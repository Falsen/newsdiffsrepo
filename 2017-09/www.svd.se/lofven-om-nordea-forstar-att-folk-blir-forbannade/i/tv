Löfven om Nordea: Förstår att folk blir förbannade

TT

– Jag förstår om folk är frustrerade och förbannade. Här har vi en bank som två gånger har fått rejäl hjälp, hela förutsättningen för att banken finns är svenska skattebetalare och tacken för det är: Nu flyttar vi huvudkontoret, säger Löfven på en presskonferens efter regeringens sammanträde i Gävle.

Finansminister Magdalena Andersson säger att den bankskatt som regeringen har talat om, kommer att tas ut oberoende av var en bank har sitt huvudkontor.

– Den är ju också annonserad av min företrädare och den kommer ju, när den är klar, att vara helt oberoende av var huvudkontoret ligger, säger Andersson.
