Jonas Hassen Khemiri hyllas i USA

TT

Den svenske författaren Jonas Hassen Khemiris roman "Allt jag inte minns" är ett av tipsen när den amerikanska nyhetssajten Politicos årliga panel väljer sina favoritböcker.

Sajten samlar årligen 50 inflytelserika personer inom områdena politik, kultur och debatt, och denna gång valde författaren Masha Gessen att lyfta fram Hassen Khemiris Augustprisbelönade roman som den bästa bok hon läst i år, skriver Sveriges Radios "Kulturnytt".

"Allt jag inte minns" gavs ut i Sverige 2015 och har sedan dess sålts till 25 länder. I fjol lyfte även den amerikanska författaren Joyce Carol Oates fram den som en av de tre bästa böckerna under hela 2016.
