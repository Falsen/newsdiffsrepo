Intels jätteböter ska granskas på nytt

TT

EU-domstolen har i ett beslut begärt att en lägre instans omprövar en dom från 2009 enligt vilken Intel skulle betala 1,06 miljarder euro i böter för att ha utnyttjat sin dominanta position på marknaden för processorer.

EU-kommissionen framförde anklagelserna mot Intel för tio år sedan och hävdar att Intel blockerat konkurrenter som AMD genom att ge stora rabatterbjudanden till ledande datortillverkare som Dell, Hewlett-Packard, NEC och Lenovo.

EU-kommissionen utreder för närvarande bland annat misstänkta konkurrensbrott av andra amerikanska teknikgiganter som sökjätten Google och telekomtillverkaren Qualcomm.
