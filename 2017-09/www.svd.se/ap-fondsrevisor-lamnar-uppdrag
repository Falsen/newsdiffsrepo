AP-fondsrevisor lämnar uppdrag

TT

En revisor som anlitats av AP-fonderna hade samma uppdrag i flera bolag i kretsen kring fondbolaget Allra som i våras slängdes ut från Pensionsmyndighetens fondtorg.

Revisorn lämnar nu sina uppdrag för de statliga pensionsfonderna, skriver Dagens industri. Hon avgår av personliga skäl.

Det hårt kritiserade pensionsbolaget Allra utreds av Ekobrottsmyndigheten, och flera personer har delgivits misstanke om brott.
