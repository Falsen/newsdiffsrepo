PSG:s världsstjärnor glänste

TT

Två mål av Edinson Cavani, det första för klubben av Kylian Mbappé och så ett av Neymar. Vad ska stoppa den anfallstrion och Paris SG i franska ligan?

Metz klarade det inte, trots ett tappert och länge framgångrikt försök. På hemmaplan hade klubben 1–1 i paus, men när Benoit Assou-Ekotto fått rött kort en bit in i andra halvlek rasade Metz samman och PSG öste på.

Lucas Moura avrundade med 5–1-målet med några minuter kvar.

PSG har inlett ligan med fem raka segrar och 19–3 i målskillnad. Edinson Cavani är redan uppe i sju ligamål.

Men titelförsvararen Monaco är inte mycket sämre med fyra segrar på lika många matcher.
