Serena Williams har blivit mamma

TT

Tennisstjärnan Serena Williams har fött en dotter.

– Jag är superexalterad. Ord räcker inte till, säger systern Venus Williams till ESPN.

Williams var gravid när hon vann Australian Open tidigare i år. Efter titeln avslöjade amerikanskan att hon skulle bli mamma.

Den yngre Williams-systern berättade nyligen om sin "galna plan" att göra comeback i Australian Open nästa år.

– Det är typ tre månader efter att jag fött. Det är ganska intensivt, sade den 23-faldiga grand slam-vinnaren.
