Stora förseningar i tågtrafiken efter brand

SvD

En brand i ett signalställsverk stoppade tågtrafiken mellan Upplands Väsby och Arlanda/Märsta, norr om Stockholm under onsdagsmorgonen.

– Vi har varit där, men branden hade självslocknat. Nu har vi överlämnat det till tekniker, säger Lars Lindberg, ledningsbefäl på Storstockholms brandförsvar.

Fjärr- och regionaltåg mellan Stockholm Central och Arlanda, Märsta och Uppsala påverkades av branden. Dessutom påverkades alla pendeltåg mellan Märsta-Södertälje, Tumba-Uppsala samt alla tåg på Arlanda Express.

Efter drygt en timmes stopp meddelade Trafikverket klockan 08.18 att tågtrafiken åter var i gång.
