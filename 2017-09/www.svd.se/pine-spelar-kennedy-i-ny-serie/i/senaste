Pine spelar Kennedy i ny serie

TT

Chris Pine ("Wonder woman", "Star trek") ska ikläda sig rollen som politikern Robert F Kennedy, bror till den mördade amerikanske presidenten John F Kennedy, i en än så länge obetitlad dramaserie producerad av strömningstjänsten Hulu ("The handmaid's tale"), skriver Deadline.

Serien bygger på Larry Tyes bok "Bobby Kennedy: The making of a liberal icon" och produceras av Todd E Kessler, en av personerna bakom Netflixdramat "Bloodline".

Det är Hulus andra produktion som kretsar kring Kennedyklanen. Tidigare har strömningstjänsten gjort miniserien "11.22.63" som bygger på Stephen Kings bok med samma namn och handlar om en tidsresenär som försöker förhindra mordet på John F Kennedy.
