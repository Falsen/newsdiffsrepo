SvD-prisad pjäs visas på bio

Anna Ehn

På söndag 10 september visas Teater Galeasens kritikerrosade uppsättning ”Hamlet” på biografer runt om i Sverige. Bakom inspelningen står Folkets Hus och Parker.

De båda upphovsmännen Hannes Meidal och Jens Ohlin tilldelades i våras SvD:s Thaliapris för sin dagsaktuella och gastkramande nytolkning av Shakespeares ”Hamlet”.

Pjäsen gjordes i samarbete med Dramaten. Duon Ohlin/Meidal har tidigare gjort ”Kafka” och ”De bergtagna” på Galeasen och ”Marodörer” på Dramaten.
