30 år sedan Rust landade på Röda torget

SvD Kultur

Detta rapporterade SvD i dag för trettio år sedan. 28 maj 1987 hade ynglingen landat på Röda torget i Moskva med ett litet sportflygplan.

Rust anklagades för grov huliganism, att ha kränkt Sovjetunionens gränser och brutit mot internationella flygföreskrifter.

I Svenska Dagbladets artikel framgår att han nekade till anklagelserna om huliganism. Han menade att han kommit på idén efter det misslyckade toppmötet mellan Sovjetledaren Michail Gorbatjov och den amerikanske presidenten Ronald Reagan. Lite oklart är det hur hans flygtur var tänkt att påverka världsläget, snarare än att bevisa att Sovjetunionen inte var så ointagligt som man ville påskina. När domaren konstaterade att det finns andra sätt att uttrycka sin åsikt, svarade han:

– Inget av dem verkade fungera lika effektivt.

Rust dömdes till fyra års fängelse, men släpptes efter tio månader.
