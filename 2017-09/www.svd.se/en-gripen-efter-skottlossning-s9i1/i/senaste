En gripen efter skottlossning

TT

En man har gripits efter en skottlossning i centrala i Malmö på måndagskvällen. Ärendet rubriceras som mordförsök.

En polispatrull hörde två smällar vid Industrigatan och kunde senare hitta en trolig brottsplats. Inga personer uppges ha kommit till skada, enligt Skånepolisen , men en 40-årig man befann sig på platsen när skott avlossades

Polispatrullen hörde smällarna vid 18.30-tiden och såg sedan en bil lämna området. En annan polispatrull fick strax därefter syn på den misstänkta bilen och kunde få stopp på den och kontrollera föraren.

På brottsplatsen fanns skador på en bil och på en fasad. Efter en teknisk undersökning kunde det konstateras att en skottlossning verkligen ägt rum.

Identiteten på den misstänkte gärningsmannen är okänd, enligt polisen.
