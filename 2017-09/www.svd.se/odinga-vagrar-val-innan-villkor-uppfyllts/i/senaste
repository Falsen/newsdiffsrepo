Odinga vägrar val innan villkor uppfyllts

TT

Glöm att det blir något val den 17 oktober om inte våra krav blir uppfyllda, säger Kenyas oppositionsledare Raila Odinga.

– Det blir inga val den 17 oktober förrän de villkor som vi har uttalat har mötts, säger han.

Valkommissionen föreslår att presidentvalet hålls den 17 oktober. Detta sedan landets högsta domstol nyligen ogiltigförklarade valet den 8 augusti och kritiserade just valkommissionen för "oegentligheter och olagligheter".

Den sittande presidenten Uhuru Kenyatta sades först ha vunnit valet den 8 augusti, men oppositionsledaren Raila Odinga överklagade och domstolen gav honom rätt.

Kenyatta vill att samma kommission ska organisera det nya valet men Odinga kräver dess avgång och att vissa medlemmarna utreds av polisen.

– Deras namn är kända, säger Odinga.
