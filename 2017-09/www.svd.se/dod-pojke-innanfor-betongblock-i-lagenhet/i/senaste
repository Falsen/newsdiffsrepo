Död pojke innanför betongblock i lägenhet

TT

Hyresvärden städade en fastighet i staden Wichita i Kansas i USA när han tyckte att det luktade illa från ett stycke cement i en bostad, rapporterar lokala medier. Polis tillkallades som flyttade på cementstycket och innanför hittades kroppen av en pojke, uppskattningsvis tre år gammal.

Enligt polisen har en 40-årig man och en 35-årig kvinna som bott i bostaden gripits på grund av olika misstankar i en pågående vårdnadstvist.

Polisen säger sig också ha nått fram till en ännu inte helt fastslagen identifiering av pojken.
