Ytterligare sprängmedel hittat utanför Paris

TT

Fransk polis har hittat ytterligare ingredienser för tillverkning av sprängmedlet TATP, efter gårdagens beslag i Parisförorten Villejuif.

Tre personer förhörs nu av utredare med inriktning på terrorbrott. De nya beslagen gjordes i en av de gripna männens garage i Thiais, sydöst om Paris.

Två personer, i åldrarna 36 och 47 år, greps på onsdagen efter gårdagens beslag av gasflaskor och sprängmedel samt ingredienser och elkablar som kan användas till bombtillverkning. En tredje man greps natten mot torsdagen.

Enligt Frankrikes utrikesminister Gérard Collomb har de tre terrormisstänkta haft telefonkontakt med en person i krigsdrabbade områden i Syrien.

Männens förklaring till att de förvarade sprängmedlet är att de skulle använda det i samband med kupper mot banker.
