Allvarligt skadad efter påkörning

TT

En person har blivit påkörd i Södertälje och är förd till sjukhus med allvariga skador, skriver polisen på sin hemsida. Föraren lämnade olycksplatsen, men kom till polisstationen i Södertälje och anmälde sig själv drygt en timme efter olyckan.

– Det fanns vittnesuppgifter om vad det var för färg på bilen. Sen kommer den här personen och anmäler sig själv, men är fortsatt misstänkt för smitning från trafikolycksplats, säger Sven-Erik Olsson, presstalesperson för Stockholmspolisen, till TT.

Föraren misstänks också för grov vårdslöshet i trafik samt grovt vållande till kroppsskada.
