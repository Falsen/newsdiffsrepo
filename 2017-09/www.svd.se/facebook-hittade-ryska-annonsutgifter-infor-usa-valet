Ryska annonser på Facebook inför USA-valet

Direkt

Facebook har hittat annonsutgifter för omkring 100 000 dollar från fejkkonton med ursprung i Ryssland.

Det rapporterar Bloomberg News.

Reklamen som spreds från dessa konton var inte direkt kopplad till valet men hade som mål att sprida "splittrande sociala och politiska budskap", uppger bolaget i ett pressmeddelande.

"Vår analys tyder på att dessa konton och sidor med största sannolikhet på ett eller annat sätt drevs från Ryssland", skriver bolaget.
