Stora militärövningar i Sydkorea

TT

Den sydkoreanska flottan har hållit stora övningar för att varna Nordkorea för provokationer till sjöss.

"Om fienden utför en provokation över eller under vatten kommer vi omedelbart att slå tillbaka och begrava dem till sjöss", säger befälhavaren Choi Young-Chan i ett uttalande.

Övningarna genomfördes under tisdagen, två dagar efter det att Nordkorea gjort sitt hittills största kärnvapentest.
