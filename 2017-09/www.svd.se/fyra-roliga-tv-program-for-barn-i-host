Fyra roliga tv-program för barn i höst

Lukas Nilsson

I ”Fixa bröllopet” är det barnen som bestämmer hur deras föräldrars bröllop ska bli.

– Det var roligt att vara med i programmet för man kunde göra vad man ville, säger Ava, 9 år.

Djungelbröllop eller kanske skräckbröllop? Vad ska det vara för bröllopstårta och hur ska föräldrarna se ut? Det är mycket som måste bestämmas. Ava valde att planera ett bondebröllop till sin mamma och pappa.

– Det var så kul att bestämma för en gångs skull. Barn brukar inte alltid få göra det.

Vad det blir för typ av bröllop när barnen får bestämma är hemligt. Föräldrarna vet ingenting förrän på bröllopsdagen. Men det tyckte inte Ava var särskilt nervöst.

– Jag är ganska lugn av mig och föräldrarna hade ingenting att säga till om så man behöver inte vara orolig, säger Ava och skrattar.

Programledare för Fixa bröllopet är det gifta paret Alexander och Caroline Hermansson.
