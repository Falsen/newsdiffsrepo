Irmas orkanlillebror Jose "livsfarlig"

TT

Orkanen Jose, som följer i monsterorkanen Irmas spår, har uppgraderats till kategori fyra och bedöms nu som "extremt farlig" av USA:s orkancenter NHC.

Jose har kurs mot de karibiska öarna och befinner sig i Atlanten knappt 70 mil öster om ögruppen Leeward.

"Enligt våra prognoser kommer Jose gå förbi ögruppen Leewards nordöstra del under lördagen" meddelar NHC i ett uttalande och varnar samtidigt för att Jose kan vara "livsfarlig" för boende på öarna.

Västerut lurar orkanen Katja, som under fredagen uppgraderades till kategori två. Katja närmar sig Mexikos kust. Enligt CNN är det första gången på sju år som tre orkaner härjar samtidigt i området.
