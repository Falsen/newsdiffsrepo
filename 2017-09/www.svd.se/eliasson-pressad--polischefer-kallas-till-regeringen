Ministern: ”Ska gå till botten med det här”

TT

Morgan Johansson säger till Sveriges Radio att han tidigare inte känt till avsteget från Säkerhetsskyddsförordningen, men att det är för tidigt att säga hur allvarligt det är.

– I går eftermiddags fick jag veta det. Jag vet att min statssekreterare fick veta det här dagen innan, alltså i måndags. Så det är ju i närtid, säger Morgan Johansson till TT.

– Vad vi då bestämde oss för är att nu gäller det att polisen kommer in med en fullständig redogörelse för vad som egentligen har förevarit, vad det här handlar om. Därför begärde vi att polisen skulle komma till regeringskansliet i dag på förmiddagen och träffa min statssekreterare. Så de har suttit och gått igenom det här.

Enligt Morgan Johansson finns inget som tyder på att någon inom regeringskansliet kände till det aktuella beslutet förrän i måndags.

– En fråga som jag ställde, det här ligger ju ett par år tillbaka i tiden, det är ju ett beslut som fattades 2015, det var ju om har vi vetat om det här tidigare. Men våra tjänstemän i går sade att nej, det här har vi inte haft någon kännedom om tidigare.

Har du fått någon klarhet i om polisen faktiskt brutit mot den här förordningen eller inte?

– Nej, jag har trots allt hunnit vara med ett tag, nästan 20 år. En sak har jag lärt mig, att man måste alltid se båda sidor. Både medieuppgifter, sedan måste man kontrollera det med den andra sidan innan man kan bilda sig en fullständig uppfattning. Det var därför jag i går sade att nu måste polisen komma hit, så att vi kan gå igenom det på djupet. Det är bakgrunden till mötet i förmiddags.

Men hur allvarligt vore det, om det stämde?

– Jag ska inte spekulera i det där nu. Det jag är inriktad på är att få in så mycket information som möjligt om vad som verkligen har förevarit. Jag ser ju att polisen bestrider en del av uppgifterna, då vill jag gärna känna efter, vad är det verkligen som har hänt, innan jag börjar värdera det.

Polisen bekräftar att man beslutat att ge myndighetens IT-avdelning rätt att inte använda Försvarsmaktens kryptering, och i stället använda "andra säkerhetslösningar". Men detta har skett vid användning av "datanät inom polisens kontroll" och "helt i enlighet med paragraf 13 i säkerhetsskyddsförordningen", skriver myndigheten i ett pressmeddelande.

Att man skulle ha brutit mot förordningen bygger på feltolkningar av Polismyndighetens beslut, som är "otydligt formulerat", skriver polismyndigheten.

"Det ger en missvisande beskrivning av vad vi de facto har gjort. Vilket vi beklagar". Man försäkrar också att skyddsvärda uppgifter "är väl skyddade".

Morgan Johanssons statssekreterare tar i dag emot företrädare för Polismyndigheten för att få information om vad som hänt. Men varken statsrådet själv, eller rikspolischefen, deltar vid mötet enligt justitiedepartementets pressekreterare.Det var på tisdagen som Sveriges Radio Ekot avslöjade att myndigheten beslutat att strunta i att kryptera känslig och hemlig information med en krypteringslösning som är godkänd av Försvarsmakten, när man 2015 lade ut sitt personal- och lönesystem på ett privat kanadensiskt företag.

I systemet finns bland annat anställdas namn, personnummer och löner, samt uppgifter om närmaste anhöriga och barn.

Tillvägagångssättet bryter mot Säkerhetsskyddsförordningen och rikspolischefen kan inte själv fatta beslut om att göra avsteg från reglerna, enligt Militärens underrättelse- och säkerhetstjänst (Must). För detta behövs ett beslut från regeringen, vilket inte finns, uppger regeringskansliet för Ekot.

Eliasson har efter avslöjandet mött hård kritik från oppositionen, inklusive Vänsterpartiet, som kräver att han förklarar sitt agerande.

Eliasson vill på onsdagen fortfarande inte uttala sig.

– Han har ingen möjlighet i dag, säger Carolina Ekéus, pressekreterare vid polisens Nationella operativa avdelning, till TT.

Hon vill inte kommentera Ekots uppgifter, men tillägger att Polisen kommer att gå ut med mer information.

– Vi återkommer när vi har något mer att säga.

TT har sökt företrädare för Militära underrättelse- och säkerhetstjänsten (Must) som i går uttalade sig i Ekot om att polisens tillvägagångssätt bryter mot förordningen.

Must vill i nuläget inte kommentera polisens skriftliga uttalande där de skriver att uppfattningen om att de brutit mot säkerhetsförordningen bygger på feltolkningar.

– I nuläget kommer vi inte att kommentera det här ytterligare. Det här är en fråga för polisen och nu håller polisen på att förklara sig för sin uppdragsgivare, säger Jesper Tengroth, pressekreterare på Försvarsmakten.

Polismyndigheten förklarar sig i dag för regeringen efter avslöjandet om att rikspolischefen Dan Eliasson beslutat att frångå säkerhetsregler.

Justitie- och inrikesminister Morgan Johansson (S) säger att han ska "gå till botten" med vad som hänt.

Men enligt polisen har inga brott mot säkerhetsskyddslagen begåtts.

Morgan Johansson säger till Sveriges Radio att han tidigare inte känt till avsteget från säkerhetsskyddsförordningen, men att det är för tidigt att säga hur allvarligt det är.

– Den information jag fick var strax före fem i går eftermiddag, innan dess har jag inte känt till någonting. Min uppgift just nu är att gå till botten med vad som verkligen har hänt, säger Johansson till Ekot.

Polisen bekräftar att man beslutat att ge myndighetens IT-avdelning rätt att inte använda Försvarsmaktens kryptering, utan i stället använda "andra säkerhetslösningar". Men detta har skett vid användning av "datanät inom polisens kontroll" och det har skett "helt i enlighet med paragraf 13 i säkerhetsskyddsförordningen", skriver myndigheten i ett pressmeddelande.

Att man skulle ha brutit mot förordningen bygger på feltolkningar av Polismyndighetens beslut, som är "otydligt formulerat", skriver polismyndigheten.

"Det ger en missvisande beskrivning av vad vi de facto har gjort. Vilket vi beklagar". Man försäkrar också att skyddsvärda uppgifter "är väl skyddade".

Morgan Johanssons statssekreterare tar i dag emot företrädare för Polismyndigheten för att få information om vad som hänt. Men varken statsrådet själv, eller rikspolischefen, deltar vid mötet enligt justitiedepartementets pressekreterare.

Det var på tisdagen som Sveriges Radio Ekot avslöjade att myndigheten beslutat att strunta i att kryptera känslig och hemlig information med en krypteringslösning som är godkänd av Försvarsmakten, när man 2015 lade ut sitt personal- och lönesystem på ett privat kanadensiskt företag.

I systemet finns bland annat anställdas namn, personnummer och löner, samt uppgifter om närmaste anhöriga och barn.

Tillvägagångssättet bryter mot säkerhetsskyddsförordningen och rikspolischefen kan inte själv fatta beslut om att göra avsteg från reglerna, enligt Militära underrättelse- och säkerhetstjänsten (Must). För detta behövs ett beslut från regeringen, vilket inte finns, uppger regeringskansliet för Ekot.

TT har sökt företrädare för Must som i går uttalade sig i Ekot om att polisens tillvägagångssätt bryter mot förordningen.

Must vill i nuläget inte kommentera polisens skriftliga uttalande där den skriver att uppfattningen om att de brutit mot säkerhetsförordningen bygger på feltolkningar.

– I nuläget kommer vi inte att kommentera det här ytterligare. Det här är en fråga för polisen och nu håller polisen på att förklara sig för sin uppdragsgivare, säger Jesper Tengroth, pressekreterare på Försvarsmakten.

Eliasson har efter avslöjandet mött hård kritik från oppositionen, inklusive Vänsterpartiet, som kräver att han förklarar sitt agerande. Eliasson vill på onsdagen fortfarande inte uttala sig.

– Han har ingen möjlighet i dag, säger Carolina Ekéus, pressekreterare vid Nationella operativa avdelningen, till TT.

Polisförbundet skriver i en kommentar på hemsidan att man nu håller på att skapa sig en bild av vad som hänt.

"Vårt fokus ligger på att säkerställa att våra medlemmar inte har utsatts för någon skada. Både regeringen och Polismyndigheten måste gå till botten med detta. Det krävs en ordentlig utredning för att se om det har begåtts några fel".

Förbundet skriver också att det kommer att ta initiativ till kontakter med både Polismyndigheten och regeringen.
