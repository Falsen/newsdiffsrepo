Börsfall efter Nordkoreas provsprängning

TT

Nedgången är bred och ligger i linje med ledande Europabörser.

Bland tungviktarna drar bland annat klädkedjan H&amp;M nedåt sedan analytiker sänkt riktpriset på aktien. H&amp;M-aktien faller 0,8 procent.

Oljebolaget Lundin Petroleum dämpar samtidigt nedgången med ett kurslyft på 3,3 procent sedan bolaget meddelat att investeringskostnaderna i Johan Sverdrup-projektet, blir fem miljarder lägre än beräknat och att projektet ser ut att vara i drift tidigare än man planerat.

Försvarskoncernen Saabs aktie går också mot strömmen och lyfter 4,4 procent sedan affärstidningen Dagens Industri hyllat aktien som en bra investering.

Regeringens uppgörelse med Vänsterpartiet om att föreslå ett vinsttak för företag inom skola och omsorg trycker ned aktier i sektorn. Skolkoncernen Academedias aktie backar med 2,2 procent.
