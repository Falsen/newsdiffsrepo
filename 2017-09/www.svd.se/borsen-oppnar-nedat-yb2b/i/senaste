Skakigt på börserna efter kärnvapentest

TT

Nedgången är bred och ligger i linje med ledande Europabörser.

Bland tungviktarna drog bland annat klädkedjan H&amp;M nedåt sedan analytiker sänkt riktpriset på aktien. H&amp;M-aktien backade 0,9 procent.

Störst tapp på storbolagslistan hade Fingerprint Cards som avslutade måndagens handel ner 2,9 procent. Storbanken Nordea föll 1,7 procent.

Oljebolaget Lundin Petroleum dämpade samtidigt nedgången med ett kurslyft på 3,7 procent sedan bolaget meddelat att investeringskostnaderna i Johan Sverdrup-projektet blir fem miljarder lägre än beräknat och att projektet ser ut att vara i drift tidigare än man har planerat.

Försvarskoncernen Saabs aktie gick också mot strömmen och lyfte 3,8 procent sedan affärstidningen Dagens Industri hyllat aktien som en bra investering.

Regeringens uppgörelse med Vänsterpartiet om att föreslå ett vinsttak för företag inom skola och omsorg tryckte samtidigt ned aktier i sektorn. Skolkoncernen Academedias aktie backade med 1,8 procent.

Frankfurtbörsens DAX-index, CAC-index i Paris och Londonbörsens FTSE-index stängde samtliga ner 0,3 procent.
