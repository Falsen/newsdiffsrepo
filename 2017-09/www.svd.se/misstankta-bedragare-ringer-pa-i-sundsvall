Misstänkta bedragare ringer på i Sundsvall

TT

Flera personer i Sundsvall har på fredagskvällen larmat polisen om okända människor som kommer på besök eller ringer upp och påstår att de är från Postkodmiljonären. De misstänkta bedragarna begär sedan att få reda på kortuppgifter för att, som de säger, kunna föra över vinstsumman men polisen varnar allmänheten och vill få in tips.

En metod de misstänkta använder är att en kille och en tjej ringer på med blommor och säger att de är från Postkodmiljonären. I ett fall har sedan det misstänkta paret försvunnit med målsägarens bankkort.

De misstänkta bedragarna har främst försökt att lura äldre personer.
