Rooney spelar trots misstankarna om rattfylla

TT

Evertons anfallare Wayne Rooney kommer att spela lördagens Premier League-match i fotboll mot Tottenham trots att han misstänks för att ha kört bil med för mycket alkohol i kroppen.

Det sade tränaren Ronald Koeman på torsdagens presskonferens.

– Jag är väldigt besviken. Som alla disciplinära ärenden kommer det här att hanteras internt i klubben, sade Koeman om 31-åringen.

Rooney stoppades av polis nära sitt hem i Cheshire natten mot fredag i förra veckan. Han ställs inför rätta i en domstol i Stockport den 18 september.

Den förre lagkaptenen för England, och dess bästa målskytt genom tiderna, har inlett säsongen bra efter återkomsten till Everton från Manchester United, med två mål på tre matcher.
