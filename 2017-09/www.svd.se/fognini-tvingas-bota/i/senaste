Fognini tvingas böta

TT

Italienaren Fabio Fognini måste böta 24 000 dollar, motsvarande nära 200 000 kronor. Han får böterna av det internationella tennisförbundet för osportsligt uppträdande vid tre tillfällen under den första omgången av US Open i New York.

Han har bland annat vid ett tillfälle förolämpat en domare.

Fognini förlorade mot landsmannen Stefano Travaglia med 6–4, 7–6, 3–6, 6–0 i onsdags.

Det är inte första gången den hetlevrade Fognini får böter. 2014 tvingades han betala motsvarande 220 000 kronor efter ett utbrott i Wimbledon.
