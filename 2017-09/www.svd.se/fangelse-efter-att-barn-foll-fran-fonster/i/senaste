Fängelse efter att barn föll från fönster

TT

En kvinna i 20-årsåldern döms till ett års fängelse efter att hennes barn fallit ut genom ett fönster i maj i våras, rapporterar SVT Dalarna.

Sonen, två och ett halvt år gammal, föll sex meter från ett lägenhetsfönster i en ort utanför Falun.

Pojken fördes till sjukhus med lindriga skador. Hans tillstånd kom sedan att försämras, för att sedan stabiliseras.

Kvinnan har nekat till brott men enligt åklagaren har kvinnan varit oaktsam och tappat barnet när hon höll honom utanför fönstret.

Kvinnan döms för vållande till kroppsskada och grovt olaga hot.
