Putin om Nordkorea: ”Diplomati enda vägen”

Jan Majlard

Det är nyhetsbyrån TASS som rapporterar att Vladimir Putin under söndagen hade en telefonkonversation med Japans premiärminister Shinzo Abe.

”Vladimir Putin har uppmanat omvärlden att inte agera känslomässigt. Han har betonat att den enda hållningen för att komma åt kärnvapenhotet och även andra hot på Koreahalvön är att göra det genom politiska och diplomatiska kanaler, säger Dimitri Peskov.

Putin är på besök i Kina, där han under söndagen träffade landets president Xi Jinping. Nordkoreas uppmärksammade kärnvapentest diskuterades naturligtvis även där.

”De betonade vikten av att begränsa ytterligare oro och uppmanar till återhållsamhet av alla inblandade”, säger Peskov.

På torsdag den 7 september inleds ett stort ekonomiskt forum i den östliga ryska staden Vladivostok.

Vladimir Putin uttryckte inga planer att prata direkt med Nordkoreas ledare Kim Jong-Un.

”Ryssland är redo att diskutera situationen med de andra länderna i FN:s säkerhetsråd”, meddelade Putin enligt presstalesmannen Dimitri Peskov.

Men Ryssland uppges inte vara för ytterligare sanktioner mot Nordkorea:

”Låt oss vänta och se vad samtalen kan ge. Hittills har dock sanktioner inte gett något resultat. Snarare det omvända. Situationen lämnar mycket i övrigt att önska, sade Peskov.
