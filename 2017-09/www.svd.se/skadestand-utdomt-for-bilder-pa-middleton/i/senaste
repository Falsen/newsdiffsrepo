Skadestånd utdömt för bilder på Middleton

TT

De blev dyra för den franska tidskriften Closer – toplessbilderna som publicerades 2012 på den brittiska hertiginnan Kate Middleton. Closer ska betala 100 000 euro i skadestånd till Middleton och hennes make prins William, medan de två cheferna Laurence Pieau och Ernesto Mauri ska betala 45 000 euro vardera, har en fransk domstol beslutat. Totalsumman på 190 000 euro motsvarar 1,8 miljoner kronor.

Paret hade sökt 1,5 miljoner kronor i skadestånd. Tidskriftens advokat, Paul-Albert Iweins, säger sig vara nöjd med domen men tycker att summan var "överdriven".

Två fotografer döms till 10 000 euro vardera i böter, vilket i praktiken omvandlas till 5 000 euro vardera.

Åtalet ska ses mot bakgrund av den paparazzi-jakt som Williams mamma, prinsessan Diana, fick utstå innan hon dog i en bilolycka 1997.
