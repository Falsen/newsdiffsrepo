Misstänkt för knivdåd stängdes av från skola

TT

Den 17-åring som misstänks för att ha attackerat en polis med kniv på Medborgarplatsen i Stockholm hade stängs av från skolan två dagar tidigare, rapporterar Dagens Nyheter.

Eleven hade skrivits in på ett gymnasium söder om Stockholm den 21 augusti. Han bodde på ett HVB-hem. Tre dagar efter skolstart hamnade han i slagsmål. Några dagar efter det slog han ned en annan elev och polis fick tillkallas, enligt tidningen.

17-åringen ska ha haft psykiska problem men bedömts vara i så pass stabilt skick att han kunde börja på skolan.

Två dagar efter det andra slagsmålet, den 31 augusti, misstänks han ha gått till attack mot en polis som patrullerade vid Björns trädgård på Södermalm i Stockholm. Polisen klarade sig utan allvarliga skador. 17-åringen sitter numera häktad.
