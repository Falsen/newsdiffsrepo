Regeringen instiftar nytt exportpris

TT

Regeringen instiftar ett nytt exportpris för att hylla svenska entreprenörer och talanger inom kulturella och kreativa näringar.

Sedan tidigare delar regeringen ut ett musikexportpris. Det nya priset ska uppmärksamma innovationer inom bland annat arkitektur, mode, design och dataspelsbranschen.

– Dels är det för att inspirera människor i branschen till att fortsätta att utvecklas och bli ännu bättre, och när man sätter en ljuskägla på de här näringarna så visar man också hur viktiga de är för Sverige, säger EU- och handelsminister Ann Linde (S) till TV4 Nyheterna.

Det nya exportpriset ska delas ut för första gången i mars nästa år.
