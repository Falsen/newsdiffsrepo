Död person hittad i Strömstad – en gripen

TT

En död person har hittats vid en fastighet i Strömstad, uppger Göteborgs-Posten.

– Omständigheterna kring fyndet gör att vi misstänker mord. En man i 35-årsåldern har gripits misstänkt för mord, säger Tommy Nyman, polisens presstalesperson i region Väst, till tidningen.

Kroppen hittades vid 21-tiden på fredagskvällen.

Området kring fastigheten är avspärrat och polisens tekniker finns på plats.

Aftonbladet uppger att den döda är en kvinna och att kroppen ska ha hittats nedgrävd vid fastigheten. Polisen har inte bekräftat de uppgifterna.
