Carl Philips egen bild på nyfödde Gabriel

Johan Lindberg

Prinsparet Carl Philip och Sofia fick den 31 augusti sitt andra barn. Pojken vägde 3,4 kilo och var 49 centimeter lång.

"Det är en och tusen känslor på samma gång. Fantastiskt och underbart. Ren glädje. En supersöt pojke, sade prins Carl Philip när han mötte pressen på Danderyds sjukhus.

Under måndagens konselj meddelades att lillprinsen får namnet Gabriel Carl Walther, med tilltalsnamnet Gabriel. Han blir hertig av Dalarna.

Bilden på Gabriel ovan är tagen av pappa Carl Philip som är fotointresserad, uppger hovet.
