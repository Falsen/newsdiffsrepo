Janerik Larsson:
“That’s your bloody GDP, not mine.”

Janerik Larsson

Jag följer varje dag den brittiska mediedebatten om hanteringen av Brexit-folkomröstningen för mer än ett år sedan.

Det är en het debatt - både inom tory-partiet och inom labour-partiet.

Nu hettar det till på allvar när parlamentet i nästa vecka ska diskutera det lagförslag som ska överföra all tidigare EU-lagstiftning till brittisk lag.

Hur det ska gå får vi se, men räkna med bråk.

För mig som svensk är det paradoxalt att den brittiska debatten i så hög grad - ja uteslutande faktiskt - är fokuserad på det man kallar EU. Därmed menas kommissionen i Bryssel.

Men i själva verket handlar det ju om de 27 EU-medlemsländerna och deras syn på hur ett brittiskt utträde ur unionen ska gå till. Att kommissionen har ett enat EU bakom sig är givetvis en förutsättning för ett förhandlingsresultat.

Det perspektivet saknas på det hela taget i den brittiska debatten.

Tony Barber skriver idag i Financial Times om en ny bok om Brexit-folkomröstningen. Det är en läs- och tänkvärd kommentar om de spänningar som folkomröstningen inneburit.

En detalj som han redovisar från boken är särskilt värd att lyfta fram.

Bokens författare är två professorer och en av dessa höll ett föredrag i Newcastle där han förklarade att enligt de ekonomiska analyser som gjorts skulle den brittiska ekonomin skadas av ett EU-utträde, BNP skulle falla:

A woman in the audience yelled out: “That’s your bloody GDP, not mine.”
