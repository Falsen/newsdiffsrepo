Orkanen flyttar NFL-match till november

TT

NFL-matchen i amerikansk fotboll mellan Miami Dolphins och Tampa Bay Buccaneers, som har flyttats på grund av stormen Irma, kommer att spelas den 19 november.

Irma väntas dra in över södra Florida i helgen. Matchen skulle ursprungligen ha avgjorts på Hard Rock Stadium i Miami på söndag, men efter rapporter om den annalkande stormen övervägde NFL att flytta den till fredag eller att låta den spelas på annan ort. På onsdagen beslutade man att matchen i stället ska spelas när både Dolphins och Buccaneers har en spelledig vecka i november.
