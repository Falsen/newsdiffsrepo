Venezuela har problem med betalningarna

TT

– Vi har redan träffat vissa långivare i bilaterala möten denna vecka, sade Maduro inför den nytillträdda och politiskt omstridda konstituerande församlingen i Caracas, enligt Reuters.

Han garanterade samtidigt att hans regering kommer fortsätta betala sina utländska långivare.

Samtidigt rapporterar den ryska nyhetsbyrån Interfax att Rysslands regering försöker hjälpa Venezuela att få landets skuldberg omstrukturerat med nedskrivningar, både med bilaterala förhandlingar med långivare och inom ramverket för den så kallade Parisklubben.

Exakt vad Maduro vill ta upp med långivarna nästa vecka och var de ska träffas framgick inte av talet. Men han sade i samma anförande att han hoppas kunna införa ett nytt system där betalningar sker med andra valutor än dollarn.

USA:s president Donald Trump skärpte i augusti sanktionerna mot Venezuela efter det omstridda valet till en ny konstituerande församling. Sedan dess råder förbud för amerikaner och amerikanska företag att hantera nya lån till Venezuela eller PDVSA.
