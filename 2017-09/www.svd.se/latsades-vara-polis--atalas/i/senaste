Låtsades vara polis – åtalas

TT

En man i 20-årsåldern låtsades vara polis på E4 utanför Uppsala. Han slog på ett blått och rött ljus som han satt fast på fronten på sin bil och signalerade att fordonet framför skulle stanna.

Bilisten uppfattade det som att mannen var polis.

Nu åtalas den unge mannen för föregivande av allmän ställning, rapporterar SVT Nyheter Uppsala.

Händelsen inträffade i mars förra året. Blåljuslampan och tillhörande fjärrkontroll har tagits i beslag av polisen.
