Avnotering av Nordic Mines ska prövas

Direkt

Det framgår av ett pressmeddelande från Nordic Mines där det uppges att bolaget enligt Nasdaq Stockholm inte har levt upp till börsens regelverk, och att Stockholmsbörsen anser att Nordic Mines inte uppfyller grundläggande noteringskrav.

"Bolaget har i ett flertal kommunikationer till börsen förklarat att förutvarande problem och svårighet kommer att vara passerade när extrastämma beslutar om strategisk väg och kraftfull finansiering av verksamheten. Bolaget håller därför inte med den värdering som Övervakningen har tillskrivit bolaget", framhåller Nordic Mines.

I pressmeddelandet framgår inte när Nasdaqs överlämning ska ha skett. Nasdaq bekräftar dock att ärendet har överlämnats.

"Ärendet har överlämnats till Disciplinnämnden och vi avvaktar nu Disciplinnämndens beslut", uppger Erik Granström vid Nasdaq Stockholms pressavdelning för Nyhetsbyrån Direkt.

Nordic Mines aktie har varit handelsstoppad sedan den 7 juli. Nasdaq har haft frågetecken kring Nordic Mines börsfähighet, inte minst beträffande informationsgivning.

Den 8 september har Nordic Mines sedan tidigare planerat att hålla en extrastämma där aktieägarna ska överväga finansieringsalternativ för bolaget.
