Luleå tog andra raka bortasegern

TT

Luleå, svensk mästare 2016, har inlett SDHL-säsongen med två raka bortasegrar mot storlag.

På torsdagen mot regerande mästaren Djurgården (4–3) och på fredagen mot svenska mästaren 2014 och 2015, Linköping, med 3–2.

Rebecca Stenberg, Michelle Karvinen och Melinda Olsson gjorde Luleås mål. Anna Kjellbin och Pernilla Winberg Linköpings mål.

Luleå fortsätter bortaturnén med matcher mot HV71 och Göteborg de kommande dagarna.

Nykomlingen Göteborg, som tog Sundsvalls plats när de drog sig ur, stretade emot bra mot Modo i framför allt andra perioden och hade 3–4 inför den tredje perioden. Bland annat gjorde de kanadensiska nyförvärven Tawnya Guindon och Genevieve Bannon mål. De blev inte spelklara förrän strax före matchen.

I den tredje perioden drog Modo ifrån till 7–3. Michela Cava gjorde två mål.
