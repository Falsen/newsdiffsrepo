Nytt bakslag för Hyundai i Kina

TT

Förra veckan fick Hyundai Motors Kina-chef sparken sedan produktionen hade stoppats på fyra kinesiska Hyundai-fabriker i augusti.

Liksom i det nu aktuella fallet handlar det om underleverantörer som ställt in leveranser med hänvisning till att Hyundai och dess kinesiska partner BAIC Motor inte har betalat sina räkningar.

Enligt Reuters branschkällor härrör betalningsproblemen från en utdragen dispyt mellan BAIC och Hyundai om vilka underleverantörer som ska användas – kinesiska eller sydkoreanska.

Hyundai pressas samtidigt hårt av att relationen mellan regeringarna i Peking och Seoul har försämrats sedan Sydkorea installerat ett nytt robotförsvarssystem från USA trots kinesiska protester.

Den koreanska biljätten har sålt bilar i Kina sedan 2002 och var tillsammans med sydkoreanska Kia Motors nummer tre i försäljningsvolym på den kinesiska bilmarknaden så sent som i fjol.

Men under årets andra kvartal rasade Hyundais försäljning i Kina med 64 procent, vilket innebär en nedgång med 41 procent under första halvåret.
