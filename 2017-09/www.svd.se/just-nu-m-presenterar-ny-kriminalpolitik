Just nu: Moderaterna vill förbjuda tiggeri

SvD

Moderaterna vill skärpa straff, bland annat för bostadsinbrott och att fler brott ska kunna leda till utvisning än vad som är fallet idag.

Partiet vill också ha ett nationellt förbud mot tiggeri.

– Tiggeriet som vi ser på gator och torg är ingen väg ut ur fattigdom, säger Tomas Tobé.

Förslagen ingår i ett nytt program för kriminalpolitiken som ska behandlas på Moderaternas stämma i Örebro 12—15 oktober.

– Det är den mest offensiva agendan på ett decennium. Det är för lätt att vara kriminell idag, säger Moderaternas rättspolitiske talesperson Tomas Tobé på en pressträff.

– Vi ska nu vara väldigt klara över att Moderaterna är partiet för lag och ordning.

Han säger att bland problemen finns att antalet poliser minskar och att brottsuppklarningen försämras.
