Man omkom i frontalolycka i Skåne

TT

En man i 65-årsåldern har omkommit i en frontalkrock på riksväg 24 i norra Skåne. Sammanlagt skadades fyra personer i olyckan, som inträffade på fredagseftermiddagen mellan Finja och Hörlinge, rapporterar Kristianstadsbladet.

Två bilar frontalkrockade medan en tredje bil lyckades väja och hamnade i diket. Vägen var avstängd för trafik i två timmar.
