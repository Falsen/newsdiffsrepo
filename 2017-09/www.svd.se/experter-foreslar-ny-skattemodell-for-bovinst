Experter föreslår ny skattemodell för bovinst

TT

Modellen bygger på att alla tillgångar och skulder, som fastigheter, aktier och banksparande, samlas på ett ställe – i en box. Nettot mellan skulderna och tillgångarna schablonbeskattas sedan varje år. När man säljer sitt hus eller sina aktier är beskattningen därför redan avklarad.

Enligt professorn och skatteexperten Sven-Olof Lodin skulle till exempel inlåsningseffekter på bostadsmarknaden försvinna. I dag väljer många att inte flytta för att skatten på kapitalvinsten blir så stor.

En boxmodell hanterar det här genom att beskattningen av värdestegringen inte knyts till försäljningstillfället och genom att avdragsrätten för räntor begränsas, enligt rapporten.
