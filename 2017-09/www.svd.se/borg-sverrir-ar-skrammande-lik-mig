Borg: "Sverrir är skrämmande lik mig"

TT

Tennislegendaren Björn Borg säger att skådespelaren Sverrir Gudnasons porträtt av honom i filmen "Borg" är mycket övertygande, till och med i scenerna där Gudnason och hans motspelare Shia LaBeouf (som spelar John McEnroe) spelar tennis.

– Sverrir gör det jättebra. Han är skrämmande lik mig när jag var i den åldern. Och jag tycker att de gjorde tennisscenerna väldigt bra, vilket är svårt att göra. Vi tennisspelare ser efter ett slag om de spelar bra eller inte, säger Borg under galapremiären i Stockholm.

Björn Borgs före detta hustru Mariana Simionescu, i filmen spelad av Tuva Novotny, närvarade också vid galapremiären.

Hon betraktar filmen som en tidsresa:

– Min förväntan är att färdas bakåt i tiden. Jag är säker på att det blir så eftersom alla känslor jag kände då var så starka.

Huvudrollsinnehavaren Sverrir Gudnason säger att rollen som Borg inneburit ett lyft för hans färdigheter i tennis:

– Jag skulle säga att jag är 500 procent bättre nu, för jag spelade inte innan.
