Ny museichef på Magasin III

TT

Konstmuseet Magasin III i Stockholm meddelar att tidigare utställningsintendenten Tessa Praun blir ny museichef och chefsintendent.

Beskedet kommer i samband med att Magasin III stänger sin utställningsverksamhet under två år för "att omforma vår roll nationellt och internationellt", som Praun uttrycker det i ett pressmeddelande.

"Att ha förmånen att forma vårt uppdrag själva ger oss en unik möjlighet att stanna upp, tänka nya tankar och forma om. Under den kommande tiden ska vi utforska vad en konstinstitution i framtiden kan vara", säger hon.

Den tidigare museichefen David Neuman kommer att verka som styrelseordförande för Magasin III.
