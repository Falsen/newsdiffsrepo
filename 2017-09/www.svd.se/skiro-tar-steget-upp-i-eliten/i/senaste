Skirö tar steget upp i eliten

TT

Skirö AIK från Vetlanda tar den vakanta platsen i damernas elitserie i bandy.

"Vi tycker att detta ska bli fantastiskt roligt. Det är självklart en ekonomisk fråga, men vi har kommit fram till att vi kör på detta och ser fram emot säsongen och återkomsten till elitserien", säger Anders Oskarsson, ordförande i Skirö, till svenskbandy.se.

I måndags avsade sig Hammarby sin medverkan i elitserien på grund av spelarbrist. Skirö, som senast spelade i högsta ligan säsongen 2014–15, stod först i kön för att fylla platsen.

Hammarby erbjuds nu Skirös plats i södra allsvenskan.
