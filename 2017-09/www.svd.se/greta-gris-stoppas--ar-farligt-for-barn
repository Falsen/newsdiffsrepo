Greta gris stoppas – ”är farligt för barn”

TT

I avsnittet blir den glatt grymtande griskultingen rädd för en spindel och hon får lära sig av sin pappa att spindlar är "väldigt små" och "inte kan skada dig". Barnen plockar då upp spindeln och bjuder den på te.

Men i Australien kan många spindlar i allra högsta grad skada både barn och grisar. Mellan år 2000 och 2013 lades 16 500 australier in på sjukhus till följd av spindelbett, enligt statistik från januari.

2012 stämplade public service-kanalen ABC avsnittet som olämpligt för en australisk publik och stoppade det från att sändas. När barnkanalen Nickelodeon nyligen planerade att visa delen protesterade många oroliga föräldrar.

Kanalen menade först att barn inte förväxlar den glada, tecknade spindeln med en verklig, men vek sig efter påtryckningar och plockade bort spindelavsnittet ur tablån.
