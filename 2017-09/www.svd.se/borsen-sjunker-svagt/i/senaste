Börsen avslutar veckan nedåt

TT

Mest nedåt drar aktierna i telekomtillverkaren Ericsson och klädkedjan H&amp;M, som faller med 0,8 procent vardera.

Bland de tunga förlorarna finns även Astra Zeneca, vars aktie sjunker 0,3 procent sedan bolaget varnat för att man packat kortisonpreparat i en förpackning för hjärtmedicin.

SAS-aktien går dock mot strömmen och stiger med 1,9 procent efter beskedet om att flygbolaget har gjort upp om ett treårigt kollektivavtal med danska piloter.

Kinesisk handelsstatistik stärker bilden av att tillväxten är stabil i landet trots åtstramningar. Men på marknaden är många investerare oroliga för att Nordkoreas kärnvapentest och provskjutningar på senare tid ska följas av nya provskjutningar i helgen.

Dollarn har fallit till den lägsta nivån sedan början av 2015 sedan ECB-chefen Mario Draghi indikerat att de första stegen mot att montera ned stödköpsprogrammen kan tas redan i höst.
