Börsen sjunker svagt

TT

Kinesisk handelsstatistik stärker bilden av att tillväxten är stabil i landet trots åtstramningar. Men på marknaden är många investerare oroliga för att Nordkoreas kärnvapentest och provskjutningar på senare tid ska följas av nya provskjutningar i helgen, vilket kan öka den geopolitiska spänningen i området.

Det finns samtidigt en oro för att monsterovädret Irma ska orsaka omfattande skador om det som befarat slår in mot Florida med full kraft i helgen.

SAS-aktien går mot strömmen och stiger med 0,9 procent efter beskedet om att flygbolaget har gjort upp om ett treårigt kollektivavtal med danska piloter.

Storbanken Nordeas aktie återhämtar sig något och stiger med 0,5 procent efter kursfallet i torsdags, som kom efter beskedet om att banken planerar att flytta huvudkontoret till Finland.
