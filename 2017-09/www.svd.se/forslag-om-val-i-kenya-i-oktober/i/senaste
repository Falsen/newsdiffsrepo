Förslag om val i Kenya i oktober

TT

Den 17 oktober ska Kenya hålla sitt andra val på kort tid, föreslår valkommissionen. Detta sedan att landets högsta domstol nyligen ogiltigförklarade valet den 8 augusti och kritiserade just valkommissionen för "oegentligheter och olagligheter".

Den sittande presidenten Uhuru Kenyatta sades först ha vunnit valet den 8 augusti, men oppositionsledaren Raila Odinga överklagade och domstolen gav honom rätt.

Kenyatta vill nu att samma kommission ska organisera det nya valet men Odinga kräver dess avgång och att medlemmarna utreds av polisen.
