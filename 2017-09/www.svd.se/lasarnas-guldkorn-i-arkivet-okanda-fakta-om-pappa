"Fick en bit av livspusslet löst efter nästan 80 år"

Johan Lindberg

Här följer några av bidragen:

Isabel Hafström: ”Tack vare Svenska Dagbladets arkiv har en bit av mitt livspussel, som saknats i snart 80 år, fallit på plats. Mina föräldrar skildes när jag var 2 år och jag har aldrig fått reda på hur och när deras bröllop var. Ingen av mina föräldrar ville prata om det och mina frågor möttes av tystad. Jag märkte att det inte var populärt och slutade fråga. När nu Svenska Dagbladets arkiv öppnades för alla var min första tanke att söka under Kerstin Wistrand, min mammas namn och försöka få fram uppgifter om bröllopet, men jag visste inte ens vilket årtal det ägde rum. Började med 1935, men utan träff, gick över till 1936 och under 1936-06-02 hittade jag vad jag sökte i en notis om mina föräldrars storartade bröllop, gäster varav jag känner igen alla namn och stor middag för 100 personer på Hotell Mollberg i Helsingborg. Arkivet är så intressant att fördjupa sig i; vi sökare och läsare är tacksamma att få ta del av det”.

Isabel Hafström bifogar även en bild på sin mamma i den vackra bröllopsklänningen:
