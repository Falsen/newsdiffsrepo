Utredning närmare mot Guatemalas president

TT

Konstitutionsdomstolen i Guatemala har öppnat dörren för att en brottsutredning ska inledas mot landets president Jimmy Morales för illegal kampanjfinansiering. Landets riksåklagare och antikorruptionsutredare som är stödda av FN klargjorde i förra månaden att de vill utreda Morales för den misstänkta brottsligheten.

Men för att rycka av presidenten den immunitet som hans ämbete medför krävs först ett godkännande från två tredjedelar av ledamöterna i kongressen, och först därefter kan han utredas formellt och anklagas.

Presidentens kärlek till domstolen är mycket begränsad. Den har tidigare beslutat att upphäva Morales utvisningsorder för Iván Velásquez Gómez, en FN-jurist som utreder en av de stora korruptionshärvorna i landet.
