Helamerikanska semifinaler väntar i US Open

TT

Amerikanskan Madison Keys besegrade Kaia Kanepi, Estland, i två raka set i US Open-kvartsfinalen. Segersiffrorna skrev 6–3, 6–3.

Det blir nu helamerikanska semifinaler i New York för första gången sedan 1981.

Sedan tidigare är det klart att Venus Williams och Sloane Stephens möts.

15-seedade Keys möter Coco Vandeweghe, som lycklig gick ner på knä efter att ha vunnit sin kvartsfinal mot tjeckiska världsettan Karolina Pliskova. Den 20:e-seedade amerikanskan avgjorde på den andra matchbollen och vann med 7–6, 6–3.

En som säkerligen också jublade över segern var spanjorskan Garbiñe Muguruza. Pliskovas förlust innebär nämligen att Muguruza efter US Open övertar förstaplatsen på rankningen och för första gången kan titulera sig världsetta i tennis.
