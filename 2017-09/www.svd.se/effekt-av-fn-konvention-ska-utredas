Effekt av FN-konvention om kärnvapen ska utredas

TT

Regeringen tillsätter inom kort en utredning för att belysa konsekvenserna av ett svenskt undertecknande av FN-konventionen för att avveckla alla kärnvapen. Utredaren ska analysera hur provstoppsavtalet, icke spridningsavtalet och Sveriges försvarspolitiska samarbeten kan påverkas. Formerna för utredningen presenteras "i närtid", enligt ett pressmeddelande.

Enligt uppgifter i medier har bland annat USA varnat för att FN-konventionen kan försvåra det svensk-amerikanska försvarssamarbetet.

I förra veckan uppgav utrikesminister Margot Wallström att en "analys" skulle göras, men att målet fortfarande var att kunna underteckna FN-konventionen.
