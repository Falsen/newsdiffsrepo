Kvinna häktad för brand i flerfamiljshus

TT

En 32-årig kvinna har häktats misstänkt för att ha anlagt en brand i Asarum utanför Karlshamn. Tjugo personer fick evakueras från ett flerfamiljshus. Eftersom trapphuset var rökfyllt fick flera ta sig ut via balkongerna, rapporterar SVT Nyheter Blekinge.

Kvinnan är enligt Blekinge tingsrätt på sannolika skäl misstänkt för grov mordbrand. Misstankarna riktades mot henne sedan vittnen berättat att hon var i källaren strax innan det började brinna kring midnatt natten mot fredag i förra veckan. Ingen kom till skada i branden.
