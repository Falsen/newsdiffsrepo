Magdalena Andersson: ”Jag beklagar beslutet”

Joel Dahlberg

– Det går bra för det svenska näringslivet och här är Nordea ett exempel med en vinst på 40 miljarder förra året, sade Andersson på en presskonferens på onsdagen.

Regeringens linje är att Nordea flyttar på grund av att man vill vara med i EU:s bankunion och att regeringens politik alltså inte har ”drivit iväg” banken till Finland.

– Det är upp till varje privat företag att välja var man ska lägga sitt huvudkontor och det beslutet är företagets ansvar, sade Andersson.

Hon tycker att förutsättningarna för de företag som verkar i Sverige är goda.

– Det ansvar som vilar på regeringen är att det ska finnas goda villkor för att bedriva företagsamhet i Sverige. Det går bra för det svenska näringslivet och här är Nordea ett exempel med en vinst på 40 miljarder förra året, sade Andersson.

Finansmarknadsminister Per Bolund flankerade finansministern på presskonferensen och underströk att det är medlemskapet i bankunionen som ligger bakom beslutet.

– Det är bankunionen som varit avgörande och här finns en bred parlamentarisk samsyn att det inte varit läge för Sverige att gå med bankunionen, säger Per Bolund.

Bolund tillade att ett bankhuvudkontor medför risker och att Nordeas flytt minskar Sveriges finansiella åtaganden.

– Vår bedömning är att det inte heller medför någon förändring vad gäller svenska skatteintäkter.
