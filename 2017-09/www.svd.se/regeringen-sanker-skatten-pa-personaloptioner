Regeringen sänker skatten på personaloptioner

Birgitta Forsberg

– Trots att vi inte får igenom de skattehöjningar vi hade planerat har vi bestämt oss för att gå vidare med de här förslagen, säger finansminister Magdalena Andersson (S).

Ursprungligen var skattesänkningarna tänkta som en skatteväxling mot högre flygskatt. Oppositionen pressade dock ner den höjningen och stoppade två andra planerade skattehöjningar.

– Det är helt exceptionellt att riksdagen river upp en samlad budgetprocess, säger Magdalena Andersson.

Båda skattesänkningarna läggs nu in i budgeten. De beräknas kosta 2 miljarder, 210 miljoner för personaloptionerna och 1 800 miljoner för arbetsgivaravgifterna.

Tanken är att underlätta för små företag. Nystartade bolag i techsektorn vill gärna locka experter med delägarskap via förmånliga personaloptioner.

Beträffande sänkt arbetsgivaravgift för enmansföretagare som anställer, det så kallade växastödet, gällde det enbart enskilda firmor. Men framöver ska även aktiebolag och handelsbolag ingå.
