Okänd låt med Sven-Ingvars dök upp

TT

Några månader efter Sven-Erik Magnussons död och 50 år efter högertrafikomläggningen dyker en tidigare outgiven låt av Sven-Ingvars upp, rapporterar P4 Värmland.

Den heter "H som i höger" och var bandets bidrag till den tävling om vilken låt som skulle lära svenskarna att köra på höger sida. Vann gjorde som bekant "Håll dig till höger, Svensson", skriven av Peter Himmelstrand och framförd av The Telstars, och Sven-Ingvars bidrag föll i glömska – tills nu.

"Bakom styret, bakom ratten, håll till höger när du kör, pränta in inunder hatten, och se till vänster när du går", sjunger Sven-Erik Magnusson i låten som kan höras hos P4 Värmland.
