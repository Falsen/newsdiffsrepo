Uppgifter: Fri rörlighet stoppas direkt vid brexit

TT

Omedelbart efter att landet har lämnat EU kommer Storbritannien stoppa den fria rörligheten som gällt gentemot unionen, visar ett regeringsdokument som tidningen The Guardian kommit över. London kommer också att genast vidta åtgärder för att minska antalet invandrade arbetare med kort yrkesutbildning eller som saknar utbildning när brexit träder i kraft.

Enligt dokumentet ska också en helt ny invandringspolitik fasas in som gör att långt färre utländska medborgare får rätt att bosätta sig i Storbritannien, och som avsevärd skärper reglerna för anhöriginvandring.

Regeringen vill inte kommentera dokumentet, men premiärminister Theresa May och hennes innersta krets av ministrar ska ännu inte slutgiltigt ha fastslagit åtgärdsplanen.
