Politiskt dödläge över i Kosovo

TT

Kosovos president Hashim Thaci har gett den före detta gerillaledaren och tidigare premiärministern Ramush Haradinaj mandat att bilda regering.

Beskedet innebär ett slut på det politiska dödläge som rått sedan valet i början av juni.

Kosovos mitten-högerallians med presidentens PDK som dominerande parti lyckades nyligen förhandla fram ett regeringsunderlag med det lilla partiet Ny Allians för Kosovo, vilket säkrar 63 av parlamentets 120 mandat.
