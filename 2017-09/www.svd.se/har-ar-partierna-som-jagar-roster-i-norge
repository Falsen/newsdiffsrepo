Här är partierna som jagar röster i Norge

Björn Lindahl

Høyre motsvarar Moderaterna i Sverige. Partiet har tillsammans med Fremskrittspartiet styrt Norge i fyra år, med Erna Solberg som statsminister. Två av tre väljare tror att hon fortsätter efter valet, enligt en opinionsmätning som TV 2 presenterade den 3 september. Høyre får i mätningen 26,1 procent av rösterna. Det därmed precis lika stort som Arbeiderpartiet. Framgången beror på att arbetslösheten minskar, tillväxten ökar och att sjukhusköerna blivit kortare, enligt Erna Solberg.
