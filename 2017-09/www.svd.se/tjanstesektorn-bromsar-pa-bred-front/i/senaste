Tjänstesektorn bromsar på bred front

TT

Inköpschefsindex från tjänstesektorn sjönk till 55,4 i augusti, ned från 58,9 i juli. Index är därmed på den lägsta nivån sedan hösten 2016.

"Nedgången var bred med negativa bidrag från samtliga delindex", skriver Swedbank i ett pressmeddelande, där det även poängteras att index är på en hög nivå trots nedgången.

Hälften av inbromsningen kommer från orderingången, medan cirka 40 procent handlar om sysselsättning och affärsvolym.

"Gemensamt för dessa tre delindex var att de registrerades på årslägsta", skriver Swedbank.
