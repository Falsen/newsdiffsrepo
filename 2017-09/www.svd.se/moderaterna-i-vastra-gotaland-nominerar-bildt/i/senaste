Moderaterna i Västra Götaland nominerar Bildt

TT

Moderaterna i Västra Götaland vill se Carl Bildt som ny partiledare för Moderaterna. Det har förbundets styrelse slagit fast efter ett möte i dag.

Bakom beslutet står en stor majoritet, enligt förbundsledningen.

"Vi har haft en öppen och demokratisk process kring nomineringen av ny partiledare. Alla föreningar i Västra Götaland har fått komma in med sina förslag och trots den korta tid medlemmarna har haft på sig har vi fått stort gensvar och vårt beslut i dag är väl förankrat", skriver Ann-Sofie Alm, vice ordförande i förbundsstyrelsen för Moderaterna i Västra Götaland, i ett pressmeddelande.
