Erik Thyselius:
Alliansen går mot två procent

Erik Thyselius

Äntligen! Efter att Centerpartiets partiledare Annie Lööf inte nämnde något om ”tvåprocentsmålet” i sitt sommartal så kom nyheten i måndags om att C vill att Sverige på sikt ska satsa två procent av BNP på Försvaret.

Därmed ställer sig nu samtliga allianspartier bakom Natos riktlinje om att såväl medlemmar som kandidatländer bör lägga två procent av sina budgetar på militära utgifter. Det ska medges: att ge uttryck för en gemensam viljeriktning är självklart inte samma sak som att försvarsbudgeten verkligen kommer att öka.

Men signalvärdet mot omvärlden ska inte underskattas. Att högtidligt deklarera vikten av försvar och säkerhet men utan att vara villig att mera precist presentera hur mycket en sådan ambition får kosta gör knappast under för trovärdigheten.

Här har de rödgröna mycket kvar att lära.
