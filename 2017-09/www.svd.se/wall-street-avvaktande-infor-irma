Wall Street avvaktande inför Irma

TT

De amerikanska börserna stängde runt nollan på torsdagen och efter orkanen Harvey följer investerare spänt Irma som lämnat Karibien i spillror och närmar sig Florida.

Utvecklingen påverkar försäkringsbolag som Chubb Insurance och XL Group, som båda gick ner under dagen.

Även jättar som Apple och Walt Disney tyngde börserna något. Teknikjätten föll 0,4 procent efter rapporter om att nya Iphone stött på problem i produktionen. Walt Disney föll 4,4 procent efter en vinstvarning, något som i sin tur påverkade andra mediebolag.

Dow Jones industriindex sjönk 0,1 procent, S&amp;P 500 slutade på nollan och Nasdaqs kompositindex steg 0,1 procent.
