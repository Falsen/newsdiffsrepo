Jordskalv skakade norra Skaraborg

TT

Ett jordskalv med epicentrum i Otterbäcken skakade området öster om Vänern sent i går kväll.

– Det var ett skalv som inträffade klockan 22.34 ungefär 30 kilometer norr om Mariestad, säger Reynir Bödvarsson, seismolog vid Uppsala universitet till SVT Örebro.

Skalvet hade en magnitud på 2,5 på richterskalan och kändes som lätta skakningar nära epicentrum, mer som ett dovt muller i norra Skaraborg.

– Vi undrade vad fasiken det var. Jag trodde först det var en rejäl åsksmäll, säger Ove Lindh, ordförande i Otterbäckens Bandyklubb som just avslutat klubbens bilbingo när det hände.

– Det är för svenska förhållanden ett stort skalv. Sådana inträffar några gånger per år, säger Reynir Bödvarsson.

I Sverige inträffar omkring 800 skalv varje år i Sverige. De flesta känns inte av människor. Det är skalen som mäter över 2 på richterskalan som märks.
