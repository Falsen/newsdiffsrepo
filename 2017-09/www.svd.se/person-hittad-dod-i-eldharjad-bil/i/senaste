Person hittad död i eldhärjad bil

TT

En person har hittats död i en eldhärjad bil strax söder om Grebo, Åtvidaberg, skriver polisen på sin hemsida. Det var strax före åtta på måndagskvällen som polis, räddningstjänst och ambulans larmades om en kraftig bilbrand, efter att ett vittne ringt in. Polisen har inte identifierat personen och kroppen kommer att skickas till rättsmedicin för obduktion.

Det är oklart om något brott har begåtts, men en förundersökning har inletts om vållande till annans död, skriver polisen.

Även bilen har tagits i beslag och ska undersökas. Polisen kommer även att göra en teknisk undersökning runt bilen för att se om det finns några spår.
