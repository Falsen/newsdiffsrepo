Skarsgård jämförs med Curry

TT

Bill Skarsgård imponerar som en av populärkulturens kanske mest ikoniska skräckfigurer, clownen Pennywise, i nyinspelningen av "Det".

USA Today skriver att svensken porträtterar Pennywise utmärkt som en blandning mellan Ronald McDonald och en helvetisk seriemördare. Och Chicago Tribune tycker i korthet att Skarsgård är "formidabel".

Flera kritiker jämför den svenske skådespelaren med Tim Curry som spelade skräckclownen i miniserien från 1990.

"Skarsgårds Pennywise raderar inte minnet av Tim Currys ikoniska gestaltning i miniserien från 1990. Men han ger en ny energi till rollen", skriver LA Times.

Även Variety är inne på samma spår. Medan New York Post anser att Bill Skarsgårds tolkning är en förbättring av Currys överspelade clown.

"Det" har svensk premiär den 13 september.
