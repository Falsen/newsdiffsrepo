Snart brittiskt besked om Fox-köp av Sky

TT

Den brittiska regeringen har nu fått granskningsmyndighetens Ofcoms ställningstagande om amerikanska Twenty-First Century Fox köp av betal-tv-gruppen Sky i Europa. Regeringen säger att den snarast möjligt ska besluta om jätteaffären ska genomgå en mer djupgående granskning eller om den ska godkännas.

EU-kommissionen har gett klartecken till affären men det finns oro över den dominerade ställning som affären kan komma att ge Fox-ägaren Rupert Murdoch på mediemarknaden i Storbritannien.

Enligt tidigare uppgifter går affären loss på 11,7 miljarder pund (motsvarande nära 121 miljarder kronor).
