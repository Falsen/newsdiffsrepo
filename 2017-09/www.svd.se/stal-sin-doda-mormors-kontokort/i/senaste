Stal sin döda mormors kontokort

TT

Mannen tog sin döda mormors kort och tog ut 9 000 kronor. Han fastnade på bankomatens övervakningskamera och står nu åtalad för bedrägeri samt tre bedrägeriförsök, rapporterar GT. Han ska ha försökt att ta ut ytterligare 10 000 kronor på kortet ur andra uttagningsautomater, men det misslyckades.

Dagen efter mormoderns död tog mannen i 25-årsåldern kortet ur kvinnans väska under ett besök hemma hos en släkting. Släktingen upptäckte senare det hela och gjorde en polisanmälan.

Nu väntar om några månader rättegång i Göteborgs tingsrätt.
