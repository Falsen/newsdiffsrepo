Haley befarar Iran kan bli som Nordkorea

TT

Haley anser att det kärntekniska avtalet "designats till att vara för stort för att (få) misslyckas" men att Iran missköter det och använder det för att "hålla världen gisslan". Samtidigt, klargör hon, måste inte detta innebära att USA skulle säga upp avtalet, som skrevs på under president Barack Obama 2015. Detta kan bli en fråga för kongressen, anser Haley.

Hon varnar också för att det kärntekniska avtalet börjar fasas ut om tio år och att det öppnar för återupptagen vapenforskning.

– Det kommer att vara den dag när Irans militär mycket väl redan kan ha robotteknik att sända en kärnvapenstridsspets till USA, en teknologi som Nordkorea bara helt nyligen har utvecklat.

I oktober ska presidenten, enligt avtalets regelverk, redogöra för kongressen om Iran följer avtalet eller inte. Detta sker regelbundet, med 90 dagars intervall.

Avtalet innebär i stort sett slopade sanktioner mot Teheran i utbyte mot insyn i Irans kärntekniska program.
