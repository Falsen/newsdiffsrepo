Merkel: Turkiet borde inte bli medlem i EU

TT

– Faktum är att Turkiet inte borde bli medlem i EU, sade Merkel under debatten.

– Jag ska prata med mina (EU-) kollegor för att se om vi kan nå en gemensam ståndpunkt i detta så att vi kan avsluta medlemskapsförhandlingarna, tillade hon.

Uttalandet kommer sannolikt att förvärra den redan ansträngda relationen mellan de båda NATO-allierade. Relationen mellan länderna har försämrats sedan Turkiets president Recep Tayyip Erdogans tillslag mot motståndare i efterdyningarna av ett misslyckat kuppförsök i juli förra året.

Tolv tyska medborgare har fängslats i Turkiet.

Det kom ingen omedelbar reaktion på Markels uttalande från Turkiet som firar en nationell religiös helgdag.

Hennes uttalande kom efter att Schulz verkade överraska henne med att säga att han skulle jobba för att sätta stopp för Turkiets medlemskapsförhandlingar med EU om han väljs till förbundskansler i valet den 24 september.
