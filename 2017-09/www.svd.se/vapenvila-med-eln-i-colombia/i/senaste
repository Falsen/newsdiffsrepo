Vapenvila med ELN i Colombia

TT

Colombias regering och gerillan ELN ska nu iaktta vapenvila, meddelar ELN.

Beskedet kommer sedan Bogotá-regeringen i flera år har förhandlat med gerillagrupper i det som kallats Latinamerikas sista krig. Häromåret slöt man fred med Farc, och nu har alltså även samtalen med den mindre gerillan ELN gett resultat.

Utspelet har planerats under sommaren för att kunna göras inför påve Franciskus besök i Colombia senare denna vecka.
