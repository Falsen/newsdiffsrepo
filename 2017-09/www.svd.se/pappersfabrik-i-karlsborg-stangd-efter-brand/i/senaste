Pappersfabrik i Karlsborg stängd efter brand

TT

Billerud Korsnäs fabrik i Karlsborg har stängts efter en kraftig brand. Bolagets aktie sjunker med 1,8 procent på Stockholmsbörsen efter beskedet.

"Hur länge produktionen förblir stoppad vet vi först när skadornas omfattning har klarlagts" skriver koncernchefen Per Lindberg i en kommentar.

Han tillägger att en utredning har påbörjats och att mer information kommer när man känner till konsekvenserna.

Den drabbade anläggningen, med en produktionskapacitet på 300 000 ton per år, tillverkar säck- och kraftpapper samt så kallad avsalumassa för affärsområdet Packaging Paper.
