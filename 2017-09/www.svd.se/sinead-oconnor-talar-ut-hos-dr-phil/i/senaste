Sinead O'Connor talar ut hos Dr Phil

TT

I ett förhandsklipp för det kommande avsnittet av "Dr Phil" berättar sångerskan Sinead O'Connor om sin jobbiga barndom och de övergrepp hennes mamma utsatte henne för.

– Hon drev en tortyrkammare. Hon var en person som fann glädje i att skada mig, säger hon till tv-psykologen.

Vidare säger sångerskan att hon är trött på att definieras som en galen person och att hon ska byta namn. Till vad avslöjas inte i förhandsvisningen.

Sinead O'Connor säger även att det bästa med hennes mamma är att hon är död.

I flera år har sångerskan kämpat mot depressioner och förra månaden oroade hon flera fans med en Facebook-video.

– Jag är helt ensam och det finns ingen alls i mitt liv. Jag kämpar, kämpar, kämpar, kämpar för att överleva, sade hon i klippet.
