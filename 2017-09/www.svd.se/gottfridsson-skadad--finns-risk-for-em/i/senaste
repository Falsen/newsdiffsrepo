Gottfridsson skadad – finns risk för EM

TT

Handbollslandslagets mittnia Jim Gottfridsson skadade foten i helgens bundesligaspel. Det uppges vara en spricka i skenbenet och 25-åringen, som opererades under onsdagen, riskerar att bli borta i upp till fyra månader.

Det finns en risk att Gottfridsson missar EM i januari

– Han har en otroligt stor roll i landslaget och har levererat på hög nivå. Självklart hoppas vi på det bästa. Vi vill kunna ställa vårt starkaste lag på banan, säger förbundskaptenen Kristján Andrésson till Aftonbladet.

– Vi har haft kontakt och han lät vid gott mod, som han brukar. Men som sagt, vi får se vad han säger efter operationen. Det syntes på smällen att han fick rejält ont.
