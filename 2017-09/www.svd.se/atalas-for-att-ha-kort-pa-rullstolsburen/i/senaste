Åtalas för att ha kört på rullstolsburen

TT

En rullstolsburen kvinna blev påkörd av en taxi på ett övergångsställe och avled några veckor senare på sjukhus. Nu åtalas den man som körde på henne för vållande till annans död, rapporterar lokala medier.

Den 70-åriga kvinnan fick frakturer på näsben, revben och i bäckenet efter olyckan i Kallinge i Blekinge i mars. På sjukhuset fick hon sedan lunginflammation och avled senare samma månad.

Bilföraren åtalas även för vårdslöshet i trafik, men nekar till brott.
