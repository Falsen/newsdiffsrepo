Poliser: Förbjud skyddsväst för kriminella

TT

Det bör bli förbjudet för gängkriminella att använda skyddsväst, skriver tre poliser i Region Syd i en debattartikel i Dagens Nyheter.

Personer som misstänks vara inblandade i grov våldsbrottslighet är rädda och skyddsvästen blir en förutsättning för att de ska våga lämna hemmet och fortsätta med sin brottsliga verksamhet, menar poliserna som arbetar inom myndighetens underrättelsetjänst. De fortsätter:

"Tar vi bort möjligheten för en kriminellt belastad person att röra sig fritt i miljön så återstår endast möjligheten att, exempelvis, gömma sig hemma eller lämna den kriminella miljön där hotet finns."

Att bära skyddsväst utan att vara behörig bör vara ett bötesbrott, men polisen bör få rätt att beslagta och förverka skyddsvästarna, anser debattörerna som pekar på att ett dylikt förslag redan diskuteras i Danmark.
