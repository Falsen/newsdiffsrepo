Janerik Larsson:
Konsten att lura Donald Trump

Janerik Larsson

Nyligen meddelade president Trump att han inte skulle tillåta att USA skulle garantera att man fortsatt skulle betala sina skulder (debt limit). Det var ett av presidentens otaliga överdrivna utspel.

Han hävdade in ett tal i Phoenix att om inte kongressen anslog medel till hans mur mot Mexiko så skulle USA ställa in betalningarna.

“If we have to close down our government, we’re building that wall.”

Men nu tycks ”räddningen” ha kommit i form av stormen Harvey.

Finansminister Steven Mnuchin sa idag på Fox News Sunday att han och presidenten är överens om att USA inte ska ställa in betalningarna av hänsyn till behovet att finansiera återuppbyggnadsarbetet av de drabbade områdena.

"The president and I believe that it should be tied to the Harvey funding, that our first priority is to make sure that the state gets money," he said. "It is critical and to do that we need to make sure we raise the debt limit."

Mnuchin tycks ha lurat Trump.
