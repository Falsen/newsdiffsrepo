Köp friterad kyckling – betala med ett leende

Direkt

Tjänsten, som går under namnet "Smile to pay", kräver inte att kunden har en smartphone med sig. Har kunden registrerat sig för appen Alipay och möjliggjort ansiktsigenkänning räcker det för betalning. En 3D-kamera vid försäljningsstället skannar kundens ansikte för att verifiera dess identitet.

Alibaba visade upp teknik för ansiktsigenkänning vid en mässa i Tyskland redan för två år sedan, men sedan dess har tekniken förbättrats. Bolaget använder sig nu av en teknik som kallas Face++ och som har utvecklats av det kinesiska teknikbolaget Megvil, som tagit in motsvarande över 1,2 miljarder kronor i riskkapital bland annat från Foxconn. Den taiwanesiska kontraktstillverkaren av elektronik.

Ur Alibabas och Ant Financials synvinkel är ett viktigt mål för tekniken att öka Alipays popularitet. Konkurrensen är hård inte minst från det likaledes kinesiska internetbolaget Tencents Wechat Pay, en betallösning som är kopplad till den i Kina mycket populära meddelandeappen Wechat.
