Väntade sig besvärande information om Clinton

TT

President Donald Trumps son och namne Donald Trump trodde att han skulle kunna ta del av ofördelaktig information om hans fars motståndare i det amerikanska presidentvalet, Hillary Clinton, när han planerade in ett möte med den ryska regeringsanknutna juristen Natalia Veselnitskaja 2016.

Det sade han vid ett förhör i senatens rättsutskott, enligt ett uttalande som The New York Times som tagit del av.

Trump jr sade i förhöret att han hade hoppats få svar på om Clinton skulle "passa" som president, men att han hela tiden avsåg att rådfråga sina egna advokater om lämpligheten i att använda sig av sådan information.

Enligt Trump jr gav dock mötet med den ryska juristen "inga resultat".

Tidigare har Trump förnekat att han träffat ryska företrädare under presidentkampanjen. I juli sade han att mötet med juristen främst handlade om ryska adoptioner.
