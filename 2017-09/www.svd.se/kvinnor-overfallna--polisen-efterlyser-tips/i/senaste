Kvinnor överfallna – polisen efterlyser tips

TT

Två kvinnor har blivit överfallna i ett joggingspår i Bromma i Stockholm.

Polisen misstänker att det handlar om samma gärningsman och efterlyser tips från allmänheten, skriver Aftonbladet.

– Jag tycker att det finns stora likheter mellan de här två händelserna, säger polisens spaningsledare Patrik Zanders till tidningen.

Första händelsen skedde den 19 augusti när en kvinna var ute och promenerade sent på kvällen, och stötte ihop med en man.

– Han tar sig fram emot henne och pratar om att han vill ha sex med henne, sedan ofredar han henne och tar på henne, säger Patrik Zanders till Aftonbladet.

I helgen skedde en liknande händelse, bara ungefär en kilometer därifrån, när en kvinna på morgonen var ute och joggade.

Både händelserna rubriceras som försök till våldtäkt.
