Wahlroos: Digitaliseringen kommer ge stora effekter

Direkt

Han hade på ett sätt förståelse för att investerare oroat sig för Nordeas kostnadsutveckling men framhöll att Nordea är i slutfasen av sitt investeringsprogram.

– Vi har alltid sagt att vi ska vara tillbaka på 2016 års kostnadsnivå under 2018, sade han med tillägg att bankens miljö kommer att vara mycket mer digitaliserad 2018-2020.

Han lade till att banksektorn måste gå igenom en digitaliseringsprocess och att det är anledningen till Nordeas kraftfulla investeringar.

Sampo har erfarenhet från en rejäl minskning av kontor inom försäkringsbranschen till förmån för digitala processer. Det är en utveckling som även banker måste gå igenom under de kommande tio åren, påpekade han.

Björn Wahlroos sade också att Nordea har ingen intention till att genomföra några dramatiska ändringar av sin kapitalposition efter flytten från Sverige till Finland.

– Ja, det kan innebära högre utdelningar framöver sade han som kort svar. Utdelningarna kan öka och i en något högre takt än i nuvarande regleringsregi. Men det ska samtidigt inte läggas allt för höga förväntningar, påpekade han och menade att ingen skulle förvänta extrautdelningar.

– Det är inte vår stil, sade han om det senare.

Han framhåller att Nordea har en kärnprimärkapitalrelation på 19,2 procent, mot ett krav på 17,5 procent. Ett krav som i jämförbara termer inom SSM inte kan förväntas skilja sig i någon större utsträckning, bedömde Nordeaordföranden.
