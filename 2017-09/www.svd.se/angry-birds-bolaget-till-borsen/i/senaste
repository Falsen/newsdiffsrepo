Angry Birds-bolaget till börsen

TT

Rovio, det finländska bolaget bakom varumärket Angry Birds, planerar en notering på börsen i Helsingfors. I samband med noteringen ska Rovio ge ut nya aktier för 30 miljoner euro, motsvarande cirka 280 miljoner kronor. Därutöver ska bolagets största ägare Trema International och vissa andra aktieägare sälja delar av sina innehav, enligt ett pressmeddelande från Rovio.

Noteringen ger Rovio tillgång till kapitalmarknaderna, breddar bolagets ägarbas och gör det dessutom lättare att använda egna aktier vid kommande, potentiella förvärv, fortsätter bolaget.

Rovio har skapat en rad mobilspel i Angry Birds-serien och dessutom producerat en film om de arga fåglarna.
