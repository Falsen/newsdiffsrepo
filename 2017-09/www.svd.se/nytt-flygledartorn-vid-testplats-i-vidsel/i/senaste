Nytt flygledartorn vid testplats i Vidsel

TT

Efter en investering på nästan 100 miljoner kronor har Försvarets materielverks (FMV) provplats i Vidsel i Norrbotten fått nytt flygledartorn.

I projektet har FMV samarbetat med Försvarsmakten, Fortifikationsverket, Luftfartsverket samt byggföretaget Peab och försvarskoncernen Saab.

Tornet med dess nya infrastruktur har alltså kostat nära 100 miljoner kronor men ger enligt FMV provplatsen möjlighet att fortsätta med sin verksamhet i många år till.

I och omkring Vidsel testas bland annat system för stridsflygplan och olika typer av raketer och robotar.
