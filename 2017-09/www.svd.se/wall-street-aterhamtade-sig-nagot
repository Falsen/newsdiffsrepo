Wall Street återhämtade sig något

TT

De amerikanska börserna återhämtade sig något efter tisdagens nedgång. Energisektorn bidrog bland annat till uppgången. Att ett beslut om att förlänga skuldtaket är på gång hjälpte också till att stärka börserna.

Under onsdagen kom siffror om att USA:s underskott i handeln med omvärlden ökade i juli, en månad präglad av nedgång för såväl export från och import till landet. Men underskottet ökade mindre än befarat.

Dow Jones industriindex steg 0,2 procent medan Nasdaqs kompositindex och S&amp;P 500 båda ökade 0,3 procent.
