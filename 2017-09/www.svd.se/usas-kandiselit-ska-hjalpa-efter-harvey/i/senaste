USA:s kändiselit ska hjälpa efter Harvey

TT

Flera stora namn ur den amerikanska artisteliten, bland andra Beyonce, Blake Shelton och Barbra Streisand, kommer att delta i en tv-sänd stödgala till förmån hjälpinsatsen efter stormen Harvey.

Galan kommer att direktsändas samtidigt på de amerikanska kanalerna ABC, CBS, NBC, Fox och CMT samt på Facebook, Youtube och Twitter den 12 september.

Utöver ovan nämnda namn kommer även Hollywoodprofiler som George Clooney, Jamie Foxx, Matthew McConaughey, Julia Roberts, Jamie Foxx, Oprah Winfrey och Reese Witherspoon att medverka.
