Försäljningsökning för Ica-butiker

TT

Butikskedjan Ica redovisar en försäljningsökning på 3,4 procent för sina svenska butiker i augusti jämfört med samma månad i fjol. I jämförbara butiker ökade försäljningen med 2,6 procent.

Totalt uppgick årets augustiförsäljning i Icas svenska butiker till 9,9 miljarder kronor i augusti. För perioden januari–augusti innebär det en försäljning med 75,8 miljarder kronor i butikerna, en ökning med 2,6 procent jämfört med i fjol.
