Fler småpartier trots svårare inträde

TT

Mer än dubbelt så många småpartier har registrerats hos Valmyndigheten inför nästa års val jämfört med samma tidpunkt under förra mandatperioden, skriver Dagens Samhälle.

Med ett år kvar till valet har hittills 34 partier startats, vilket är rekordmånga. I huvudsak rör det sig om lokala partier för kommun- eller landstingsval. Vid samma tidpunkt inför 2014 års val var den siffran 14.

Trenden med fler småpartier har varit stadigt i stigande sedan 1990-talet.

Inför 2018 års kommunalval har en treprocentsspärr inrättats som gör det svårare att ta sig in i kommunfullmäktige.
