Flera skadade i brand i Luleå

TT

Flera personer har skadats i en brand i ett flerfamiljshus i centrala Luleå.

– Vi har två personer som förts till sjukhus och två som förts till vårdcentral. En hund har också tagits ut ur huset, säger Patrik Julin, inre befäl vid räddningstjänsten.

Det finns inga människor kvar i huset och brandkåren håller nu på att ventilera ut all rök.

Varken polisen eller räddningstjänsten kan uttala sig om skadeläget för dem som förts till sjukhus.
