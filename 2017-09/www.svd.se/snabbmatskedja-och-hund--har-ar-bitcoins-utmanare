Snabbmatskedja och hund – här är bitcoins utmanare

Erik Jerdén

Men det finns tusentals andra digitala valutor och bland utmanarna finns bland annat hamburgermynt och kryptovalutor vars värdeökning får bitcoinens att blekna i jämförelse.

Värdet på bitcoin har mer än fyrdubblats i år men den historiska uppgången är ingenting mot värdeökningen på konkurrenten ether. I början av året var ethern värd 8 dollar och nu är värdet uppe i över 380.

Ether är precis som bitcoin en kryptovaluta men med en annan teknisk konstruktion. Ether är en del av det större nätverket Ethereum som också sysslar med att skapa möjligheter till att bygga allt från appar till virtuella företag. Alltihop distribuerat på datorer i ett nätverk utan central kontroll.

Efter att ha finansierats genom crowdfunding lanserades Ethereum 2015 av då 21-årige Vitalik Butarin som hoppat av sina universitetsstudier.
