Vill se över CSN-regler efter avslöjande

TT

Mohammad Fazlhashemi, som är professor i islamisk teologi och filosofi vid Uppsala universitet, anser att utbildningen vid Islamiska universitetet i Medina är ”marinerad i wahhabitiskt, intolerant och sekteristiskt tänkande”.

– Medinauniversitetet är inte ett vetenskapligt lärosäte i vanlig mening. Det är en skola som utbildar missionärer, säger han till tidningen.

Enligt CSN finns det inte finns något stöd i lagen för att stoppa utbetalningar till utbildningar som genomsyras av antidemokratiska värderingar.

Gymnasie- och kunskapslyftminister Anna Ekström (S) säger att regeringen kommer att kalla till sig generaldirektörerna för CSN och Universitets- och högskolerådet (UHR) för att diskutera frågan.

– Jag kan inte föreställa mig att någon av de ganska många regeringar som suttit när den här bestämmelsen har funnits har tänkt sig att studiestöd ska användas på det här sättet, säger Anna Ekström till DN.
