Nytt svensk rekord av Fanny Roos

TT

Kulstötaren Fanny Roos har bevarat formen ända in i säsongens slutskede. I en invigningstävling på Uppsalas nya friidrottsarena stötte Roos 18,22 meter, vilket var en putsning av hennes eget svenska rekord med två centimeter.

Roos tidigare rekord sattes i junior-SM för drygt en månad sedan, bara några dagar efter att småländskan missat att nå final i VM i London. Tidigare i sommar vann Fanny Roos guld vid U23-EM.
