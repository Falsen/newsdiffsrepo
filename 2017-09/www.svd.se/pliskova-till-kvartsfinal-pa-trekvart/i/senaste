Världsettorna enkelt vidare till kvarten

TT

Världettan Karolina Pliskova behövde bara 46 minuter för att avancera till kvartsfinal i US Open-tennisen. 6–1, 6–0 blev tjeckiskans förkrossande segersiffror mot Jennifer Brady, USA, på centercourten Arthur Ashe i New York.

– Jag tror att hon var lite nervös. Det var hennes första match på Ashe och jag försökte dra nytta av det, sade Pliskova i en intervju direkt efter segern.

Pliskova, som räddade en matchboll innan hon till slut besegrade Zhang Shuai i tredje omgången, möter antingen amerikanskan Coco Vandeweghe eller tjeckiska landsmaninnan Lucie Safarova i kvartsfinal.

Även herrarnas världsetta Rafael Nadal tog sig bekymmersfritt vidare till kvartsfinal lite senare på måndagen. Spanjoren vann med 6–2, 6–4, 6–1 mot ukrainaren Alexandr Dolgopolov och får i kvarten spela mot 19-årige Andrej Rubljov. Ryssen blir den yngste kvartsfinalspelaren i US Open sedan Andy Roddick 2001 efter att besegrat belgaren David Goffin med 7–5, 7–5, 6–3.
