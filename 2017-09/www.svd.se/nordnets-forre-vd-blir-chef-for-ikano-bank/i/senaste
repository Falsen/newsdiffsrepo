Nordnets förre vd blir chef för Ikano Bank

Direkt

Håkan Nyberg tillträder sin tjänst den 21 september.

– Vår bank är väl positionerad för tillväxt och expansion med en skalbar affärsplattform på plats, säger Ikano Banks styrelseordförande Mats Håkansson.

– Med sin entreprenörsanda, gedigna it-kunskap och omfattande bankerfarenhet kommer Håkan tillsammans med sina kollegor i banken kunna ta den digitala transformationen till nästa nivå, samtidigt som man fortsätter att stärka relationen med Ikea och skapa enkla och schyssta finansieringslösningar för de många människorna, fortsätter han.

Ikano Bank är en del av företagsgruppen Ikano som grundades 1988 och ägs av Ikea-familjen Kamprad.
