Diamond League-titel hägrar för Ståhl

TT

Kvällens Diamond League-gala i friidrott har fått en allt annat än diamantgnistrande inledning sedan ett rejält strömavbrott slagit till mot den del av Bryssel där friidrottsarenan ligger.

– Men tävlingen kommer att fullföljas. Vi har tillräckligt med ljus, lovar en talesman för arrangörerna.

Lokala myndigheter arbetar nu för att åtgärda avbrottet.

I dunklet har diskuskastningen inletts. Daniel Ståhl startade med att träffa kastnätet i ett misslyckat förstakast. Världsmästaren Andrius Gudzius, Litauen, leder på dryga 65 meter i omgång ett.
