Tyskt överskott i bytesbalansen faller

TT

Tysklands överskott i bytesbalansen föll till 19,4 miljarder euro i juli, ned från 25 miljarder euro månaden före.

Bytesbalansen mäter såväl varor som tjänster och investeringar.

Tysk import i juli ökade 2,2 procent, medan exporten steg 0,2 procent. Det var lägre än väntat för både import och export.

Analytiker hade i snitt räknat med en exportökning på 1,2 procent och en importökning på 2,8 procent.

Överskottet i Tysklands handel med omvärlden minskade till 19,5 miljarder euro, ned från 21,2 miljarder i juni. Analytiker hade räknat med en nedgång till 20,3 miljarder euro i juli.

Statistiken kommer samtidigt som euron efter ECB-chefen Mario Draghis indikation om minskade stödköp av statspapper i höst fortsätter uppåt mot dollarn till 1:21 dollar per euro, den högsta nivån sedan december 2014.
