Nynazistiska brittiska soldater gripna

TT

Fyra soldater i aktiv tjänst har gripits misstänkta för terrorbrott, meddelar Storbritanniens försvarsdepartement. De ska ha varit medlemmar i den nynazistiska gruppen National Action.

"Vi kan bekräfta att ett antal tjänstgörande militärer har gripits i enlighet med antiterrorlagar, för kopplingar till en förbjuden extremhögergrupp", heter det i en kommuniké.

Enligt polisen skedde gripandena på tisdagen, i samband med razzior på flera platser i West Midlands, alltså centrala England.

National Action är förbjuden i Storbritannien, och stöd till gruppen kan ge upp till tio års fängelse.
