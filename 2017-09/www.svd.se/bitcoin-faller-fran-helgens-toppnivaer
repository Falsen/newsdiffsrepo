Bitcoin faller från helgens toppnivåer

Direkt

Kryptovalutan tappade på måndagen efter att kinesiska centralbanken, PBOC, meddelat att alla så kallade ICO:s (initial coin offerings) bör stoppas. ICO:s har bidragit till den stora efterfrågan på Bitcoin under de senaste månadernas dramatiska uppgång.

Den senaste tidens dramatiska svängningar belyser också oklarheter kring kryptovalutors egenskaper. Vid flera tillfällen har Bitcoin setts som en säker hamn i tider av geopolitisk osäkerhet, och handlats upp tillsammans med guld och amerikanska statsobligationer. Samtidigt har nyheter som PBOC:s stopp för ICO:s på måndagen väckt tvivel om kryptovalutors status som värdebevarande tillgångar.

Trots de senaste dagarnas fall är valutan upp mer än 320 procent sedan årsskiftet.
