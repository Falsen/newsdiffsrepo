Öster blandar sig i kvalstriden

TT

Det är tätt bakom toppduon Brommapojkarna och Dalkurd i superettan i fotboll.

Falkenberg, Trelleborg, Helsingborg och nu även Öster, med en match mer spelad, finns inom två poäng i kampen om kvalplatsen till allsvenskan.

Växjölaget besegrade nästjumbon Frej hemma på Myresjöhus arena med 1–0. Högerbacken Karl-Johan Lindblad nickade in segermålet i den 21:a minuten – hans tredje fullträff för säsongen.

På tilläggstid gjorde 15-årige Mubaarak Mohamud Nuh debut för Öster.
