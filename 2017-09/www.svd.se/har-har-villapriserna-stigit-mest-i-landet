Här har villapriserna stigit mest – och minst – i landet

Joel Arvidsson

– Tittar vi på den procentuella utvecklingen av villapriser är det en kraftig ökning överallt i Sverige, säger Fastighetsbyråns vd Johan Engström.

Siffrorna Fastighetsbyrån tagit fram visar både procentuell ökning och skillnaden i snittpriset på villor i Sveriges alla län  under den senaste femårsperioden. Vinnarna har visat sig vara flera län i Norrland där den procentuella prisökningen på villor ligger runt 50 procent – att jämföra med rikssnittet på 39 procent. Även Stockholms län har gått starkt.

Engström tror nu att den kraftiga prisökningen kommer avstanna något.

– Det vi har sett är att de senaste fem åren har det funnits en stor efterfråga på marknaden och ett lågt utbud. Samtidigt har det varit en för bostadsmarknaden väldigt gynnsam ränteutveckling. Men nu byggs det mycket bostäder i Sverige, byggrekord slås över hela landet. Det vi ser nu är en mättad efterfrågan och en utplaning av priserna.

Länen med lägst prisökning ligger alla i de södra delarna av landet. Region Skåne ligger i botten nu, men kan bli en av vinnarna i nästkommande femårsperiod.

– De höga priserna i Köpenhamn lockar många danskar över sundet. I Malmöregionen ser vi att priserna sticker rakt uppåt, säger Engström.
