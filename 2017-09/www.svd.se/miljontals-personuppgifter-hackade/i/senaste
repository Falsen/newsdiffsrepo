Miljontals personuppgifter hackade i USA

TT

Det rör sig bland annat om namn, födelsedatum, socialförsäkringsnummer och i vissa fall kreditkortsnummer. Intrånget ska ha ägt rum mellan mitten av maj och juli i år, enligt kreditrådgivningsföretaget Equifax, som drabbats av hackningen

Hackarna ska även ha kommit över personuppgifter om en del brittiska och kanadensiska medborgare.

Företaget säger att de samarbetar med brottsbekämpande myndigheter och har anställt ett IT-säkerhetsföretag som ska utreda det inträffade.

Equifax, som är baserat i Atlanta, kartlägger kredithistorik för långivare och låntagares räkning. Företaget hjälper också sina kunder att hantera och skydda personlig information.

Tre av cheferna på Equifax sålde aktier, för sammanlagt motsvarande drygt 14 miljoner kronor, dagar innan företaget gick ut med nyheten om dataintrånget. Aktien sjönk 13 procent efter att nyheten släppts.
