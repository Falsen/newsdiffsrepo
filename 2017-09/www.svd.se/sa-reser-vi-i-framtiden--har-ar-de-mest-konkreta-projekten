Fyra snabba färdmedel som utvecklas just nu

Erik Bergin

Kraschen i juli 2000 med en av Air France Concorde-plan strax efter starten i Paris blev dödsstöten för det brittisk-franska överljudsplanet, som landade för gott 2003.

Tills nu. För sjutton år efter katastrofen pågår flera projekt som inom några år återigen kan ge passagerare – med tjocka plånböcker – möjligheten att resa i överljudsfart.

Amerikanska rymdmyndigheten NASA driver ett eget projekt, ett annat som förefaller en aning mera konkret är XB-1, en prototyp framtagen av Boom Technology, baserat i Denver, Colorado.

Ytterligare ett plan är under utveckling av tillverkaren Spike Aerospace som siktar på att utföra ett test inom två år av affärsjetplanet S-512 med plats för 18 passagerare, enligt branschtidningen Travel Weekly.
