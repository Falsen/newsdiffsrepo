Per Gudmundson:
Medieskuggan bingo för budgeten

Per Gudmundson

Skandalerna avlöser varandra, just när regeringen hade tänkt få prata om budgetsatsningarna. Kanske ska regeringen vara tacksam.

4,3 miljarder kronor läggs på utbildning och etablering, berättade regeringen i veckan. 32 000 nya platser på yrkesvux, yrkeshögskola, folkhögskola och högskola kan ju aldrig vara fel, eller?

Tyvärr finns goda skäl att misstänka att satsningen är ett sätt att skyffla ut folk ur arbetslöshetsstatistiken.

En rad program har sjösatts. Det skulle bli 32 000 traineejobb. Det blev 473. En 90-dagarsgaranti skulle ge ”arbete, praktik eller utbildning”, men gav i stället en ”insats” från Arbetsförmedlingen. Misslyckandena radas upp i en ny rapport från Timbro.

När bluffjobben inte funkar ökar behoven av låtsasutbildning. Men funkar det? Det utlovades 13 000 utbildningskontrakt. Det blev 2 255.
