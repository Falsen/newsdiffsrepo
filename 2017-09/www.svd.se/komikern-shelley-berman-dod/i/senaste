Komikern Shelley Berman död

TT

Komikern Shelley Berman har avlidit 92 år gammal, skriver Hollywood Reporter. Han spelade bland annat Larry Davids pappa i "Simma lugnt Larry", en roll han nominerades till en Emmy för 2008.

Berman var en av USA:s mest framgångsrika komiker på 1950- och 60-talet och den första komiker som fått en guldskiva. Han spelade med i en lång rad filmer och tv-serier, bland annat "The Twilight Zone", "McGyver", "Vänner" och "Grey's Anatomy".

Han drog sig tillbaka 2014.
