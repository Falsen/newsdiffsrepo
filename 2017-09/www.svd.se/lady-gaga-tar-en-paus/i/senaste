Lady Gaga tar en paus

TT

När turnén "Joanne world tour" avslutas i Kalifornien i mitten av december planerar Lady Gaga att ta en paus. Det berättar sångerskan på en presskonferens under filmfestivalen i Toronto.

– Jag vet inte hur länge. Men det betyder inte att jag kommer att sluta skapa.

– Jag ser fram emot att varva ned och reflektera för en stund. Det är viktigt, sade hon.

Lady Gaga befann sig på filmfestivalen för att premiärvisa dokumentären "Gaga: Five foot two", som kommer på Netflix den 22 september.

Världsstjärnan spelar i Globen i Stockholm den 23 oktober.
