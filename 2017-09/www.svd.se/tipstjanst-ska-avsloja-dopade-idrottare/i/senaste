Tipstjänst ska avslöja dopade idrottare

TT

Svensk Antidoping, Riksidrottsförbundets nationella antidopningsorganisation, har lanserat en ny nättjänst för att erbjuda ett enklare sätt för folk att tipsa om misstänkta dopningsaktiviteter inom idrotten.

Den anonyma visselblåsarfunktionen, under namnet Dopingtips , har tagits fram för att ge både allmänhet och idrottsutövare ett enklare sätt att lämna information på.

"Det är inte bara antidopingorganisationernas jobb att se till att idrotten är ren och rättvis, det är alla som har att göra med idrott som behöver göra jobbet", säger Matt Richardson, chef på Svensk Antidoping, i ett pressmeddelande.
