Sista middagen med Alliansgänget

TT

När Anna Kinberg Batra i juni bjöd en rad partiledare på middag var hon ännu en i gänget, det vill säga hon basade för Moderaterna. Mötet nu i september var tänkt som en nystart för Alliansen, likt träffarna i Högfors 2004 och Maramö 2013, skriver Aftonbladet.

Nu kom Anna Kinberg Batras avgång emellan; hon tvingades bort från partiledarposten den 25 augusti. Men gästerna dök upp på middagen i alla fall. Av en Instagrambild att döma var mötet glatt:

"Vi sågs i mitt kök som planerat nu i veckan, men med annan roll för mig och annat att tala om än vi trodde för några veckor sen. I stället blev det fokus på maten, umgänget och minnen från god vänskap och bra samarbete under de senaste åren", skriver den förra M-ledaren.
