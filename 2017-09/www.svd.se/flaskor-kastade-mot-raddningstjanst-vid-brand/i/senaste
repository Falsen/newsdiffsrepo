Flaskor kastade mot räddningstjänst vid brand

TT

Räddningstjänsten i Malmö larmades om en brand på Sörbäcksgatan. Där brann ett mindre fristående soprum.

– När vi kom dit så kastades det flaskor på oss. Sedan har polisen varit framme och säkrat området, säger Torbjörn Krokström, inre befäl vid Räddningstjänsten syd.

En hel del folk hade samlats på platsen och skapade en orolig stämning. Räddningstjänsten fick backa undan med sina enheter. Det ledde till att soprummet blev totalskadat eftersom släckningsarbetet fick avbrytas.

– Lyckligtvis var det inte någon som blev träffad, säger Torbjörn Krokström.

Larmet om branden kom in 20.55.
