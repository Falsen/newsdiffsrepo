Första adoptionen till svenskt samkönat par

TT

För ett år sedan godkändes adoptionen – och nu har för första gången ett svenskt samkönat par fått adoptera internationellt.

Lagstiftningen ändrades redan för fjorton år sedan, men först nu har paret kunnat hämta hem sitt efterlängtade barn från Colombia, rapporterar SVT Nyheter.

Landet har valt att inte längre definiera par utifrån kön, vilket möjliggör adoptioner även för samkönade par. "Varje land bestämmer dock vilka krav som ställs på dem som vill adoptera och tidigare har inget av Adoptionscentrums samarbetsländer tagit emot ansökan om adoption från samkönade par", skriver organisationen Adoptionscentrum som har förmedlat den första internationella adoptionen, på sin hemsida.
