Dokumentärfilmaren Murray Lerner död

TT

Murray var känd för sina musikdokumentärer och vann en Oscar 1981 för bästa dokumentär med "From Mozart to Mao: Isaac Stern in China". Han fick sitt stora genombrott 1967 med filmen "Festival" med framträdanden från Newport Folk Festival i USA, som bland annat innehöll Bob Dylans första konsert med ett rockband.

Han filmade också The Doors och Jimi Hendrix på Isle of Wight-festivalen 1970, spelningar som tillhörde deras sista.

– Han var en komplett filmskapare. Först och främst filmfotograf, men också någon som skrev, redigerade, producerade och regisserade, säger sonen och tv-producenten Noah Lerner till Variety.
