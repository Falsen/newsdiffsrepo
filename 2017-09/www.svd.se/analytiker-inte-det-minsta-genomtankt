Analytiker om Nordeas flytt: ”Inte det minsta genomtänkt”

Annakaisa Suni

Nordea lämnar Sverige och flyttar huvudkontoret till Finland, meddelade storbanken på onsdagen.

– Jag tror att många blir förvånade över beslutet. Många har tolkat flyttplanerna mer som ett debattinlägg än som något som skulle hända, säger Ann Grevelius, partner på riskkapitalbolaget GP Bullhound.

Men hon säger att det är förståeligt att Nordea vill komma med i det europeiska regelverket. Finland är till skillnad från Sverige och Danmark med i EU:s bankunion.

– Nordea är mer än en svensk bank, de är en nordisk bank och en stor bank i Europa, säger Ann Grevelius.

Hon anser att beskedet är väldigt tråkigt för Stockholm som finanscenter i Norden.

– Jag tycker att det är ändå någon sorts underbetyg till dialogen mellan politik och näringsliv.
