Nödhjälp flygs till Karibien

TT

Frankrike och Nederländerna har börjat flyga nödhjälp i form av vatten, proviant och räddningspersonal till de av orkanen Irma hårt drabbade områdena i Karibien.

– Förstörelsen är massiv, säger den franska inrikesministern Gerard Collomb.

Omkring 200 franska soldater, räddningsarbetare och sjukvårdspersonal har flugits till Karibien där räddningsinsatserna koordineras från ön Guadeloupe.

– Fokus ligger nu på att få in nödhjälp till människor... bestående av mat och matten för 40 000 människor för de kommande fem dagarna, säger Nederländernas inrikesminister Ronald Plasterk.

Den nederländska flottan har två fartyg på plats i området med helikopter och mat ombord, två militärplan och minst 100 soldater.

Frankrikes president Emmanuel Macron lovar att åka till Karibien så fort som möjligt, utan att "störa räddningsarbetet".
