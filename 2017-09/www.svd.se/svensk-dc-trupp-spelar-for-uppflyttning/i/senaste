Svensk DC-trupp spelar för uppflyttning

TT

Davis Cup-kaptenen Johan Hedsberg har tagit ut Elias och Mikael Ymer, Markus Eriksson och Johan Brunström till matchen mot Litauen.

Matchen spelas på grus i Båstad den 15–17 september. Vinnaren avancerar till Europa/Afrika-zonens grupp 1 – den näst högsta divisionen i Davis Cup.

"Jag är glad att alla har tackat ja, och alla är laddade och tända inför uppgiften. Det är fyra spelare som har varit igång på grus under en längre period. Alla är friska och skadefria, vilket känns bra", säger Hedsberg i ett pressmeddelande.

Sjufaldiga DC-mästaren har på vägen fram slagit ut Turkiet och Tunisien.
