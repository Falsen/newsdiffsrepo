Kristianstad favoriter – som vanligt

TT

Elva av 13 ligakonkurrenter tippar Kristianstad som grundserievinnare under Handbollsligans upptaktsträff i Malmö. Samma placering tror klubben själv på. Samtliga klubbar tror även att klubben når SM-final och åtta av dem tror att Kristianstad tar guldet.

– Vi kommer inte att vara på topp hela tiden med så mycket matcher. Vi hanterade det på ett bra sätt förra året, kanske inte hela perioden, men vi vet vad vi behöver korrigera till den här säsongen, säger tränaren Ola Lindgren, vars lag även spelar i Champions League.

Kristianstad tjuvstartade Handbollsligan i fredags med vinst mot Karlskrona – den skånska storklubbens 47:e raka hemmaseger mot svenskt motstånd. En svit Lindgren inte lägger direkt stor vikt vid.

– Det viktiga är att vi i maj står och höjer SM-bucklan, säger han.

Elitklubbarna tippar Sävehof som tvåa i grundserien och HK Malmö som trea. I botten tippas Aranäs trilla rakt ur serien, medan trion Ricoh, nykomlingen Helsingborg och Karlskrona tros behöva kvala för nytt kontrakt.
