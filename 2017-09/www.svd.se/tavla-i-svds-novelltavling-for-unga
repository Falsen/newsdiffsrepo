Tävla i SvD:s novelltävling för unga

Cecilia Lindvall

Novellen kan handla om vad som helst, det finns inget särskilt tema – ordet är ditt. Så skriv så det ryker och skicka in ditt bidrag till Lilla litteraturpriset 2017.

Vinnaren belönas med ett diplom och en prischeck på 10 000 kronor. Dessutom delar SvD Junior ut ett hederspris på 5 000 kronor till bästa yngre författare. Förutom prissumman kommer de vinnande författarna också att få sina noveller publicerade i SvD. För denna publicering utgår inget extra honorar.

Sista tävlingsdag är den 15 september 2017. Vinnarna presenteras på Bokens dag den 13 november.

Vill du ha inspiration? Kolla in våra artiklar om novellskrivande och SvD Författarskolan här på sajten. Där får du tips på hur du kommer igång med skrivandet.

Tävlingsregler

• Tävlingen är öppen för deltagare födda år 2002–2007. Hederspriset gäller födda 2005–2007.

• Bidragen får inte vara handskrivna. Längden på novellen får vara max 5.000 tecken inklusive/med mellanslag. Ge novellen en titel och skriv med punktstorlek 12 och radavstånd 1,5. Osäker på hur man räknar antal tecken? Kolla in raknaord.se!

• Vi tar endast emot originaltexter, bidragen får ej ha vunnit andra novelltävlingar eller publicerats tidigare.

• Endast bidrag på svenska från personer boende i Sverige.

Mejla in ditt bidrag till adress lilla@svd.se. Uppge namn, födelseår, postadress, mejladress och telefonnummer. Det bästa är om du kan skicka novellen i .doc eller .docx-format, annars klistra in den direkt i mejlet. Det går bra att tävla med flera noveller. Om du har frågor om tävlingen, hör av dig till oss på lasochskriv@svd.se.

De bidrag som inte uppfyller kraven får inte vara med och tävla, så kontrollera att allting stämmer innan du skickar in.

Juryn

Bidragen läses av SvD:s jury som består av författarna Jens Lapidus, Sara Bergmark Elfgren och Martin Widmark samt SvD-medarbetarna Lisa Irenius, kulturchef, Stina Cederholm, chefredaktör SvD Junior, Cecilia Burman, redaktör SvD Läs & Skriv, Erika Hallhagen, biträdande redaktör SvD:s söndagsmagasin och Björn Hygstedt, kommunikationschef.
