Nedåt för detaljhandeln i eurozonen

TT

Detaljhandeln i eurozonen sjönk 0,3 procent i juli jämfört med månaden före, enligt EU:s statistikbyrå Eurostat. Nedgången var något större än väntat.

Analytiker hade i snitt räknat med att detaljhandeln i juli skulle minska 0,2 procent.

På årsbasis växte detaljhandeln i juli med 2,6 procent.

I juni ökade detaljhandeln med 0,6 procent på månadsbasis, vilket kan jämföras med en tidigare beräkning enligt vilken den ökade med 0,5 procent. På årsbasis låg detaljhandelslyftet i juni på 3,3 procent.
