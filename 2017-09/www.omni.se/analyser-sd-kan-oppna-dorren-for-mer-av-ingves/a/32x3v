Analyser: SD kan öppna dörren för mer av Ingves



Det är fokus på Riksbanken i veckan inför torsdagen då både den svenska och europeiska centralbanken lämnar räntebesked. Då tror DI:s Henrik Mitelman att Stefan Ingves kan ta ett verbalt steg mot slutet för lättnaderna. ”Det tar tid att ändra kurs på en Finlandsfärja”, skriver han och tror att en räntehöjning är avlägsen men att den närmar sig.

På längre sikt står myndigheten inför ett annat beslut i vem som ska efterträda Ingves nästa år. DN:s Johan Schück liknar processen med valet av ny påve. Ett besked borde kunna lämnas i slutet på september tror han och skriver i en analys att han gärna sett Karolina Ekholm på posten.

Det som talar mot Ekholm är att det saknas politisk majoritet i riksbanksfullmäktige, som måste enas om Ingves efterträdare. Skulle en omröstning följa blockgränserna ges Sverigedemokraterna avgörandet, enligt Schück.

”Följden av sådan renlärighet blir att flera kompetenta kandidater med politiskt förflutet sorteras bort.[…]** **I stället öppnar det för att Stefan Ingves ges nytt förordnande”, skriver han.
