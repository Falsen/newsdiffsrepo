”Nordkoreas testberg riskerar att kollapsa”


Emmelie Wallroth


Det berg vid testplatsen Punggye-ri där Nordkorea mest sannolikt utfört sina fem senaste kärnvapentester riskerar att kollapsa av krafterna. Det uppger forskare efter att ha samlat in data från över hundra jordbävningscenter i Kina, enligt South China Morning Post.

Konsekvenserna kan bli förödande, då strålning skulle spridas över hela regionen.

– Om berget kollapsar skulle många dåliga saker läcka ut, säger forskaren Wang Naiyan enligt South China Morning Post.

De påpekar dock att det är svårt att utläsa några exakta slutsatser från datan de samlat in och att beräkningarna kan vara felaktiga.
