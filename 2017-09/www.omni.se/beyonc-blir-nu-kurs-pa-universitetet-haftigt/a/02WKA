Beyoncé blir nu kurs på universitetet: ”Häftigt”


Linnea Järkstig


Beyoncé Knowles eller ”Queen B” blir nu en kurs på universitetet, skriver Uniavisen. Hela 75 studenter har antagits till kursen ”Beyoncé, kön och ras” som hålls vid Köpenhamns universitet.

Studenterna ska genom att studera popikonen få en djupare förståelse för samtiden genom att fördjupa sig i feministiska frågeställningar, enligt Erik Steinskog, professor vid institutet för konst- och kulturvetenskap, som kommer att hålla i kursen.

– Det är så häftigt att få lov att undervisa i något man själv gläds över och intresserar sig för, säger han till tidningen.
