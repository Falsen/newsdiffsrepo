Mätning: Rödgröna drar ifrån allianspartierna


Sebastian Hagberg


De rödgröna partierna ökar försprånget till Alliansen och Moderaterna ligger still i opinionen efter Anna Kinberg Batras avgång. Det visar en ny mätning från Expressen/Demoskop. Regeringspartierna och Vänsterpartiet får tillsammans 42,9 procent av stödet medan allianspartierna får 36,5 procent. Övertaget för de rödgröna är statistiskt säkerställt.

– Regeringens smala lycka är att oppositionen har ännu större problem, säger Peter Santesson, chef för opinionsanalys på Demoskop, till tidningen.
