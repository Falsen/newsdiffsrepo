Terrorcell sprängd av polis i Spanien och Marocko


Malin Rising


Spansk och marockansk polis har sprängt en extremistcell som hade för avsikt att genomföra attentat, enligt spanska myndigheter. Gruppen hade sex medlemmar som ska ha planerat och tränat inför någon form av våldsam attack.

Fem av de gripna är marockaner och en är spanjor med marockansk bakgrund, enligt inrikesdepartementet i Madrid. Den 39-årige marockanen som tros ha varit ledare för cellen bodde i den spanska enklaven Melilla i Nordafrika, men greps under ett besök i grannlandet. Han misstänks ha rekryterat ungdomar med hjälp av IS-propaganda.
