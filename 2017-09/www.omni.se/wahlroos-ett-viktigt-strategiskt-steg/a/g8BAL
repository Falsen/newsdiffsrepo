Wahlroos: ”Ett viktigt strategiskt steg”



Nordeas styrelseordförande Björn Wahlroos skriver i pressmeddelandet att beslutet att flytta Nordea till Helsingfors är ett viktigt strategiskt steg.

”Styrelsens beslut att inleda en flytt av moderbolagets säte till Finland är resultatet av sex månaders noggrann utredning och analys av de konkurrensvillkor och utmaningar som Nordea har att förhålla sig till. Vi ser flytten som ett viktigt strategiskt steg när det gäller att placera Nordea på jämbördig fot med jämförbara europeiska banker. De jämlika förutsättningar och förutsägbara regelverk som EU:s bankunion kan erbjuda främjar, anser vi, våra kunders, aktieägares och medarbetares intressen, säger Björn Wahlroos, styrelseordförande i Nordea Bank AB (publ).
