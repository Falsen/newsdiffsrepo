King hyllar Skarsgård i filmen Det: ”Var fantastisk”


Michelle Muntau


Författaren Stephen King hyllar den svenske skådespelaren Bill Skarsgård för rollen som den mordiske clownen Pennywise i den nya filmatiseringen av hans bok ”Det”.

– Skarsgård var fantastisk som Pennywise, och han hade stora skor att fylla.

Inför filmlanseringen av skräckklassikern säger King i en marknadsföringsfilm att han blev så glatt överraskad av filmen att han har sett den två gånger.

– Jag hade förväntningar, men jag var inte förberedd på hur bra den faktiskt var. Den är annorlunda, men är ändå något som publiken kommer att relatera till, säger han.
