Svenska mästarna Dif fick stryk i premiären


Sebastian Hagberg


För ett halvår sedan ledde Rebecca Stenberg Djurgårdens hockeylag till SM-guld. I kväll sänkte hon sitt gamla lag när hennes Luleå vann med 4–3 i premiären av SDHL.

Stenberg spelade fram till Anja Stiefel till 1–0, gjorde själv 2–1 och spelade återigen fram när Stiefel gjorde 4–2.

– Senast jag var här vann jag ju SM-guld så det kom tillbaka lite minnen när man kom tillbaka hit, säger Stenberg till Sportbladet.

Luleå vann grundserien överlägset i fjol, men åkte ut i semifinal i slutspelet. Laget är tillsammans med Linköping förhandsfavoriter med Djurgården som outsider.
