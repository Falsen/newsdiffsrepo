EU kan tvinga medlemmar att ta emot flyktingar


Malin Rising


EU kan tvinga medlemsländer att ta emot flyktingar. Det slår EU-domstolen fast i och med att den avslår Ungerns och Slovakiens överklagande av beslutet från EU:s migrationsministrar att omfördela asylsökande som anlänt till Grekland och Italien.

Beslutet togs hösten 2015 efter omröstning på ett ministermöte i Bryssel.  Ungern och Slovakien anser att frågan i stället borde ha avgjorts i enhällighet av ländernas stats- och regeringschefer.

EU-kommissionen hoppas att domstolens beslut ska få ny fart på omfördelningen av asylsökande. Planerna har hittills bara uppfyllts till en knapp tredjedel.
