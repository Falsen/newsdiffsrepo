Fler kopparstölder väntas drabba svenska järnvägen


Peter Johansson


Trafikverket väntar sig en ökning av kopparstölder från den svenska järnvägen, rapporterar SVT.  Anledningen är det stigande världsmarknadspriset på koppar. Varje år orsakar kopparstölder omfattande tågförseningar. Trafikverket förbereder nu flera åtgärder för att minska stölderna som leder till mängder av tågförseningar varje år. Under året har runt 100 kopparstölder upptäckts vid det svenska järnvägsnätet, vilket är en relativt låg siffra. Orsaken är att kopparpriset tidigare legat relativt lågt, men nu har det åter börjat röra sig uppåt.

– Erfarenheten är att då ökar problemen med stölder och sabotage mot järnvägen, säger Tomas Andersson, Trafikverkets nationella samordnare mot kopparstölder, till SVT.
