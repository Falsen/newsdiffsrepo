Åkesson om KD:s öppning: Tydligaste beskedet hittills


Linnea Järkstig


Kristdemokraterna är tydligare än vad Allianspartierna tidigare har varit, säger Sverigedemokraternas partiledare Jimmie Åkesson enligt SVT Nyheter. Detta efter att KD:s partiledare Ebba Busch Thor sagt att hon kan tänka sig att Alliansen tar makten med stöd av SD.

– Det är det mest logiska vi hört hittills från de borgerliga partierna, säger Åkesson till SVT.

Enligt SD-ledaren har Busch Thor nu gett uttryck för att man förstår att Alliansen inte kan nå regeringsmakt utan Sverigedemokraternas hjälp. Men han är kritisk till att hon utesluter ett samarbete och menar att det är konstigt att förvänta sig stöd utan ”någon form av motprestation”.
