Kraftig nedgång i svenska inköpschefsindexet



Det svenska inköpschefsindexet för industrin sjönk kraftigt i augusti och landade på 54,7. I juli sjönk indexet tillbaka till 60,4, från höga 62,3 i juni.

Analytikernas prognos för augusti var enligt SME Direkt att indexet skulle landa på 59,9.

”Även om enskilda månadsutfall ska tolkas med försiktighet noteras att utfallet för augusti månad är det lägsta som hittills registrerats under 2017”, skriver Swedbank/Silf som sammanställer indexet.

Inköpschefsindex bygger på intervjuer med cirka 200 inköpschefer inom tillverkningsindustrin. Ett tal över 50 indikerar tillväxt i sektorn.
