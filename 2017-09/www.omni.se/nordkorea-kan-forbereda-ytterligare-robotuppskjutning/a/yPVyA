Nordkorea kan förbereda ytterligare uppskjutning


Samuel Inghammar


Sydkoreas försvarsdepartement säger att man ser fortsatta tecken på att Nordkorea förbereder att genomföra ytterligare robotuppskjutningar, rapporterar Reuters.

– Vi fortsätter att se tecken på att det kan komma fler uppskjutningar, vi förutser också att Norkorea kan avfyra en interkontinental ballistisk robot, säger Chang Kyong-Soo vid departementet.

Parlamentsledamoten Kim Byung-Kee, som hänvisar till den sydkoreanska underrättelsetjänsten, säger att det finns en möjlighet att Nord kan ”fortsätta sina provokationer genom att avfyra en interkontinental robot mot norra Stilla havet”, rapporterar den sydkoreanska nyhetsbyrån Yonhap.

Det senaste testet genomfördes i en underjordisk tunnel vid samma plats där man genomfört tre tidigare kärnvapenprov. Ytterligare en tunnel står redo och en till är under konstruktion, enligt den sydkoreanska underrättelsetjänsten, som i ett uttalande säger att landet kan genomföra ett nytt test ”när som helst”.
