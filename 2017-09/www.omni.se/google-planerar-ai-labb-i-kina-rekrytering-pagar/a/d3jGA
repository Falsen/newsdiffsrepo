Ska utveckla AI i Kina – brist på privatliv lockar



Googles sökmotor har inte kunnat nås i Kina sedan 2010. Men nu söker det amerikanska bolaget experter på artificiell intelligens och så kallad maskininlärning till ett nytt AI-center i landet, rapporterar WSJ.

Kina har en unik fördel mot västvärlden när det gäller utveckla AI-algoritmer: hundratals miljoner användare och få eller inga hinder för att ta del av privat data.

– Kina har massor med data från mobilbetalningar, spel, sociala nätverk, sökningar och nyheter, säger Kitty Fok, Kinachef vid konsultfirman IDC, till WSJ.
