Rödgröna större än alliansen – men M vänder upp


Samuel Inghammar


Moderaterna ökar något i Novus/SVT:s opinionsmätning för september. Men sett till blocken så förstärker de rödgröna sitt övertag över Alliansen.

Statsvetaren Tommy Möller säger till SVT Nyheter att det som enligt honom sticker ut i opinionsläget är att regeringen ”trots sin svaghet” har en sådan stabilitet i sina siffror.

– Det skulle jag säga beror på att vi har en så svag opposition.

Inga av förändringarna i mätningen är statistiskt säkerställda jämfört med förra månaden. Torbjörn Sjöström, VD och opinionschef på Novus, tycker att det mest intressanta är att M:s nedåtgående trend har brutits.

– Möjligen är det snöpligt för Centerpartiet att se hur en del deras väljare nu ser ut att återvända till Moderaterna.
