19-åring skjuten i Göteborg – fyra förda till sjukhus


Helena Sällström


En man sköts på kvällen i Göteborgsstadsdelen Tynnered. Han vårdas på sjukhus med allvarliga skador.

Ytterligare tre män i ungefär samma ålder som den skjutne hittades misshandlade på platsen och har förts till sjukhus.

Polisen bekräftar för Aftonbladet att flera skott har avfyrats. Ett vittne uppger att människor på platsen inte vågade gå fram till den skjutne mannen, på grund av oro över att själva träffas.

Vittnen ska ha sett två personer fly men ingen person har ännu gripits.

Larmet kom vid 20.30-tiden på söndagskvällen. Polisen spärrade av området på kvällen och stoppade trafik på Älvsborgsbron i jakt på ett flyktfordon, skriver GP.
