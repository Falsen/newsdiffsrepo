Minister: ”Danske Bank har grovt försummat sitt ansvar”


Emma Hedlin


Danmarks näringsminister, Brian Mikkelsen, menar att Danske Bank står som ansvarig i den azeriska muthärvan, skriver TT och hänvisar till Ritzau.

– Ansvaret ligger någonstans, och det är hos Danske Bank, säger ministern enligt den danska nyhetsbyrån och påpekar att han inte tycker att danska myndigheter behöver ingripa eftersom att transaktionerna skett i Estland.

Den uppnystade härvan visar hur Azerbajdzjan, tillsammans med en stor bank i landet och den ryska staten, fört över pengar via Danske Banks estniska verksamhet, genom företag i Storbritannien, för att till slut landa i fickorna hos personer i maktposition. Härvan omfattar sammanlagt närmare tre miljarder amerikanska dollar.
