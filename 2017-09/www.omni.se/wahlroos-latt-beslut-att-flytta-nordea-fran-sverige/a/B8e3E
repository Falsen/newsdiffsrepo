Wahlroos: Lätt beslut att flytta Nordea från Sverige



Bakom storbanken Nordeas beslut att flytta huvudkontoret från Stockholm till Helsingfors låg månader av offentlig debatt och ett beslutsunderag på ”säkert 500 sidor”. Trots det var det inget svårt beslut för den eniga styrelsen, säger ordföranden Björn Wahlroos till DN.

– I slutändan var beslutet jättelätt, säger han utan att gå närmare in på vad som fällde avgörandet.

När frågan om flytten togs upp under en och en halv timme på dagens styrelsemöte var det inte främst olika länders respektive för- och nackdelar som diskuterades. Snarare handlade diskussionen om hur flyttbeslutet skulle kommuniceras offentligt och andra praktiska frågor.
