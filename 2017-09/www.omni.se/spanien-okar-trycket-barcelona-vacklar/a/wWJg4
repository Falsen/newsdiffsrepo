Spanien ökar trycket – Barcelona vacklar


Sebastian Hagberg


Den spanska centralmakten ökar nu trycket mot Katalonien efter regionens beslut att folkomrösta om självständighet. Den spanska riksåklagaren krävde på fredagen att den katalanska polisen ingriper mot planerna, skriver DN.

Trots påtryckningarna vägrar stora delar av regionen att vika sig. På fredagskvällen hade 600 borgmästare i Kataloniens totalt 948 kommuner meddelat att de kommer att ordna fram vallokaler och valförrättare till omröstningen.

En som dock vacklar är Ada Colau, borgmästare i regionens huvudstad Barcelona. Hon säger att hon inte kommer att ordna fram vallokaler förrän hon får veta vilka konsekvenserna blir, rapporterar spanska medier enligt TT.
