Analys: Kristersson riskerar bli ”mer av samma”


Elin Joleby


Vägen pekar bara framåt för Ulf Kristersson nu. Det säger Ekots inrikespolitiske kommentator Fredrik Furtenbach, efter beskedet att Kristersson vill bli ny ledare för Moderaterna – och dessutom får stöd av utpekade huvudutmanaren Elisabeth Svantesson.

– Nu tror jag att allt är riggat för att det blir han.

Furtenbach konstaterar att Moderaterna med Kristersson vid rodret skulle få en partiledare som ingått i samma partiledning som bland annat haft problem med hur de ska förhålla sig till Sverigedemokraterna. Vissa anser att det nu ser ut att bli ”mer av samma”, och de har en poäng, menar han.

Statsvetarprofessorn Tommy Möller är inne på samma linje när han konstaterar att det knappast blir någon ny kurs för Moderaterna med Kristersson som ny ledare.

– Han är en del av den nuvarande ledningen, han har varit med om att utforma en politik som kanske inte fungerat så bra, säger Möller.

– Han är bunden vid den linjen och det talar för att han inte kommer att ändra kursen.
