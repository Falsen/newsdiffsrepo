Varningen: Irma kan öka i styrka innan den når Florida


Emmelie Wallroth


Meteorologer varnar nu för att orkanen Irma, som redan har den högsta kategorin på skalan och kallas ett ”monster”, kan öka ytterligare när den närmar sig Florida i södra USA.

Under torsdagen försvagades orkanen något på grund av att den mötte torrare luft, men när den drar in över varmare vatten vid Floridas kust kan den intensifieras i styrka till 83 meter per sekund igen, ”eller ännu högre”, säger meteorologen Jeff Masters enligt AP.

Över en halv miljon invånare har beordrats evakuera i Florida, vilket har skapat kaos i trafiken.
