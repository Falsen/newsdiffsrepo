Ledare: Tror inte MP på elbilsrevolutionen?


Malin Rising


Om regeringen fortsätter på den utstakade banan när det gäller planerna för svensk tågtrafik kommer idén med höghastighetståg att rinna ut i sanden. Det skriver Dagens Nyheter i en ledare där tidningen kritiserar bristen på beslutsamhet i frågan.

Men kanske är det lika bra, eftersom det är en dyr investering för ett glest befolkat land som Sverige och ny teknologi inom elbilsindustrin utmanar antagandet att vägtransporter i framtiden kommer att drivas med fossila bränslen.

”Tror inte Miljöpartiet på att den revolution som nu anas i elfordonsindustrin?” frågar sig tidningen.

Även GP går hårt åt regeringen och Trafikverket i sin ledartext. Den nya planen för tågtrafiken innebär att förbättringen av järnvägen mellan Göteborg och Borås skjuts upp till efter 2029, vilket är dåliga nyheter för Västsverige, skriver tidningen.

”I stort sett inga pengar till Västsverige men fyrspårsbana mellan huvudstaden och Uppsala!” skriver tidningen.
