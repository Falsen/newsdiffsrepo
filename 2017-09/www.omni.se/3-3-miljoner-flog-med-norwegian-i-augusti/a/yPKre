3,3 miljoner flög med Norwegian i augusti


Jonathan Axelsson


Flygbolaget Norwegian hade totalt nästan 3,3 miljoner passagerare under augusti, vilket är en ökning med 14 procent jämfört med samma månad förra året.

Den totala trafiktillväxten ökade med 26 procent under augusti månad och kapacitetstillväxten steg med 24 procent. Kabinfaktorn i augusti ökade med 1,4 procentenheter till 91,1 procent.
