Oväder på Gotska Sandön: Mat tryter för strandsatta


Helena Sällström


104 personer, däribland en skolklass med 14-åringar, är strandsatta på Gotska Sandön norr om Fårö utanför Gotland på grund av oväder, skriver Expressen. Det finns ingen hamn på ön och båtar måste angöra vid stranden, något som då och då omöjliggörs av vädret.

Gotska Sandön har inga butiker och flera som befinner sig där berättar nu att den medhavda maten börjar tryta. Expressen skriver att fyrvakten delat ut nödproviant, men några har också gett sig ut i skogen och plockat lingon och svamp.

Båten beräknas kunna nå ön på onsdag.
