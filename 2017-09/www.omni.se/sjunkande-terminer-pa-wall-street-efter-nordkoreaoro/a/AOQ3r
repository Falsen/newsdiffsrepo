Wall Street prisar in Nordkoreas kärnvapen


Emma Hedlin


USA-börserna öppnade på minus på tisdagen – veckans första handelsdag då New York-börsen hade stängt i går på grund av Labor Day.

Tisdagen är därmed första handelsdagen efter Nordkoreas kärnvapentest och breda S&P 500 är ned 0,2 procent efter dryga en timmes handel. Även tekniktunga Nasdaq Composite är ned 0,2 procent.

Nordkoreas kärnvapentest i helgen bidrar givetvis till den osäkra stämningen, menar Jeff Sau, chefstrateg vid Raymond James.

– Vår känsla är att om det ska ske en rörelse nedåt så borde den inledas denna veckan, säger han till CNBC.
