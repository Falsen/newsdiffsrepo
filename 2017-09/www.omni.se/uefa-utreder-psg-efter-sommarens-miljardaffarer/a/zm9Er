Uefa utreder PSG efter sommarens miljardaffärer


Helena Sällström


Europeiska fotbollsförbundet Uefa ska utreda om Paris Saint-Germain följt de finansiella riktlinjerna, Fair Play-reglerna, i samband med sommarens transferaktivitet.

Reglerna tillkom för att hindra privata miljardärer från att gå in i en klubb och värva spelare med egna pengar, skriver Sportexpressen. Bara klubbens pengar får användas och om klubbar bryter mot reglerna riskerar de bland annat böter och diskvalificering från pågående eller kommande gruppspel.

Utredningen görs bland annat mot bakgrund av att PSG har värvat Neymar från Barcelona och Kylian Mbappé från Monaco.
