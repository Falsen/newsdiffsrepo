Ekonom: Kan bli stökigt – men orsakar inget ras



Nordkoreas kärvapentest kan göra det ”lite stökigt” på världsmarknaderna men kommer inte att utlösa något stort fall, menar Nordnets sparekonom Joakim Bordnold.

– Man måste komma ihåg att Nordkorea har absolut ingen påverkan på världsmarknaderna i sig själv. Det finns ingen viktig produktion och inga råvaror eller tillgångar som är viktiga för världsmarknaderna, säger han till TT.

Men om någon av världens tre största ekonomier USA, Kina eller Japan agerar kan det skapa oro på marknaderna, menar han.

– Det är då det kan hända saker och det bör man hålla ögonen på.

Ytterligare ett orosmoln är om det skulle visa sig att exempelvis Iran hjälpt Nordkorea med kärnvapenteknologi. Då blir det en påverkan på oljan, menar Joakim Bornold.
