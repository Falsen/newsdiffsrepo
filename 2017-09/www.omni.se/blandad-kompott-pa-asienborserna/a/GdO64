Blandad kompott på Asienbörserna



Asienbörserna avslutar veckans sista handelsdag med blandade siffror. Tokyobörsens Nikkei-index ligger på plus 0,2 procent vid stängning, Hang Seng i Honkong avslutar runt nollan. Det regionala indexet Asia Dow klättrar samtidigt och når plus 0,1 procent, liksom Shanghai.

Ett kinesiskt inköpschefsindex för industrin i augusti, som både slog förväntningarna och antyder en expansion inom sektorn, gav marknaderna en skjuts. Draghjälp har även kommit från gårdagens börslyft på Wall Street, skriver TT.
