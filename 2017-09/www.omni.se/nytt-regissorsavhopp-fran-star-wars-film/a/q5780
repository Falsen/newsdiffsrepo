Nytt regissörsavhopp från Star wars-film


Samuel Inghammar


Regissören Colin Trevorrow kommer inte att slutföra arbetet med att regissera den nionde Star wars-filmen ”Episod IX”. I ett uttalande heter det att hans vision skiljer sig från filmbolaget Lucasfilms.

”Han har varit en fantastisk samarbetspartner under arbetet med filmen, men vi är alla överens om att våra visioner för projektet inte stämmer överens.”

Filmen är tänkt att ha premiär i maj 2019.

I somras hoppade regissörerna Phil Lord och Christopher Miller av spinoff-filmen om Han Solo, även då efter ”kreativa meningsskiljaktigheter”.
