Stopp i tågtrafiken mellan Uddevalla och Strömstad


Michelle Muntau


Tågtrafiken mellan Uddevalla och Strömstad står still nu på morgonen på grund av ett elfel som orsakats av kopparstölder, meddelar Trafikverket enligt TT.

– Vi har en prognos där stoppet kommer att vara hela fredagsförmiddagen, säger Lennart Helsing, Trafikverkets presskommunikatör, till Expressen.

Tågen som berörs är de på Bohusbanan mellan Göteborg och Strömstad. Ersättningsbussar sätts in av Västtrafik, skriver Aftonbladet.
