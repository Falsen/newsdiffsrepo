FN kräver återhållsamhet – för att undvika katastrof


Linnea Järkstig


FN-chefen Antonio Guterres uppmanar burmesiska säkerhetsstyrkor att visa ”återhållsamhet” efter att över 400 människor har dött i strider i nordvästra Burma de senaste veckorna, skriver AFP.

– FN uppmanar till återhållsamhet och lugn för att undvika en humanitär katastrof, säger han.

Den burmesiska armén uppger att man genomfört utrensningsinsatser mot ”extremistterrorister”, men den utsatta rohingyabefolkningen menar att det pågår en kampanj med dödande och brännande för att tvinga bort dem. Våldet har tvingat tiotusentals ur den utsatta rohingyabefolkningen på flykt.
