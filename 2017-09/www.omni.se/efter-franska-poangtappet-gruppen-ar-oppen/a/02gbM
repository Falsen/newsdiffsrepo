Efter franska poängtappet: ”Gruppen är öppen”


Samuel Inghammar


Under middagen efter segern mot Vitryssland fick landslaget besked att Luxemburg tagit en sensationell poäng mot Frankrike, rapporterar Aftonbladet. Resultatet innebär att Frankrike bara är en poäng före Sverige i grupptoppen, med två matcher kvar att spela.

– Gruppen är öppen. Det här ger oss energi inför nästa match, säger Sveriges anfallare Isaac Kiese Thelin.

Frankrikes förbundskapten Didier Deschamps var besviken.

– Att komma ut från en match med minst tolv chanser utan att vinna, det är hårt, säger han till L'Équipe.
