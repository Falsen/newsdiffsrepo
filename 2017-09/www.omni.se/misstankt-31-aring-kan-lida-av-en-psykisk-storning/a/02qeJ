Misstänkt 31-åring kan lida av en psykisk störning


Linnea Järkstig


Den 31-årige man som misstänks för mordet på en 55-årig kvinna i Surahammar kan lida av en allvarlig psykisk störning. Det skriver Rättsmedicinalverket efter en paragraf 7-undersökning, rapporterar SVT Nyheter Västmanland.

Rättsmedicinalverket rekommenderar nu en större rättspsykiatrisk undersökning för att avgöra om mannen bör dömas till vård i stället för fängelse om han döms för brottet.

31-åringen har inga naturliga kopplingar till Surahammar och ingen känd koppling till den mördade 55-åriga kvinnan. Det var i augusti som kvinnan hittades död i närheten av en återvinningsstation. Enligt uppgifter till Aftonbladet jobbar polisen efter teorin att mannen gått till attack efter att ha blivit tillrättavisad efter en felparkering.
