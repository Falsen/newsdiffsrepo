S säljer lotter på kredit – till skuldsatta


Jens Kärrman


Socialdemokraterna och SSU driver ett av Sveriges största spelbolag, Kombispel som drivs av den ekonomiska föreningen A-lotterierna. Lotterna säljs med prenumerationer och betalas via faktura. På tre år har  Kombispel och A-lotteriernaansökt om betalningsföreläggande 9 774 gånger, skriver Dagens Nyheter. I nästan 2 000 fall har ärendet hamnat hos Kronofogden.

Omkring 700 personer som redan hade skulder hos Kronofogden har tillåtits att beställa lotter, skriver DN.

Att spela på kredit är olagligt i Sverige, men A-lotterierna har ett undantag. Ulla Romild expert på spelmissbruk på Folkhälsomyndigheten tycker att S undantag från kreditförbudet bör tas bort.

– Lagen borde ändras, det tycker jag absolut. Det finns ingen anledning till att det ska gå att köpa lotter på kredit, säger hon till DN.

Socialdemokraternas kassör säger till tidningen att fakturabetalningen inte är en kredit utan ett praktiskt sätt att betala.
