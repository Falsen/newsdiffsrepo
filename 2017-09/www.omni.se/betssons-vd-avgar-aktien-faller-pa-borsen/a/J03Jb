Betssons vd avgår – aktien faller på börsen



Betsson meddelar i ett pressmeddelande att vd Ulrik Bengtsson avgår med omedelbar verkan. Styrelseordförande Pontus Lindwall tar över Bengtssons roll till en ny vd rekryterats.

– Ulrik Bengtsson har gjort goda insatser för Betsson under de fem år han har varit anställd i koncernen. Han har tydliggjort strategin och genomdrivit betydelsefulla produktlanseringar, säger Lindwall.

Betssons aktie faller på beskedet och ligger vid 14.30-tiden på minus 3,8 procent.
