Taxi körde med kund på taket i sju kilometer


Emmelie Wallroth


I morgon börjar rättegången mot en taxichaufför i Stavanger i Norge som står åtalad för att kört i sju kilometer med en kund på taket, rapporterar norska nyhetsbyrån NTB enligt TT.

Händelsen inträffade efter att kunden ska ha vägrat betala för sin taxiresa och chauffören inte ville lämna tillbaka hans bankkort. Mannen la sig då i protest på biltaket, varpå chauffören körde i väg i omkring 70 kilometer i timmen.

Taxichauffören är åtalad för att ha brutit mot norska trafiklagen.
