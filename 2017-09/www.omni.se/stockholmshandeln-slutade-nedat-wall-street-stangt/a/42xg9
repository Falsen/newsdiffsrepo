Stockholmshandeln slutade nedåt – Wall Street stängt


Emma Hedlin


Nedgångarna på Stockholmsbörsen bromsar in något under måndagseftermiddagen men handeln gick fortsatt i moll. Breda OMXS slutade på knappt minus 0,6 procent. Storbolagsindexet OMXS30 slutade på drygt minus 0,4 procent.

Även Europabörserna består av övervägande röda siffror. Frankfurtbörsens DAX-index slutade på minus 0,3 procent. Londonbörsens FTSE 100 backade 0,3 procent samtidigt som breda S&P Europe backade med 0,4.

I Asien stängde börserna på lägre kurser efter Nordkoreas kärnvapentest. Tokyobörsens Nikkei-index stängde på minus 0,9 procent, Hang Seng stängde på minus 0,8 procent.

På Wall Street håller börsen stängt på måndagen på grund av Labor day.
