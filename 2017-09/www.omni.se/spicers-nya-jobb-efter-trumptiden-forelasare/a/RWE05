Spicers nya jobb efter Trumptiden: Föreläsare


Samuel Inghammar


Sean Spicer lämnade jobbet som Donald Trumps presssekreterare i juli. Formellt var hans sista arbetsdag i Vita huset den 31 augusti. Nu har han klart med ett nytt jobb: att resa världen runt och hålla föreläsningar, rapporterar Politico.

”Åhörare världen över kommer att få njuta av samma uppriktighet, kvickhet och insiktsfullhet som Spicer tog med sig till Vita husets pressrum”, skriver bolaget som han kommer att vara knuten till i sin marknadsföring.

Spicer har varit i blåsväder för att bland annat felaktigt ha påstått att publiken var större när Donald Trump svors in som president än den var åtta år tidigare när Obama svors in.
