Bitcoin rasar – ner 20 procent sedan helgen


Emma Hedlin


Kryptovalutan Bitcoin, som nådde sin högsta nivå i helgen, fortsätter att falla på tisdagen efter måndagens tapp, skriver Nyhetsbyrån Direkt. Det efter att kinesiska centralbanken, PBOC, meddelat att de kommer att förbjuda nya projekt som tar in finansiering via så kallade ICO:s, initial coin offerings, som CNBC rapporterade om i går.

Sedan helgens toppnotering har Bitcoin tappat 20 procent. Det ska dock ställas i paritet till att valutan gått upp mer än 320 procent sedan årsskiftet. Enligt Nyhetsbyrån Direkt belyser Bitcoins dramatiska svängningar oklarheterna kring valutans egenskaper.
