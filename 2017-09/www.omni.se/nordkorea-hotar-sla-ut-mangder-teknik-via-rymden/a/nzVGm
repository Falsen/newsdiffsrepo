Nordkorea hotar slå ut mängder teknik via rymden


Linnea Järkstig


Nordkorea kan satsa på att spränga kärnvapen i rymden för slå ut elektronik och viktig infrastruktur över enorma områden, enligt experter. I uttalanden hävdar Nordkorea att den laddning som har testats kan detoneras på hög höjd för en superkraftig elektromagnetisk puls (EMP). Och spränger man en kärnvapenladdning i rymden kan det leda till ytterst allvarliga konsekvenser nere på jorden.

– Då kan man slå ut elektronik och till exempel kraftledningsnät kan bli överbelastade. Det är över stora områden, över en hel kontinent i så fall, säger Martin Goliath, enhetschef på Totalförsvarets forskningsinstitut (FOI), till TT.

Det innebär att exempelvis sjukvårdens journalsystem kan sluta fungera och dessutom infrastruktur.
