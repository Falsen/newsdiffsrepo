”Irma är större än Florida – i dag är dagen att fly”


Sebastian Hagberg


Stormen Irma kommer att orsaka större förödelse än orkanen Andrew, som orsakade 65 människors död i Florida 1992. Det säger Floridas guvernör Rick Scott på en presskonferens.

– Irma är större än hela vår delstat, säger Scott.

Det är fortfarande oklart när Irma når Florida. Vissa prognoser talar om lördag lokal tid medan andra säger att det kommer ske först på söndagskvällen. Enligt Scott måste samtliga av delstatens 20 miljoner invånare vara beredda på att fly.

– Alla Floridabor måste vara redo att evakuera. Jag har barn och barnbarn och kan inte föreställa mig ett liv utan dem. I dag är dagen att göra det rätta för era familjer.
