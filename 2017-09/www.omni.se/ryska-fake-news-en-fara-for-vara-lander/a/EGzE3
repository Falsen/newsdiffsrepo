”Ryska ’fake news’ en fara för våra länder”


Elin Joleby


Rysslands militära upprustning och agerande är oroande – det gäller inte minst den så kallade hybridkrigföringen, skriver försvarsminister Peter Hultqvist tillsammans med sin danska motsvarighet, Claus Hjort Frederiksen, i en debattartikel i Aftonbladet.

Ministrarna syftar på olika former av cyberattacker, desinformation och falska nyheter, något de menar ”kan skapa osäkerhet i samhället”.

Hultqvist och Hjort Frederiksen poängterar hur viktigt försvarssamarbetet mellan länderna är, också för att kunna skydda sig mot så kallade ”fake news”

”Vi har båda blivit utsatta i olika former och därför vill vi bättre på att försvara vårt samhälle även inom detta område. Här kommer vi att öka vårt samarbete”, skriver ministrarna.
