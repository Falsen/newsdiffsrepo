Gamla stan i Raqqa uppges ha återtagits från IS


Linnea Järkstig


Den USA-stödda koalitionen har återtagit gamla staden i terrorgruppen IS syriska fäste Raqqa, meddelar en talesperson för AFP. Det innebär att styrkorna är närmare jihadisternas mest välförsvarade positioner än någonsin.

– Våra styrkor tog i dag full kontroll över den gamla staden i Raqqa efter sammandrabbningar med Daesh, säger Taly Sello, talesperson för Syriska demokratiska styrkorna (SDF), enligt nyhetsbyrån.
