FN:s varning: Ni måste enas mot Nordkorea


Emmelie Wallroth


FN:s generalsekreterare Antonio Guterres varnar USA och Nordkorea för att ”konfronterande retorik kan leda till oavsiktliga konsekvenser”, skriver AP.

Guterres betonar också att kärnvapenkrisen måste lösas diplomatiskt och säger att det är ”absolut nödvändigt” att FN:s säkerhetsråd enas kring hur Nordkorea ska bemötas, samt att USA, Kina, Ryssland, Japan och Sydkorea väljer en och samma strategi.

Guterres menar att Nordkoreas ledare Kim Jong-Un sätter miljontals människors liv i fara och erbjuder ett stöd för att lösa konflikten på ett fredligt sätt.
