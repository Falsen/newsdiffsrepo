Jaguar Landrover satsar enbart på elbilar från 2020


Mats Karlsson


Efter att Volvo för ett par månader sedan gått ut och lovat att man ska gå över till produktion av elbilar, så kommer nu ännu en stor biltillverkare med ett liknande besked. Den här gången är det Jaguar Landrover som hävdar att man från och med modellåret 2020 enbart kommer att erbjuda bilar som antingen går helt och hållet på el, eller är så kallade elhybrider.
