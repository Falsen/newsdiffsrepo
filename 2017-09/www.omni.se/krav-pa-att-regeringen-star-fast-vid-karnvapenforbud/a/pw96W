Krav på att regeringen står fast vid kärnvapenförbud


Helena Sällström


Regeringen måste stå fast vid att underteckna FN-konventionen om kärnvapenförbud. Det anser Svenska FN-förbundets ordförande Aleksander Gabelic.

”Påtryckningar från USA att inte ratificera avtalet måste tillbakavisas av regeringen Löfven”, skriver Gabelic i ett pressmeddelande.

Uppmaningen kommer efter att USA:s försvarsminister skickat ett brev till sin svenske kollega och varnat för att det svensk-amerikanska försvarssamarbetet kan försvåras om Sverige undertecknar avtalet.

Regeringen har nu sagt att man noga utvärderar avtalet innan det kan bli tal om ett undertecknande.
