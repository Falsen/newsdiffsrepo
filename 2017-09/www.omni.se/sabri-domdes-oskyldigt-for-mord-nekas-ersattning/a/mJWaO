Sabri dömdes oskyldigt för mord – nekas ersättning


Michelle Muntau


Samir Sabri dömdes som 15-åring för mordet på sin styvmamma 1986 i Tensta, men tog senare tillbaka sitt erkännande. Enligt Sabri hade hans pappa tvingat honom att erkänna brottet, genom att hota med att skada honom och hans lillebror.

Förra året beviljades han resning och friades för mordet, efter att Aftonbladet granskat fallet i sin kriminalpodd. I våras ansökte Samir Sabri om minst tre miljoner i ersättning från staten, men justitiekanslern (JK) har nu fattat beslut om att avslå hans begäran, skriver Aftonbladet.

Anledningen uppges vara att ärendet har preskriberats. Ersättningsanspråk ska lämnas ”inom tio år från det att skadan uppstått” meddelar man.
