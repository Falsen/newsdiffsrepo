Just nu: Åklagaren begär stängda dörrar i Wall-fallet


Peter Johansson


Just nu håller omhäktningsförhandlingen mot Peter Madsen, som misstänks har orsakat den svenska journalisten Kim Walls död.

Åklagaren Jacob Buch-Jepsen vill att Madsen häktas för mord – inte bara för vållande till annans död. Han vill också att förhandlingen hålls bakom stängda dörrar med hänsyn till polisutredningen, vilket Madsen själv motsätter sig.

– Min klient har ett intresse av att han får lov att förklara sig och att det kommer ut i offentligheten, säger försvarsadvokaten Betina Hald Engmark.

Under häktningsförhandlingen säger Buch-Jepsen att den exakta tidpunkten för det misstänkta mordet inte är klarlagd och att tillvägagångssättet är okänt.

Hald Engmark har inför förhandlingarna meddelat att Peter Madsen kommer att erkänna att han gjort sig skyldig till brott mot griftefriden i samband med att han till havs dumpade Kim Walls kropp, skriver BT.
