Just nu: Madsen erkänner brott mot griftefriden


Peter Johansson


Under tisdagseftermiddagen hålls omhäktningsförhandling mot Peter Madsen, som misstänks för mordet på den svenska journalisten Kim Wall. Åklagaren Jacob Buch-Jepsen har inför förhandlingen sagt att han nu vill att Madsen häktas för mord – inte bara för vållande till annans död. Det rapporterar Kvällsposten. Åklagaren vill också att förhandlingen hålls bakom stängda dörrar, något Madsen själv motsätter sig.

– Det har redan från början varit min klients önskan att det ska vara öppenhet kring det här ärendet. Då kanske en del av rökridån som nu ligger över det skulle lyftas undan, säger Madsens advokat Betina Hald Engmark till danska TV2.

Enligt den danska tidningen BT säger advokaten att Peter Madsen vid häktningsförhandlingen kommer att erkänna att han gjort sig skyldig till brott mot griftefriden i samband med att han till havs dumpade Kim Walls kropp.
