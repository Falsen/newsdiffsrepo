Analys: Mario och Jens kan äntligen komma överens



En av ECB-chefen Mario Draghis skarpaste interna kritiker har länge varit den tyska höken och Bundesbank-toppen Jens Weidmann. När det var som värst ska de båda knappt ha pratat med varandra. Men nu verkar det som att de två äntligen är överens om någonting: Att nedtrappningen av de penningpolitiska lättnaderna bör inledas inom kort, skriver Politico.

Weidmann har lyfts fram som en av de hetaste kandidaterna att ta över ECB när Draghis mandat löper ut. Han har också kritiserat Draghi för att försöka bota eurokrisen på ett sätt som går utanför ECB:s mandat. Draghi har å sin sida pikat Weidmann för hans tyska ”säg nej till allt”-inställning, enligt tidningen.
