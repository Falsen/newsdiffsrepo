En man skjuten i Uppsala inatt – ingen gripen


Michelle Muntau


En 26-årig man blev skjuten i stadsdelen Eriksberg i Uppsala på onsdagskvällen. Ingen misstänkt har gripits, uppger polisen.

Han var vid medvetande när han fördes till sjukhus med ambulans och har opererats under natten. Polisen har inlett en förundersökning om försök till mord.

– Det ska ha skett utomhus och det finns vittnen som har sett delar av förloppet, säger Matilda Isaksson, presstalesperson vid polisregion Mitt, till TT.
