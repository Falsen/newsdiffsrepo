Avpixlat byter namn – Almqvist blir krönikör


Jens Kärrman


Den främlingsfientliga sajten Axpixlat byter namn till Samhällsnytt. Det är sex år sedan det förra namnbytet, skriver Resumé.

I samband med att den nya sajten lanseras tar Egor Putilov plats på redaktionen. Putilov, eller Alexander Friback, fick under 2016 stor uppmärksamhet då det blev känt att han skickat in frilansartiklar under en rad olika pseudonymer samtidigt som han var var anställd av Sverigedemokraterna.

Erik Almqvist, som lämnade Sverigedemokraternas ledning efter järnrörsskandalen, medverkar som krönikör på den omgjorda sajten.
