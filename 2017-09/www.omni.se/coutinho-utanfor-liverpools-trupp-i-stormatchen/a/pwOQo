Coutinho utanför Liverpools trupp i stormatchen


Sebastian Hagberg


Liverpools tränare Jürgen Klopp väljer att lämna sin storstjärna Philippe Coutinho utanför truppen i morgondagens stormatch mot Manchester City.

– Jag bestämde mig för att ställa över honom så att han kan använda tiden för att träna extra. Han höll med, säger Klopp enligt BBC.

Coutinho har ännu inte spelat någon Premier League-match den här säsongen. Brassen har dragits med en ryggskada och var ända fram till transferfönstrets stängning ryktad att gå till Barcelona.
