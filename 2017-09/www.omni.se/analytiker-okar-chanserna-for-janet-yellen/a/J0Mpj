Analytiker: ”Ökar chanserna för Janet Yellen”



Fedledamoten Stanley Fischers förtida avgång ger president Donald Trump ytterligare möjligheter att forma Federal Reserves ledning som han vill. Men det kan också, paradoxalt nog, öka chansen för att Janet Yellen får fortsätta som ordförande efter att hennes mandat löper ut i februari. Det menar Capital Economics chefsekonom Paul Ashworth enligt Yahoo Finance.

”Utan ytterligare klarhet kommer marknaden att dra slutsatsen att detta minskar oddsen”, skriver Ashworth och syftar på oddsen för att Trump nominerar Yellen till omval som ordförande.

Anledningen ska enligt Ashworth vara att Yellen och Fischer har en liknande syn på penningpolitik. I juli sa Trump att han funderar på att antingen nominera Janet Yellen eller sin ekonomiska rådgivare Gary Cohn.
