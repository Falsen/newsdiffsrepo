Personalen lämnar finansdepartementet



Finansdepartementets redan höga omsättning på personal ökade ytterligare i fjol, rapporterar DI. På den 50 personer stora finansmarknadsavdelningen lämnade nästan var tredje anställd – 32,4 procent att jämföra med 28,1 procent året innan. På enheten med ansvar för bankfrågor är drygt 60 procent av personalen nyanställd sedan 2015.

Aino Bunge, chef för finansmarknadsavdelningen, konstaterar att efterfrågan på avdelningens personal är hög och att lönerna är höga i den privata sektorn.

– Vi kan inte matcha de löner som finns i finansbranschen, det är inte rimligt i en statligt finansierad verksamhet, säger Bunge till DI.
