Analytiker: Ser ingen förtjänst för Nordea överhuvudtaget



Analytiker som SvD Näringsliv talat med är starkt kritiska till Nordeas beslut att flyta huvudkontoret till Helsingfors, även om man samtidigt förstår att Nordea vill in i den europeiska bankunionen, där Finland till skillnad från Sverige och Danmark, är medlem. Men sett ur ett aktieägarperspektiv är beslutet minst sagt tveksamt, enligt Remiums chefsanalytiker Peter Malmqvist.

– Jag ser ingen förtjänst, överhuvudtaget. Jag ser bara kostnader, säger han och tillägger att han hoppas att styrelsen kan redogöra för vad man kan tjäna på flytten.

Andra analytiker som DI talat med är däremot mer positiva till beslutet.

– Det är en positiv sak för Nordea att betala lite mindre men viktigare är att Nordea hamnar på samma regleringsstruktur som de större europeiska bankerna, säger Danske Banks Matti Ahokas.
