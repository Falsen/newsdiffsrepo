Test: Volvos dieselbilar släpper ut 15 gånger mer



Enligt mätningar som den tyska motortidningen Auto, motor und sport låtit analysfirman Emission Analytics göra släpper Volvos XC90 D5 ut över 15 gånger mer kväveoxid än den är godkänd för. Det skriver DI.

Totalt 45 bilmodeller har undersökts, vilka i snitt släpper ut nio gånger mer kväveoxid än godkänt.

Förutom XC90-modellen faller även Volvos S90 D4 AWD under strecket. Bilarna släpper enligt tidningens uppgifter ut 878 respektive 623 milligram kväveoxid per kilometer, att jämföra med kravet enligt standarden Euro 6 på 80 milligram per kilometer.

Enligt Volvos testdata ska XC90 D5 klara 57,5 milligram per kilometer, men släpper alltså ut runt 15 gånger mer i vanlig trafikmiljö, skriver DI.
