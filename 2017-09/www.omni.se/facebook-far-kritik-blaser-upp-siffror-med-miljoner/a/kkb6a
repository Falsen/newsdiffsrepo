Facebook får kritik: ”Blåser upp siffror med miljoner”


Nina Latvala


Facebooks egna siffror över antalet användare är kraftigt tilltagen, till och med överdriven. Det menar analysfirman Pivotal Research Group enligt CNBC.

Siffrorna används för att visa för potentiella annonsörer hur stor spridning deras reklam kan få på Facebooks plattform. Enligt techjätten själv har annonserna en potentiell räckvidd på 41 miljoner personer i åldrarna 18–24, och 60 miljoner i åldrarna 25–34 år.

Det är 10 miljoner respektive 15 miljoner fler användare än vad som framgår enligt amerikansk befolkningsstatistik, skriver CNBC.

Facebook hävdar å sin sida att siffrorna inte ska tolkas som en exakt beräkning av antalet användare i ett visst område, utan menar att statistiken bygger på andra faktorer.
