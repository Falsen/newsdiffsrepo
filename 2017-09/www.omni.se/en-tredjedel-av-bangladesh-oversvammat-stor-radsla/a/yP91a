En tredjedel av Bangladesh översvämmat – stor rädsla


Linnea Järkstig


En tredjedel av hela Bangladesh är nu under vatten sedan monsuner dragit in över Sydasien, rapporterar CNN. 142 människor har dött och det kraftiga regnovädret påverkar över 8,5 miljoner människor.

– Människor är rädda att de snart kommer behöva svälta, säger Corinne Ambler, som jobbar på Internationella Rödakors- och Röda halvmånens internationella federation (IFRC).

– De är vana vid att det regnar i säsonger, men inte till den här graden – det här är på en annan nivå.

IFRC beskriver översvämningarna som de värsta på 40 år.
