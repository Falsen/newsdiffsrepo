Kenyatta lovar respektera högsta domstolens beslut


Helena Sällström


Presidentvalet i Kenya har ogiltigförklarats av landets högsta domstol. President Uhuru Kenyatta säger i ett tv-sänt tal att han inte håller med om domstolens syn men att han respekterar beslutet, rapporterar AFP.

Enligt högsta domstolen begick valkommissionen ”oegentligheter och olagligheter” i samband med valet, men Kenyatta menar att domarna har valt att gå emot folkets vilja.

Oppositionsledaren Raila Odinga som förlorade mot Kenyatta i valet den 8 augusti har välkomnat beskedet från domstolen och kallat beslutet för ”historiskt”.
