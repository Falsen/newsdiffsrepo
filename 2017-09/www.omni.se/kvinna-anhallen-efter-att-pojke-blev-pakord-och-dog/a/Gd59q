Kvinna anhållen efter att pojke blev påkörd och dog


Elin Joleby


En kvinna har anhållits efter att en pojke i tioårsåldern blev påkörd i Sundsvall på söndagen och dog av sina skador. Det rapporterar Expressen.

Kvinnan är misstänkt för flera brott, bekräftar förundersökningsledaren Alexandra Bergström för tidningen. Det handlar om vårdslöshet i trafik, vållande till kroppsskada, grovt vållande till annans död och olovlig körning.

Det var utanför en koptisk-ortodox kyrka i Sundsvall som en personbil kom körande och voltade på söndagen. Föraren av bilen samt två barn fördes till sjukhus. Det ena barnet dog av sina skador.
