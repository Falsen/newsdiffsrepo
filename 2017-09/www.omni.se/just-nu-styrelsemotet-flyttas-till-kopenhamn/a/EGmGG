Direkt: Styrelsemötet flyttas till Köpenhamn



Nordea håller i morgon ett styrelsemöte för att ta ett beslut om bankens huvudkontor ska flyttas från Stockholm. Men mötet kommer inte att hållas i Stockholm, som vanligt, utan ledamöterna kommer i stället att ses i Köpenhamn. Det erfar Nyhetsbyrån Direkt.

Nordeas ir-chef Rodney Alfvén vill inte kommentera uppgifterna för nyhetsbyrån.

– Vi kommenterar aldrig rykten, vi har kommenterat att vi ska ha ett styrelsemöte på onsdag, vi har inte kommenterat var, säger han.
