Finske finansministern jublar: Välkomna



Finland står redo med öppna armar och välkomnar Nordeas beslut att flytta sitt huvudkontor dit. En av flera avgörande orsaker är enligt Nordea att landet är medlem i den europeiska bankunionen. Efter beskedet twittrade Finlands finansminister Petteri Orpo:

”Välkommen till Finland, Nordea. Finlands medlemskap i bankunionen medför ett stabilt affärsklimat”.

Med flytten dubbleras Finlands samlade banktillgångar till över fyra gånger BNP. Men det är inget problem enligt myndigheterna.

Anneli Touminen, chef över Finlands finansinspektion, säger till Bloomberg News att Nordea visserligen är en ”stor enhet” och det för med sig ”större risker” men att EU har en ”stark övervaknings- och krishanteringsmekanism”.
