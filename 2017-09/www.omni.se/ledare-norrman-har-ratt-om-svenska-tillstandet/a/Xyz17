Ledare: Norrmän har rätt om ”svenska tillståndet”


Helena Sällström


”Våra folkvalda måste inse att det brådskar att trycka tillbaka de kriminellas makt. Det är en långt viktigare uppgift än att värna Sverigebilden.” Det skriver Expressens Anna Dahlberg i en ledarkrönika där hon resonerar utifrån den norska invandrings- och integrationsministern Sylvi Listhaugs omdiskuterade Sverigebesök.

Dahlberg skriver att Sverige som helhet inte har insjuknat, att ekonomin växer och att det även i Rinkeby som ministern besökt finns hoppfulla tecken på att det satsas och byggs.

Samtidigt går det inte att blunda för framväxten av parallellsamhällen med våldskapital, menar Dahlberg och refererar till polisens rapport om utsatta områden från i juni. Norrmännen har i grunden rätt när de varnar för ”det svenska tillståndet”, anser hon och skriver att allt om utanförskapsområdena står svart på vitt i polisens rapport. ”Det är en surrealistisk upplevelse.”
