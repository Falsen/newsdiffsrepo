Utländska medier: Norska S är brutalt ärliga


Sebastian Hagberg


Temperaturen i Norge stiger inför måndagens riksdagsval som ser ut att bli en rysare. De norska socialdemokraterna har tappat i opinionen efter att ha sett ut att gå mot en promenadseger för ett år sedan. Sajten Politico tar upp Arbeiderpartiets ledare Jonas Gahr Støres löfte om att höja skatterna om man får makten.

”Hans vallöfte är brutalt ärligt”, skriver sajten.

Nyhetsbyrån AFP skriver att valrörelsen till stor del handlat om att bryta Norges oljeberoende.

”Norge har blivit medvetet om hur pass beroende man är av olja – särskilt som den senaste tidens oljeprisfall har raderat 50 000 jobb från industrin.”
