Andersson: ”Det är upp till banken att ta beslut”



På onsdag väntas Nordeas styrelse fatta beslut om en eventuell flytt av huvudkontoret från Sverige. Finansministern Magdalena Andersson (S) säger sig inte vilja spekulera i frågan.

– Nordea är välkomna att stanna i Sverige och vi har ju goda villkor för att driva företag i Sverige. Men det är upp till banken att ta beslut, säger hon till TT.

Nordeas styrelsemöte ska hållas i Köpenhamn men enligt kommunikationschefen Magnus Nelin har det inget att göra med ett eventuellt flyttbeslut. Styrelsen är i Köpenhamn för att titta på de nya lokaler som banken flyttat in i där, säger Nelin till Nyhetsbyrån Direkt.
