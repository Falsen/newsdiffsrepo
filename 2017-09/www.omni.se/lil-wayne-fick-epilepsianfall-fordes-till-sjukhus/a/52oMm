Lil Wayne fick epilepsianfall – fördes till sjukhus


Peter Johansson


Den amerikanske rapparen Lil Wayne hittades under söndagen medvetslös på ett hotellrum i Chicago, rapporterar TMZ. På sjukhus konstaterades att han drabbats av ett epilepsianfall. Han ska senare  ha drabbats av ytterligare ett anfall. Enligt sajten försökte Lil Waynes följe få honom utskriven så att han skulle kunna genomföra en planerad konsert i Las Vegas på kvällen, men läkarna ansåg att det var alltför riskabelt att låta honom flyga.
