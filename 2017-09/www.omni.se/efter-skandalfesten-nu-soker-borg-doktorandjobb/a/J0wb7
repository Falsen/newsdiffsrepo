Efter skandalfesten – nu söker Borg doktorandjobb


Linnea Järkstig


Före detta finansminister Anders Borg söker sig tillbaka till Stockholms universitet – för att bli doktorand i nationalekonomi, skriver Expressen. Enligt Sten Nyberg, professor i nationalekonomi, bedöms Borg som lämplig för tjänsten.

– Jag tittade på de här cv-papperna och behövde inte titta så länge för att skriva under det där, det handlar om kvalifikationerna, säger han till tidningen.

Anders Borg blev tidigare i sommar av med sina styrelseuppdrag i Kinnevik och Bima, samt uppdraget som senior rådgivare åt finanshuset Citigroup efter den så kallade skandalfesten. Förre finansministern anklagades för att ha ofredat män och kallat kvinnor för ”hora” och ”slampa” på festen.
