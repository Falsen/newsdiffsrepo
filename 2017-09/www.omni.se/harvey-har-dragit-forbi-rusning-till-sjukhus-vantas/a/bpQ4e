Harvey har dragit förbi – rusning till sjukhus väntas


Michelle Muntau


Sjukhus i Houstonområdet laddar för en stor tillströmning av patienter när stormen Harvey nu dragit förbi, skriver Reuters.

– När människor som kanske inte har haft möjlighet att ta sig till sjukvården tidigare nu kan ta sig ut, då kommer det att bli mycket att göra, säger Gay Nord, chef vid ett lokalt sjukhus.

Ett problem för sjukhusen är att den egna personalen har haft svårt att ta sig till arbetet, och att många har evakuerats från sina hem.

Flera sjukhus tvingades stänga när regnet vräkte ned över den amerikanska delstaten Texas under stormen. Omkring 1 500 patienter från 20 enheter, allt ifrån sjukhus till omsorgsboenden, har fått evakueras, skriver TT.
