SAS når pilotavtal i Danmark



SAS har kommit överens med Danska Pilotförening om ett treårigt avtal, uppger SAS i ett pressmeddelande. En pilotförening i Danmark och två i Norge varslade om strejk i slutet av augusti.

– Vi fortsätter förhandla med pilotföreningarna i Norge, säger Mariam Skovfoged, presschef vid SAS i Danmark, till TT.

De svenska SAS-piloterna varslade inte om strejk utan tecknade ett treårigt avtal den 31 augusti, skriver TT.
