Baylan om gängen: ”De spottar på sina föräldrar”


Jens Kärrman


Samordningsminister Ibrahim Baylan upprörs över hur utbredd gängkriminaliteten är i Biskopsgården i Göteborg, vilket SVT:s Uppdrag Granskning tar upp.

– Dessa killar slösar bort sitt liv och förstör för sig själva och för andra genom att uppträda på detta sätt. Då blir jag, ursäkta ordvalet, förbannad för det är som att spotta på sina egna föräldrar, säger Ibrahim Baylan till SVT.

Ibrahim Baylan har fått statsministerns uppdrag att minska segregationen i Sverige. Han menar att flera regeringar misslyckats med detta och att insatserna samordnats dåligt.

– Det har funnits en vilja, men det är uppenbart att man inte gjort detta på ett genomtänkt sätt, säger Baylan.
