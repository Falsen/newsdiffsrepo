Saudis presenter till Trump: Svärd och tigerpälsar


Peter Johansson


När Donald Trump i våras besökte Saudiarabien fick han över 80 gåvor från sina värdar, rapporterar New York Times. Bland presenterna fanns ett svärd, två morgonrockar kantade med päls från vita tigrar, ett porträtt av Trump själv samt tre chiffongklänningar.

Under sin presidentkampanj riktade Trump hård kritik mot Hillary Clinton för att hon inte varit tillräckligt hård mot Saudiarabien. Sedan han tillträdde har Trump själv kritiserats för att ha en alltför mjuk linje mot det oljeproducerande landet.

Under Trumps besök ingick Saudiarabien och USA ett avtal om vapenaffärer till ett värde av 110 miljarder dollar, motsvarande 960 miljarder kronor.
