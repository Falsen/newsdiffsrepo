Klart: Ibrahimovic tar plats i CL-truppen trots sin skada


Helena Sällström


Nu är det officiellt klart att Zlatan Ibrahimovic får en plats i Manchester Uniteds trupp för gruppspelet i Champions League, trots sin knäskada. Storklubbarna har registrerat sina lag på Uefas hemsida.

Beskedet är i linje med vad tränaren José Mourinho tidigare meddelat. Mourinho har samtidigt sagt att han inte ser det som troligt att Ibrahimovic spelar under gruppspelet. Däremot hoppas han på att den svenske stjärnan kan vara redo till slutspelet.
