Kina: Trumps handelshot oacceptabelt


Jonathan Axelsson


Kina menar att Donald Trumps hot om att stoppa all handel med länder som gör affärer med Nordkorea är ”oacceptabelt”, rapporterar nyhetsbyrån AP.

– En situation där vi å ena sidan arbetar med att lösa frågan fredligt, men där våra egna intressen å andra sidan är föremål för sanktioner och kan äventyras är oacceptabel, uppger en talesperson för Kinas utrikesdepartement på måndagen.
