”AI-assistenter enkla att kapa utan att det hörs”


Mats Karlsson


Kinesiska IT-säkerhetsexperter går nu ut och varnar för att röststyrda så kallade AI-assistenter som Amazons Alexa, Apples Siri eller Google Assistant är mycket enkla att kapa. Assistenterna uppfattar nämligen frekvenser som det mänskliga örat inte kan fånga upp, och med hjälp av förhållandevis enkel utrustning kan man således prata med dem och få dem att göra saker utan att det hörs. Experterna har med en mycket enkel testrigg lyckats visa att det hela fungerar. På så vis skulle någon på tillräckligt kort avstånd från en mobil enhet kunna få AI-assistenten att exempelvis gå in på en webbsida med skadlig kod.
