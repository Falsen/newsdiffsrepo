Blass avslöjar mer om nedlagda Surface Mini


Mats Karlsson


Den notoriske techläckaren Evan Blass har publicerat nya bilder på det som påstås vara den nedlagda surfplattan Surface Mini. Bilderna ska vara tagna direkt från marknadsföringsmaterialet och visar hur den skulle ha sett ut i färgen rött. Blass har även avslöjat vilka specifikationer plattan skulle ha haft om den hade blivit verklighet. Om uppgifterna stämmer så hade Surface Mini varit rustad med 7,5-tumsskärm, Snapdragon 800-chipp, 2 GB arbetsminne och ha kört Windows RT. Varför Microsoft valde att aldrig släppa enheten är oklart, men den sägs ha varit planerad att släppas under 2014, för att sedan ställas in bara veckor innan lanseringen.
