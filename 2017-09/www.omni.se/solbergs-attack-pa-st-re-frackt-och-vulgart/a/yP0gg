Solbergs attack på Støre: ”Fräckt och vulgärt”


Sebastian Hagberg


Det hettade till vid flera tillfällen i den sista partiledardebatten inför måndagens val i Norge. Framförallt när landets invandringsminister, den för svenskar kända Sylvi Listhaug, kom på tal. När Arbeiderpartiets ledare Jonas Gahr Støre sa att Listhaug med sin populistiska retorik bidragit till att hatbrotten ökat så tände statsminister Erna Solberg till.

– Att skylla det på ett statsråd i den här regeringen, när det är en utveckling som kommer efter en stor tillströmning och flyktingkris i Europa som har ställt nya krav, det tycker jag egentligen är ganska fräckt och vulgärt av Arbeiderpartiet, sade Solberg.
