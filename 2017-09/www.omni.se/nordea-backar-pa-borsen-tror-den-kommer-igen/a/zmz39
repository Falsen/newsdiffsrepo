Nordea går sicksack på börsen: ”Tror den kommer igen”


Emma Hedlin


Nordea-aktien har rört sig fram och tillbaka över nollstrecket på fredagen. Det efter att ha avslutat gårdagen på minus 1,4 procent. Strax efter halv fyra ligger aktien på plus 0,2 procent efter att några timmar tidigare stått på minus 0,2 procent.

Lars Skovgaard Andersen, aktierådgivare på Danske Bank, säger till den danska nyhetsbyrån Ritzau Finans att han tror att Nordea kommer igen när mer långsiktiga investerare går in i aktien.

– En grund till att de flyttar är ju att tjäna pengar, säger han till nyhetsbyrån.

Nordea dalade i stort sett hela torsdagen efter beskedet om att banken ska flytta sitt huvudkontor från Stockholm till Helsingfors. Ett val som Nyhetsbyrån Direkt menade kunde gynna resten av de svenska storbankerna.

SEB går ner 0,2 procent, Swedbank klättrar 1 procent och Handelsbanken går upp 0,4 procent vid samma tid.
