Bilder visar jordskred efter Nordkoreas senaste test


Emmelie Wallroth


Nordkoreas senaste kärnvapentest kan ha utlöst flera jordskred. Det visar satellitbilder som publicerats av analysgruppen 38 North. Bilderna, som togs efter helgen, vid testplatsen i Punggye-ri visar att skadorna efter helgen är mer omfattande än de varit vid Nordkoreas tidigare tester, skriver BBC.

Skalvet efter det senaste kärnvapentestet ska ha känts till Kina och forskare har varnat för att Nordkoreas tester kan få berget vid platsen att kollapsa, vilket skulle få förödande konsekvenser då strålning kan läcka ut i hela regionen.
