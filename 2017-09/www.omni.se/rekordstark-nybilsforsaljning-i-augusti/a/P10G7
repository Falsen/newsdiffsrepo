Rekordstark nybilsförsäljning i augusti



Personbilsmarknaden i Sverige går starkt. Enligt färsk statistik från Bil Sweden registrerades det 29 915 nya personbilar under augusti, vilket är en ökning med 9,5 procent jämfört med samma månad förra året. Det innebär den bästa augustimånaden någonsin för nya bilar, enligt branschorganisationen.

– Bil Sweden har en prognos om 375 000 nyregistreringar för kalenderåret 2017, vilket i sin tur är all time high sedan vi började mäta 1942. Denna starka augusti pekar mot att prognosen kommer nås, kommenterar Bertil Moldén, vd för Bil Sweden.
