Analys: Går utför med efterfrågan på olja



Den globala efterfrågan på energi kommer att plana ut efter 2030. Men redan om fem år, 2022, kommer efterfrågan på olja att börja att minska. Toppen på efterfrågan av kol väntas komma tidigare än så.

Det förutspår rådgivnings- och klassificeringsföretaget DNV GL i sin nya rapport ”Energy Transition Outlook 2017”, skriver E24.no.

”Den pågående omställningen är dramatisk när man ser till de enskilda energibärarna”, heter det i rapporten.

Den globala energiförbrukningen har ökat med 35 procent de senaste 15 åren, men kommer att bara öka med ytterligare 7 procent fram till 2030. Därefter kommer förbrukningen att ligga konstant fram till 2050, tror DNV GL.
