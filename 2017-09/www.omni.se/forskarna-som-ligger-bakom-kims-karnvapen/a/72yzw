Forskarna som ligger bakom Kims kärnvapen


Samuel Inghammar


De två forskare som står närmast Nordkoreas diktator Kim Jong-Un på bilderna som släpps från den nordkoreanska regimen beskrivs som nyckelspelare i det nordkoreanska kärnvapenprogrammet.

Det är Ri Hong-Sop (till vänster om Kim Jong-Un på bilden ovan), chef för Nordkoreas kärnvapeninstitut, och Hong Sung-Mu (till höger om Kim Jong-Un), biträdande chef för det styrande partiets krigsmaterielavdelning. Båda är svartlistade internationellt, men dekorerade på hemmaplan rapporterar Reuters.

– Det verkar som om Hong leder kärnvapenprogrammet som en högt uppsatt partiföreträdare och Ri ansvarar för atomtester som vätebomber på praktisk nivå, säger Yan Moo-Jin, profesor vid universitetet för Nordkoreastudier i Seoul till Reuters.
