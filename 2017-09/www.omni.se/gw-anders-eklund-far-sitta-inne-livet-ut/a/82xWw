GW: ”Anders Eklund får sitta inne livet ut”


Peter Johansson


Under 2018 kan den dömde dubbelmördaren Anders Eklund ansöka om att få sitt livstidsstraff tidsbestämt. Men professor Leif GW Persson tror inte att Eklund kommer att släppas.

– Om det är någon i detta land som kommer att få sitta inne livet ut så tror jag att det är Anders Eklund, säger Persson i veckans avsnitt av GW:s mord i TV4. Det rapporterar Expressen.

Orsaken är att den typ av brott som Eklund dömts för innebär hög återfallsrisk, enligt Leif GW Persson.

Eklund har dömts för morden på Pernilla Hellgren år 2000 och 10-åriga Engla Höglund 2008. Leif GW Persson har tidigare deltagit i en granskning av hur mordet på Pernilla Hellgren kunde förbli olöst under så många år. Den utredningen resulterade i skarp kritik mot polisen: Eklund hade funnits med som misstänkt i ett tidigt skede av utredningen men spåret hade inte följts upp.
