Tokyobörsen stänger på minus efter Nordkoreaoro



Asienbörserna fortsätter tappa på oro över Nordkoreas senaste kärnvapentest. Tokyobörsens Nikkei-index avslutade tisdagshandeln på minus 0,6 procent. Även det breda Asia Dow går ned och står på minus 0,1 procent.

Även Seoulbörsens Kospi-index backar och ligger på minus 0,2 procent klockan 08.40, svensk tid.

I Hongkong ligger börsen runt nollan vid 08.45, svensk tid och en dryg timme innan stängning. Shanghai-börsen ligger på plus 0,2 procent vid samma tid.
