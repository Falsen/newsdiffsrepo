Fortsatt nedgång i Asien efter Nordkoreas test



Tokyobörsen fortsätter ned på oro över Nordkoreas senaste kärnvapentest. Nikkei 225-index har vid lunchtid, lokal tid, tappat 0,5 procent, och det bredare Topix-index är ned lika mycket. Placerare söker säkra investeringar som den japanska valutan och guld.

I Hongkong ligger börsen oförändrad och Shanghaibörsen har tappat 0,2 procent. Även Seoulbörsens Kospi-index är på oförändrat.
