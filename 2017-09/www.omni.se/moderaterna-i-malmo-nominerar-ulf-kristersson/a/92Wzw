Moderaterna i Malmö nominerar Ulf Kristersson


Linnea Järkstig


Moderaterna i Malmö beslutade på fredagskvällen att nominera Ulf Kristersson till partiledare, skriver DN.

– Vi tror att han kan samla ihop och tydliggöra vår politik och kommunicera ut den på ett bra sätt, säger Peter Ollén, kretsordförande för M-föreningen i Malmö, till tidningen.

Enligt Ollén känns Kristersson ”stabil och trygg”. Föreningen är Malmö är den största bland föreningarna inom Skånes länsförbund, som än så länge inte lämnat något förslag till nomineringen. Skånes länsförbund har däremot signalerat att det lutar åt Kristersson.
