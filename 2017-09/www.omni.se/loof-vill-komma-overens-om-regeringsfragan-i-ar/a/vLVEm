Lööf vill komma överens om regeringsfrågan i år


Jens Kärrman


Jämfört med de senaste tre valen går allianssamarbetet på sparlåga. En av de svåraste knutarna är regeringsfrågan och relationen till Sverigedemokraterna. Centerpartiets Annie Lööf vill diskutera frågan med övriga allianspartier och helst komma överens så snart som möjligt.

– Det vore en välgärning om vi kan göra det under hösten, säger Annie Lööf till TT.

På en presskonferens på måndagen sade hon att diskussionerna bör inledas så snart en ny partiledare för Moderaterna finns på plats. M har extrastämma den 1 oktober.

Annie Lööf säger också att hon är helt inställd på att gå till val på ett gemensamt alliansvalmanifest.
