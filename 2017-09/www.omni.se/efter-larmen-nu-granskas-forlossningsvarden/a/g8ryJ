Efter larmen – nu granskas förlossningsvården


Peter Johansson


SKL, Sveriges kommuner och landsting, ska granska hur förlossningsvården ser ut i samtliga landsting. Det rapporterar SR Ekot.

– Vi vill få ett nationellt perspektiv och se hur det ser ut i de olika landstingen och regionerna. Vad kan vi lära av varandra, som en idékarta till landstingen, säger Eva Estling, som är samordnare på SKL.

Kartläggningen ska ske tillsammans med patienter, personal och landsting.
