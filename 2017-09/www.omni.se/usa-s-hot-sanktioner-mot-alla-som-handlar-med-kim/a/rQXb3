USA:s hot: Sanktioner mot alla som handlar med Kim


Samuel Inghammar


Om FN inte inför sanktioner mot Nordkorea så överväger USA att från sin sida införa sanktioner mot länder som handlar med diktaturen. Det säger USA:s finansminister Steve Mnuchin.

– Jag har en exekutiv order redo att gå med till presidenten, som skulle ge mig befogenheter att stoppa handeln och införa sanktioner gentemot alla som handlar med Nordkorea.

USA föreslog på onsdagen en FN-resolution som innebär breda sanktioner mot Nordkorea med bland annat ett förbud att sälja olja till landet, rapporterar CNN.
