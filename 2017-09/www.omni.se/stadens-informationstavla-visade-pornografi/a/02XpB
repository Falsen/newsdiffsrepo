Stadens informationstavla visade pornografi


Mats Karlsson


En digital informationstavla i den lilla staden Telford i det brittiska grevskapet Shropshire visade under måndagen en pornografisk sajt i stället för den ordinarie besöksinformationen. Det rapporterar BBC.

Det är i nuläget oklart om kommunens informationssajt blivit hackad, eller om    innehållet har råkat hamna där på något annat sätt. Det hela är polisanmält och internetuppkopplingen för samtliga informationsskyltar i området är för tillfället avstängd.
