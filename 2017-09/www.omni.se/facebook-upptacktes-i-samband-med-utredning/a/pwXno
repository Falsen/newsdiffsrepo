Facebook: Upptäcktes i samband med utredning


Emmelie Wallroth


Facebook upptäckte att annonserna sålts till ryska nättroll i samband med en utredning i våras som gjordes i syfte att leta upp politiska annonser. De såg då att 3 300 annonser hade digitala kopplingar till det ryska företaget och hittade även 470 konton och sidor man misstänker skötts från Ryssland och bidragit till att sprida annonserna.

I ett uttalande säger Facebooks säkerhetschef Alex Stamos att de har stängt ner de aktuella kontona och att de jobbar med att förbättra förmågan att upptäcka fejkkonton.

– Vi vet att vi måste vara vaksamma inför människor som försöker missbruka vår plattform, säger Stamos.
