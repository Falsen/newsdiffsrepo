Wayne Rooney inför rätta för misstänkt rattfylleri


Helena Sällström


Evertons stjärnanfallare Wayne Rooney åtalas för rattfylleri. 31-åringen ställs inför rätta i brittisk domstol om knappt tre veckor.

Wayne Rooney åtalas för att natten mot fredagen ha kört sin Volkswagen Beetle med för hög promillehalt alkohol i blodet, skriver TT.

Rooney greps i Wilmslow i Cheshire utanför hemstaden Liverpool dit den engelske fotbollsstjärnan flyttat tillbaka efter 13 år i Manchester United.
