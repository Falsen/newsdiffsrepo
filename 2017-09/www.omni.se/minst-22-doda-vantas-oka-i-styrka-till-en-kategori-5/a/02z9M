Minst 22 döda – väntas öka i styrka till en kategori 5


Linnea Järkstig


Dödsiffran stiger och minst 22 personer har dött sedan Irma dragit in över flera öar i Karibien, rapporterar AP. Men snart når orkanen Florida – i ökad styrka. När orkanen sveper över Florida väntas den ha ökat från en kategori 4- till en kategori 5-orkan, skriver CNN.

Det skulle innebära att Irma blir den fjärde kategori 5-orkanen att någonsin träffa USA, rapporterar tv-kanalen.

Irma väntas dessutom ha vindar på över 70 meter per sekund när den träffar Florida under helgen, enligt meteorologer. Hittills har 1,2 miljoner människor drabbats av stormen och det väntas bli många fler, enligt Röda Korset.
