Analys: Ingves tvingas köra mot ekonomins isberg


Nina Latvala


Riksbanken ägnar sig åt ett ”penningpolitiskt vansinne”. Det anser Placeras Pekka Kääntä i en kommentar till att Riksbanken valt att ligga kvar på den rekordlåga minusräntan. Något slut på det ser han inte förrän riksbankschefen Stefan Ingves mandat går ut.

Kääntä har dock ett namn i åtanke för vem som skulle kunna efterträda Ingves: Bank of Canadas Stephen S Poloz som höjt styrräntan två gånger under omständigheter som liknar den svenska ekonomin.

DI:s Viktor Munkhammar noterar att Riksbankens nästa penningpolitiska möte hålls dagen innan ECB:s motsvarande möte. Därför kan man räkna med att få vänta till decembermötet innan Ingves presenterar några substantiella ändringar av sina utsikter för den svenska penningpolitiken.

"Den som letar signaler om att Riksbanken är på väg att lätta på gasen hittar faktiskt en del redan i torsdagens besked", skriver han.
