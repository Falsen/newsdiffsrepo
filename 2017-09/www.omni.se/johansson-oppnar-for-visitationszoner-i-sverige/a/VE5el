Johansson öppnar för visitationszoner i Sverige


Robert Triches


Justitieminister Morgan Johansson (S) är öppen för att undersöka införandet av tillfälliga visitationszoner enligt dansk modell, där polisen utan skälig misstanke har rätt att söka igenom personer exempelvis i jakt på vapen. Det rapporterar SVT Nyheter.

Det var i somras som den danska polisen införde sådana zoner på två ställen i Köpenhamn för att kunna söka efter personer som bär vapen.

– Jag skulle gärna vilja ta del av erfarenheterna av det danska systemet för att se hur det fungerar, säger justitieminister Morgan Johansson till SVT Nyheter.
