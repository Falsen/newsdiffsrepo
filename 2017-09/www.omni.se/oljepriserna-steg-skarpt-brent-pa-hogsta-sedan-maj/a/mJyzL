Skarp uppgång på tisdagen – Brent på högsta sen i maj



Oljepriserna steg skarpt på tisdagen när de amerikanska raffinaderierna nu börjar få igång produktionen igen efter stormen Harvey. Vid den amerikanska stängningen hade WTI-oljan ökat 2,9 procent till 48,66 dollar per fat, rapporterar CNBC. Brent-oljan var då samtidigt upp nästan 2 procent till 53,31 – den högsta nivån sedan maj.

På Stockholmsbörsen tog sig Lundin Petroleum upp som starkaste OMXS30-komponent med en uppgång på 1,7 procent.

Bland eftermiddagens nyheter kritiserade USA:s FN-ambassadör Nikki Haley Irans kärnavtal och menade att landet missköter sig. Reuters rapporterar att Mexikos nationella oljebolag Pemex har tvingats att ställa in flera leveranser av råolja efter stormen Harvey.
