Rex bekräftar: Har sålt 2,5 miljoner aktier i Fingerprint



Efter en kort exil på Johan Carlströms förra post som affärsutvecklare är Fingerprint Cards tidigare försäljningschef Thomas Rex åter tillbaka i bolagets högsta ledning –  som affärsenhetschef för smarta kort. Nu bekräftar Rex för DI att han sålde hela 2,5 miljoner aktier i bolaget under tiden som affärsutvecklare.

– Jag behöll 1 miljon aktier som jag fortfarande äger, säger Thomas Rex till DI.

Försäljningarna ska ha skett i februari och kan enligt DI:s beräkningar ha inbringat omkring upp mot 130 miljoner kronor, eller 53 kronor per aktie. Den 21 mars vinstvarnade Fingerprint vilket fick aktien att störtdyka.
