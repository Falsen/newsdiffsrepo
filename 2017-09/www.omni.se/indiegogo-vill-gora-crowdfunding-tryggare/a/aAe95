Indiegogo vill göra crowdfunding tryggare


Mats Karlsson


Så kallad crowdfunding – eller gräsrotsfinansiering, om man så hellre vill – kan vara riskabelt för den som väljer att backa ett projekt. Många projekt på både Indiegogo och Kickstarter har aldrig blivit av och backarna har förlorat sina pengar. Men nu vill crowdfunding-plattformen Indiegogo med hjälp av nya regler göra företeelsen tryggare och tydligare, så att den som backar ett projekt får en bättre uppfattning om hur sannolikt det är att produkten blir verklighet. Entreprenörer som lanserar sina produkter på plattformen måste från och med nu ange vilket stadium deras produkt befinner sig i samt vilka risker som finns. Dessutom måste de informera backarna om hur projektet fortskrider minst en gång i månaden.
