Fortsatt nedåt på börsen i linje med Europa


Emma Hedlin


Stockholmsbörsen fortsätter måndagen med dystra siffror. Strax innan klockan 12 ligger breda OMXS på minus 0,6 procent. Storbolagsindexet OMXS30 går något bättre och ligger på minus 0,5 procent vid samma tid.

Det är i linje med de stora Europaindexen. Klockan 11.45 ligger Frankfurtbörsens DAX-index på minus 0,5 procent. Londonbörsens FTSE 100 ligger på minus 0,1 procent och Parisbörsens CAC40 ligger på minus 0,4 procent. Breda S&P Europe står på minus 0,5 procent vid samma tid.

I Asien stängde börserna på lägre kurser efter Nordkoreas kärnvapentest. Tokyobörsens Nikkei-index stängde på 0,9 procent, Hang Seng stängde på minus 0,8 procent.

På Wall Street håller börsen stängt på måndagen på grund av Labor day.
