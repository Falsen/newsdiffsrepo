Varuhuset släpper glass – för 1 000 kronor struten


Anna Flemmert


Den lyxiga glassbaren Snowflake Gelato i varuhuset Selfridges på Oxford Street har börjat sälja mjukglass med ätbara diamanter, belgisk tryffel och bladströssel i 24 karats guld. Priset? 99 pund, motsvarande drygt 1 000 kronor, skriver Vagabond med hänvisning till Business Insider.

Struten är doppad i exklusiv mörk choklad från Madagaskar och broderad med smaskiga guldpärlor. Alla tillbehör görs för hand under 4,5 timmar. Själva glassen, som kallas Billionaire’s Soft Serve, smakar salt karamell och väger 350 gram när den serveras.

Enligt brittiska medier är det den dyraste glassen i London och förmodligen i Europa. Dyrast i världen är dock glassdesserten på kaféet Serendipity i New York, där notan hamnar på drygt 8 000 kronor, skriver Vagabond.
