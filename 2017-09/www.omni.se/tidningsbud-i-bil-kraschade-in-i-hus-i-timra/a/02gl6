Tidningsbud i bil kraschade in i hus i Timrå


Elin Joleby


Ett tidningsbud kraschade med sin bil rakt in i ett hus utanför Timrå tidigt på måndagsmorgonen, rapporterar SVT Nyheter Västernorrland. Föraren klarade sig mirakulöst med lindriga skador.

Lars Dolk, inre befäl vid räddningstjänsten i Medelpad, säger till SVT att budbilen flög 15–20 meter och över en annan bil innan den träffade huset och hamnade i källartrappan.

Bilen fattade eld och branden spred sig till delar av huset. Ingen annan person än föraren – som nu misstänks för vårdslöshet i trafik – kom dock till skada.
