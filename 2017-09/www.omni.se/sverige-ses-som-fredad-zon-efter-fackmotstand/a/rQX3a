”Sverige ses som fredad zon efter fackmotstånd”


Jonathan Axelsson


Hur den svenska verksamheten inom Ericsson skulle påverkas av de stora personalneddragningar inom marknadsområdet ”Europa och Latinamerika” som SvD Näringsliv rapporterar om på torsdagen är oklart.

Under förra året ville marknadsområdeschefen för ”Europa och Latinamerika” Arun Bansal, då chef för affärsområdet Networks, genomföra ett stort besparingsprogram inom enheten som i princip innebar att den svenska verksamheten skulle läggas ned. Dessa planer fick dock frysas efter hård facklig kritik och räddade kvar forskning och utveckling i Sverige, skriver SvD.

Sverige ses efter detta som en någorlunda fredad zon för svenska ingenjörer. Om 18 månader är det de som ska stå för intäkterna, säger en person med insyn i personalförhandlingarna.
