Chefsekonom kan ta över som M:s finansministerkandidat


Sebastian Orre


Väljs Ulf Kristersson till Moderaternas nye partiledare får det till följd att en annan stol gapar tom i partiets toppskikt: den för den ekonomiskpolitiska talespersonen. En av personerna som kan bli aktuella för uppdraget är partiets chefsekonom Jesper Ahlgren. Det uppger en källa för DI som också nämner budgetchefen Laura Tham som en tänkbar kandidat.

Två mer välkända kandidater är Mikael Odenberg, som tidigare haft positionen, och den tidigare arbetsmarknadsministern Elisabeth Svantesson. Statsvetaren Svend Dahl, chef för Liberala nyhetsbyrån, pekar ut Svantesson som ett givet val för partiet.
