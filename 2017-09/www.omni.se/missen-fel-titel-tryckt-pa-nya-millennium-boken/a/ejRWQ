Missen: Fel titel tryckt på nya ”Millennium”-boken


Emmelie Wallroth


Bokförlaget Norstedt har av misstag skickat ut 100 000 feltryckta exemplar av David Lagercrantz nya bok i Millennium-serien, skriver Expressen. I stället för titeln ”Mannen som sökte sin skugga”, som den femte boken heter, har förlaget på ryggen av boken tryckt titeln ”Det som inte dödar oss”, vilket är den förra bokens titel.

Norstedts förlagschef Eva Gedin säger till tidningen att hon tar det hela med ro och att de inte kommer dra tillbaka de feltryckta upplagorna.
