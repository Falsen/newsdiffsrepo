Ledare: M-chans att ta initiativ till djärva reformer


Helena Sällström


Ulf Kristersson och Mikael Odenberg har meddelat att de vill bli partiledare för Moderaterna. Ett bra steg för partiet som inte har en tradition av öppna valprocesser, tycker SvD:s ledarskribent Tove Lifvendahl. I och med partiledarbytet får M en chans att ta initiativ till djärva reformer när det gäller integrationsutmaningen inom skola, arbetsmarknad och bostadsmarknad, menar hon. ”Inte för opinionssiffrornas skull, utan för Sveriges.”

DN:s Erik Helmerson skriver att Kristersson kanske äntligen kan städa upp inom delar av partiet. ”Kanske skulle det betyda att några väljare som flytt till SD de senaste åren stannar där. I så fall har M gjort sig av med lite dödvikt och kan lyfta högre.”

Aftonbladets Ingvar Persson konstaterar att det bör vara avgjort att Kristersson blir ny partiledare, och att hans stora utmaning blir just förhållandet till Alliansen och SD.
