GoT säsong 7 illegalt nedladdad en miljard gånger


Mats Karlsson


Analysfirman Muso, som håller koll på illegala nedladdningar av upphovsrättsskyddat material på internet, konstaterar att den sjunde säsongen av den omåttligt populära HBO-serien Game of Thrones nu har laddats ned illegalt över en miljard gånger. Varje avsnitt i serien har i snitt laddats ned 140 miljoner gånger. Siffran kan jämföras med att antalet lagliga strömningar av varje avsnitt uppgår till 32 miljoner.

Sjunde säsongen av Game of Thrones läckte nyligen ut i omgångar efter att HBO:s servrar blivit utsatta för ett intrång.
