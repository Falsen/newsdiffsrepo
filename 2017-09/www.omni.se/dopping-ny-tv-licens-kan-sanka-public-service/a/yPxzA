Dopping: Ny tv-licens kan sänka public service


Sebastian Hagberg


Radio- och tv-avgiften kan komma att ersättas av en avgift som tas från skattsedeln och som ska baseras på tittarens eller lyssnarens inkomst. Det avslöjade Medierna i P1 i lördags. En sådan finansieringsmodell riskerar att hota bilden av public service som en opolitisk och icke-statlig institution, skriver kommunikationsrådgivaren Staffan Dopping på DN Debatt.

Nyckeln till bilden av public service som oberoende är att det finansieras av en avgift och inte en skatt, skriver Dopping. Skatter används som politiskt medel och ändras beroende på vem som har majoritet i riksdagen. Avgifter är fasta och förutsebara.

”Redan i dag kallar många public service-bolagen för statsradio och statstelevision. Om publiken ska betala en procentuell avgift kan det bli spiken i kistan”, skriver Dopping.
