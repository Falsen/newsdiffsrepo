Tv-konflikten trappas upp: ”Ondskefullt skämt”



Förhandlingarna i den infekterade tvisten mellan tv- och bredbandsbolaget Comhem och Discovery Networks tycks har inte lett till att tonläget mildrats. Tvärtom.

– Det är ett ondskefullt skämt snarare än en seriös förhandling, säger Discoverys presschef Dan Panas till DN om Comhems senaste motbud.

Avtalskonflikten har lett till att Comhems kunder de senaste dagarna inte kunnat se Discoverys utbud. Bland annat kunde söndagens VM-kvalmatch mellan Sverige och Vitryssland inte ses av halva befolkningen.
