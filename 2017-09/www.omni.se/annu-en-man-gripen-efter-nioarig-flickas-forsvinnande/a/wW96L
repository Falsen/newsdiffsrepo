Ännu en man gripen efter nioårig flickas försvinnande


Linnea Järkstig


Ännu en man har gripits misstänkt för att vara delaktig i bortförandet av en nioårig flicka i franska Pont-de-Beauvoisin, skriver AFP. Flickan, Maelys de Araujo, ska ha först bort när hon var på ett bröllop med sin familj.

Den 34-årige mannen var i området natten då flickan kidnappades och har gripits eftersom han lämnat ”motsägelsefulla” uppgifter till polisen. Den nu gripne är vän till den man som greps under gårdagen, skriver nyhetsbyrån.

Den franska polisen har intervjuat 250 personer sedan i söndags. Polisen tror att flickan förts bort med en bil då polisens hund förlorade spåret efter henne på en bilparkering vid bröllopslokalen.
