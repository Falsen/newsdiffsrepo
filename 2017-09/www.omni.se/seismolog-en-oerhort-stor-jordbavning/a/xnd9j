Seismolog: En oerhört stor jordbävning


Malin Rising


Jordbävningen med magnitud 8 som ägt rum utanför Mexikos kust under morgonen är allvarlig, säger Reynir Bödvarsson, seismolog vid Uppsala universitet, till TT.

– Den är oerhört stor och har därmed potential att vålla allvarliga skador, säger Bödvarsson.

Han menar att den inte bara berör Mexiko utan även flera grannländer.

– Det är inte långt från Guatemala. Nu hänger det på byggnaderna som människor bor i, om de rasar så är det förödande, säger han.
