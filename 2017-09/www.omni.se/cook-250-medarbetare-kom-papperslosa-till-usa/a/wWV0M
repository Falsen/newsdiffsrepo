Cook: 250 medarbetare kom papperslösa till USA



Apples vd Tim Cook skriver på Twitter att 250 av hans medarbetare är så kallade ”drömmare”, personer som kom till USA illegalt som barn. Cooks ställningstagande följer uppgifter om att president Donald Trump kommer att avsluta ett program som ger dessa personer arbetstillstånd.

”De förtjänar vår respekt som jämlika och en lösning som grundar sig på amerikanska värderingar”, skriver Cook vidare.

Omkring 800 000 arbetstillstånd har godkänts sedan reformen infördes 2012 under den tidigare presidenten Barack Obamas styre.
