Misstänkts identitet okänd – spårades via SL-kortet


Peter Johansson


Identiteten på den unge man som på sannolika skäl är anhållen för mordförsök på en polis i Stockholm är ännu inte klarlagd, skriver Aftonbladet.

Polisen misstänker att han är 17 år och bor på ett hem i Tyresö. Mannen greps av polisens kollegor efter en kortare jakt till fots. Enligt en källa som Aftonbladet varit i kontakt med hade han inga identitetshandlingar på sig men däremot hade han ett SL-kort. Med hjälp av det har polisen kunnat följa hans rörelsemönster och lokalisera honom till hemmet.
