Restaurang i Kina lanserar betalning via leende


Mats Karlsson


En hälso-orienterad konceptrestaurang i regi av snabbmatsjätten KFC i kinesiska Hangzhou har fått ett minst sagt udda betalningssystem. Kunderna kan nämligen använda sitt leende i kombination med sitt mobilnummer för att autentisera köp via betaltjänsten Alipay. Systemet kallas ”Smile to Pay” och bygger på teknologi som har utvecklats av företaget Ant Financial.

Tekniken visades upp redan 2015 på Cebit-mässan i Hannover, och Ant Financial säger att man finputsat på systemet sedan dess.
