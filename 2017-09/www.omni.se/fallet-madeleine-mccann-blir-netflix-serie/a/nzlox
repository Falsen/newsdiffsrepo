Fallet Madeleine McCann blir Netflix-serie


Peter Johansson


Netflix kommer att sända en dokumentärserie om den försvunna brittiska flickan Madeleine McCann. Det rapporterar TT. Fallet ska skildras i en dokumentär i åtta delar. Madeleine McCann var tre år när hon försvann från en semesteranläggning i Portugal 2007. Fallet – som fortfarande är olöst – är ett av de mest uppmärksammade i Storbritanniens historia.

Det är inte klart när serien får premiär.
