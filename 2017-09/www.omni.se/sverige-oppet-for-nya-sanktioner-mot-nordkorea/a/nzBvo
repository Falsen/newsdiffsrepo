Sverige öppet för nya sanktioner mot Nordkorea


Emmelie Wallroth


Sverige är öppet för att diskutera ytterligare sanktioner mot Nordkorea. Det säger Irina Schoulgin Nyoni, som representerade Sverige under det extrainsatta mötet med FN:s säkerhetsråd i New York på måndagen.

Hon säger att någonting måste göras och att sanktioner är ”ett av de redskap” säkerhetsrådet har, men menar också att man måste föra en diskussion om hur sanktionerna ska implementeras för att ha den effekt som man har tänkt sig.

Säkerhetsrådet ska ha ett nytt möte på måndag och kommer då rösta om en resolution med ytterligare sanktioner mot Nordkorea.
