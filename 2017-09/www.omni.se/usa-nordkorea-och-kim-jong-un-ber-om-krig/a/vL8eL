USA: Nordkorea och Kim Jong-Un ber om krig


Emmelie Wallroth


Nordkoreas ledare Kim Jong-Un ”ber om krig”, säger USA:s FN-ambassadör Nikki Haley vid det pågående extrainsatta mötet i säkerhetsrådet. Hon säger att USA inte vill starta en konflikt med landet, men menar att deras tålamod ”inte är obegränsat” och uppmanar FN:s säkerhetsråd att anta ”starkast möjliga åtgärder” mot Nordkorea.

USA kommer lägga fram förslag på nya sanktioner mot Nordkorea och det nya förslaget ska presenteras i FN ”inom kort”.

Haley kallar också förslaget från Kina om att frysa flödet av förnödenheter till Nordkorea en ”förolämpning”. Kinas representant varnar under mötet säkerhetsrådet för att man inte kommer att tillåta kaos och krig på Koreahalvön.

Det extrainkallade mötet hålls i New York efter Nordkoreas senaste kärnvapentest i helgen.
