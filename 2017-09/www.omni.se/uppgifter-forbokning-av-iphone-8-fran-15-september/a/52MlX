Uppgifter: Förbokning av Iphone 8 från 15 september


Mats Karlsson


Apple har redan bekräftat att man kommer att presentera ny hårdvara i samband med ett event på tisdag nästa vecka. Med största sannolikhet får vi stifta bekantskap med hela tre nya Iphone-modeller i samband med det. Och nu kommer uppgifter från källor hos två tyska mobiloperatörer som gör gällande att förhandsbokningarna av telefonen kommer att dra igång på fredagen den 15 september. Uppgiften rimmar med tidigare rykten om att Iphone 8 skulle börja levereras veckan därpå, närmare bestämt den 22 september. Dessutom brukar Apple traditionellt sett inleda förhandsbokningarna ett par dagar efter offentliggörandet av sina Iphone-enheter.
