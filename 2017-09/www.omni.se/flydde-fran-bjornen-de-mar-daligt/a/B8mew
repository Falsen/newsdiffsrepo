Flydde från björnen – ”de mår dåligt”


Peter Johansson


Den nederländska familj som var med i hägnet när en djurskötare dödades av en björn i Orsa Rovdjurspark mår fortfarande psykiskt dåligt efter händelsen, säger deras advokat Joakim Jäderström. Familjen överklagar tingsrättens beslut att neka dem ett målsägandebiträde, rapporterar P4 Dalarna.

Advokaten säger att ”delar av familjen” blev vittnen till attacken. För att rädda sig rusade de mot ett stängsel och klättrade över detta.

– Det är då kanske framförallt barnen som påverkats av händelsen. Man tänker ofta tillbaka till händelsen och kanske framförallt på vad som skulle ha kunnat inträffa om de inte hade kunnat ta sig ut i rätt tid, säger Jäderström till P4 Dalarna.
