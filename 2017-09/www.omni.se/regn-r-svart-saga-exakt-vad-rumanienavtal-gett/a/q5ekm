Regnér: Svårt säga exakt vad Rumänienavtal gett


Helena Sällström


För två år sedan skrev Sverige ett samarbetsavtal med Rumänien för att bekämpa tiggeri och fattigdom, men det går inte i dag att säga exakt vad avtalet har gett. Det säger barn-, äldre- och jämställdhetsminister Åsa Regnér (S), som är i Rumänen för att följa upp avtalet, till TT.

Regnér framhåller att det handlar om ett avtal som fokuserar på långsiktig fattigdomsbekämpning, barns rättigheter, jämställdhet och social inkludering. Hon nämner att Rumänien byggt fler förskolor, har fler lärare i utsatta områden och infört en barnombudsman men tillägger att arbetet går långsamt.

Ministern hänvisar till medieuppgifter om att svenska kommuner upplever att färre personer i dag tigger, men kan inte ange några siffror.

– Det är väldigt svårt att uppskatta för vi registrerar inte personer som reser med pass från EU-länder till Sverige.
