”Nordkoreaner inte dumma – vet att han inte är Gud”


Samuel Inghammar


Bortom diktaturens propaganda är mycket lite känt om den nordkoreanske ledaren Kim Jong-Un.

En av källorna till kunskap är hans moster, som hoppade av och flydde till USA 1998. Hon har beskrivit honom som intolerant och med kort stubin, rapporterar TT.

Enligt den officiella bilden var han ett underbarn som kunde prata sju språk vid tre års ålder. Men enligt den högprofilerade nordkoreanska avhopparen Jang Jin-Sung så tror inte nordkoreanerna på bilden av honom som en slags gud. ”Nordkoreaner är människor, och de är inte dumma”, har han sagt enligt The Guardian. Att människor sjunger med i hyllningsvisorna till ledaren har att göra med anpassning till systemet.

– Det är inte så att folk är hjärntvättade och tror att han är Gud. Det här vet folk, men de vågar inte utmana det.
