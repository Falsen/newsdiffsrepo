Frankrike sticker ut när EU räknar vetekornen



Det är stora skillnader på veteskördarna bland EU-länderna i år, skriver Bloomberg. Unionens samlade produktion stiger med 3,8 procent till 141 miljoner ton för säsongen som började i juni. Det är mindre än skörden på 151,9 miljoner ton för två år sedan.

Den franska skörden har god kvalitet och är störst, tack vare hettan i juni. På andra håll, från Spanien till Tyskland, är skördarna betydligt sämre på grund av allt från frost och värmeböljor till torka och hällregn.
