Förhandsfavoriten redo ta över som Moderatledare


Elin Joleby


Moderaternas ekonomisk-politiske talesperson Ulf Kristersson är redo att ta över partiledarposten efter avgående Anna Kinberg Batra. Det meddelar han i ett inlägg på Facebook. ”Jag står till förfogande för uppgiften som Moderaternas partiordförande, om valberedningen kommer fram till att det finns ett brett stöd för detta.”

Kristersson är favorittippad sedan fyra moderata länsförbund hittills nominerat honom till posten – länsförbunden i Dalarna, Norrbotten, Södermanland och Västerbotten. Elisabeth Svantesson, som pekats ut som hans huvudutmanare, meddelar att hon ställer sig bakom kandidaturen.

Kristersson skriver att han vill bilda ”lag” med Elisabeth Svantesson och Peter Danielsson. ”Vi gillar varandra, har gemensamma erfarenheter av framgång och motgång. Och vi skulle komplettera varandra väl.”

Moderaterna väljer ny partiledare vid en extrastämma den 1 oktober.
