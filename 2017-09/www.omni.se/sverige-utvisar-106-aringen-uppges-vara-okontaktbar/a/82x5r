Sverige utvisar 106-åringen – uppges vara okontaktbar


Helena Sällström


106-åriga Bibikhal Uzbeki ska utvisas till Afghanistan från Sverige men har varit okontaktbar sedan beskedet, skriver SvD i samarbete med Blankspot. I det långa reportaget tecknas 106-åringens livshistoria fram till i dag, då hon bor i den lilla byn Hova på Skaraslätten.

Bibikhal Uzbeki, som antas vara världens äldsta flykting, reagerar inte när sonen Mohamadullah talar med henne.

– Så här har det varit sedan hon fick beskedet att vi skulle utvisas. Hon blev så ledsen och hon hör oss inte längre, säger han och berättar att modern är orolig och skriker på nätterna.

Enligt Migrationsverket finns det inte något individuellt hot mot Bibikhal Uzbeki, skriver SvD. Att hon är rullstolsburen och nästan blind ses inte heller som ett godtagbart skäl.
