Tom Jones hälsa sviktar – ställer in hela sin turné


Linnea Järkstig


Den walesiske världsstjärnan Tom Jones, 77, har drabbats av hälsoproblem och tvingats ställa in samtliga datum på sin stundande turné i USA, skriver flera medier. 77-åringen som är känd för sina hits som ”Delilah”, ”It’s Not Unusual” och ”Sex bomb” skulle ha spelat i Bethlehem i Pennsylvania på onsdag men konserterna kommer i stället att genomföras i maj och juni.

Jones genomförde nyligen en omfattande Europaturné med 26 konserter i 12 länder. Förra året dog hans fru Melinda Rose Woodward i sviterna av cancer vid 75 års ålder.
