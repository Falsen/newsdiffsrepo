Länder som fortsätter vägra kan få hårda böter


Malin Rising


EU-domstolen avslår Ungerns och Slovakiens överklagande av EU-beslutet att omfördela asylsökande som anlänt till Grekland och Italien. Domstolens avgörande är ett stort bakslag för de länder som inte vill ta emot flyktingar, säger Ekots reporter Susanne Palme till SR.

– Fortsätter de vägra kan de dömas till väldigt hårda böter, säger Palme.

Cecilia Wikström, EU-parlamentariker för Liberalerna, välkomnar beslutet.

– Det är inte rimligt att en handfull länder tar ansvar för de som kommer, och en majoritet av ändra gör mycket lite eller inget alls. Vi behöver en asylpolitik som är hållfast över tid och som är neutral, säger hon.

Beskedet väntas inte påverka antalet flyktingar som kommer till Sverige.
