David Batra: Nu är jag elefanten i rummet


Jens Kärrman


Komikern David Batra, gift med den avgående moderatledaren Anna Kinberg Batra, fortsätter att skämta om sin berömda hustru. David Batras kommande föreställning ”Elefanten i rummet”  kretsar kring hur det är att leva med en påpassad politiker.

Mitt under repetitionerna avgick hustrun.

– Anna var ju elefanten i rummet. Nu är det jag som är elefanten i rummet, som ska fixa till den här jävla showen. Vi har liksom bytt, säger David Batra till Mix Megapol.

Showen kommer att bli av trots avgången, även om David Batra skämtsamt oroar sig för de privata följderna.

– Jag är nervös när jag bläddrar igenom tidningen och tänker: vem av de här måste jag gifta mig med för att få göra min show?
