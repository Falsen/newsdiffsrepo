Barnmorskor ska bära larm på Kvinnokliniken i Malmö


Helena Sällström


Överfallslarm införs för all personal på Kvinnokliniken i Malmö, skriver tidningen Vårdfokus. Det handlar om barnmorskor, sjuksköterskor, undersköterskor och läkare.

Pia Teleman, verksamhetschef för kvinnosjukvården, säger att man har problem med hotfulla anhöriga, ”det vill säga männen”, särskilt på gynakuten i Malmö. Situationer kan uppstå på grund av långa väntetider och oro när kvinnor blöder eller har fått missfall, enligt Teleman.

– Här skjuter de inte varandra, än så länge i alla fall. Men i sjukvården generellt är tonen inte lika trevlig som den har varit.
