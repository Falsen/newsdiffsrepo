Sverige körde över Vitryssland i VM-kvalet


Helena Sällström


Efter torsdagens förlust mot Bulgarien var det ett revanschsuget Sverige som körde över Vitryssland i VM-kvalet i fotboll.

4–0 mot Vitryssland i Borisov var mer än tre absolut nödvändiga poäng.

Nu talar mycket för att Sverige har råd att förlora i sista gruppspelsmatchen mot Nederländerna, skriver Sportbladet.

Tre av målen kom redan i första halvlek, tack vare i tur och ordning Emil Forsberg, Christoffer Nyman och Marcus Berg. I den 84:e minuten tryckte Andreas Granqvist in ytterligare ett från straffpunkten.

Efter mötet med Vitryssland fortsätter Sverige att kvalspela till VM i Ryssland nästa sommar. Matcher på tur är mötet mot Luxemburg, hemma den 7 oktober, och Nederländerna, borta den 10 oktober.
