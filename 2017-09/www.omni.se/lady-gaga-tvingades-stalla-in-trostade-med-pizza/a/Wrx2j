Lady Gaga tvingades ställa in – tröstade med pizza


Elin Joleby


Lady Gaga var tvungen att ställa in en spelning i Montreal på måndagen efter att ha blivit sjuk, skriver Billboard. I ett inlägg på Twitter skriver den amerikanska popstjärnan att hon nyligen blev sjuk efter en regnig konsert i New York och att hon inte kan sjunga. Enligt arrangören har hon drabbats av både luftvägsinfektion och strupkatarr.

Besvikna fans uttryckte sin sorg över den inställda spelningen i kommentarer på Twitter, och Lady Gaga svarade med att lova gratis pizza till alla som väntade utanför hennes hotell.
