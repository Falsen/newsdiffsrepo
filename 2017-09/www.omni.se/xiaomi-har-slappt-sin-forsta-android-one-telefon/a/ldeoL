Xiaomi har släppt sin första Android One-telefon


Mats Karlsson


Den kinesiska elektronikjätten Xiaomi har i samband med ett event i Indien idag presenterat sin första Android One-telefon. Googles Android One-koncept går ut på att erbjuda förhållandevis billiga telefoner primärt för utvecklingsmarknader, även om man släppt Android One-enheter på andra håll i världen också.

Xiaomis enhet på temat har namnat Mi A1 och är ämnad primärt för Indonesien, Vietnam, Ryssland, Polen, Hongkong, Taiwan, Ukraina och Mexiko. Telefonen kostar motsvarande cirka 2 000 kronor och har 5,5-tumsskärm samt Snapdragon 625-processor.
