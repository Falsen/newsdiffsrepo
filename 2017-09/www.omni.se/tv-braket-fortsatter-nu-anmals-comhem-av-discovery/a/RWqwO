TV-bråket fortsätter: Nu anmäls Comhem av Discovery



TV-programbolaget Discovery anmäler distributören Comhem till Konkurrensverket. Discovery anser att Comhem missbrukar sin dominerande ställning, rapporterar SVT.

– Vi anser att det är ett solitt och tydligt fall, och hoppas att anmälan kommer att leda till en utredning av de aktiviteter från Com Hem/Boxers sida som vi har upplevt under förhandlingarna de senaste dagarna, Discoverys presschef Dan Panas till TT.

Enligt Dan Panas händer nu det som många marknadsaktörer varnade för när Comhem köpte statliga Boxer för 1,3 miljarder kronor i fjol.

– Vår ambition är fortfarande att lösa den här konflikten vid förhandlingsbordet, säger Comhems presschef Fredrik Hallstan i en kommentar till SVT.
