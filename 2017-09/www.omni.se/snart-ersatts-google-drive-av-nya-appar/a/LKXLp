Snart ersätts Google Drive av nya appar


Mats Karlsson


I början av nästa år försvinner desktop-apparna Google Drive och Google Photos, då de ersätts av apparna Backup and Sync samt Drive File Stream. Det rapporterar svenska Techworld. Själva molnlagringstjänsten fortsätter att existera, men alla privatkunder kommer att få sin data flyttad till Google Backup and Sync, som ersätter båda de äldre apparna. För företagsanvändarna är det appen Drive File Stream som gäller, en plattform som har fler funktioner för samarbete och delning av dokument.
