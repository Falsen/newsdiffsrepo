Mexikos president: Det starkaste skalvet på 100 år


Malin Rising


Mexikos president Enrique Peña Nieto säger att jordbävningen med magnitud 8.2 som skakade landet under morgonen svensk tid är den kraftigaste som drabbat landet det senaste århundradet.

Pena Nieto säger att minst fem personer miste sina liv i skalvet och att en miljon drabbades av strömavbrott direkt efter jordbävningen. Av dem har 800 000 nu fått tillbaka elektriciteten.

Han säger att det har varit 62 efterskalv och att det fortfarande kan komma efterskalv så starka som 7.2.
