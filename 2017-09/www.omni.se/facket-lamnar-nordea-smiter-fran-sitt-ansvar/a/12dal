Facket lämnar Nordea: ”Smiter från sitt ansvar”


Sebastian Hagberg


Nordeas flytt till Helsingfors gör att Handelsanställdas förbund omedelbart avslutar sina affärer med Nordea. Det säger fackförbundets ordförande Susanna Gideonsson till SvD Näringsliv.

– Vanligt folk måste betala in en försäkringspremie, men banken vill slippa. Jag tycker att de smiter ifrån sitt ansvar, säger hon.

Nordea förvaltar omkring 500 miljoner kronor åt fackförbundet. Men även Kommunal och LO har hotat att lämna om storbanken fullföljer flytthotet, och där handlar om miljarder kronor. När DI får tag i LO-basen Karl-Petter Thorwaldsson har han ännu inget besked om hur man kommer att agera. Han uttrycker dock besvikelse över bankens agerande.

– Girigheten har tagit över själen hos Nordea, säger han till DI.
