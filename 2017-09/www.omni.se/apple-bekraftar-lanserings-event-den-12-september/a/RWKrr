Apple bekräftar lanserings-event den 12 september


Mats Karlsson


Apple skickade under torsdagskvällen ut pressinbjudningar som bekräftar att man kommer att presentera nya produkter tisdagen den 12 september, precis som tidigare obekräftade uppgifter gjort gällande. Lanseringseventet kommer att hållas i Steve Jobs Theater på det nybyggda högkvarteret Apple Park i Cupertino i Kalifornien klockan 19 svensk tid. Apple förväntas bland annat visa upp nya Iphone 8 samt Iphone 7S och 7S Plus. Möjligen kommer Apple även att visa upp fler nyheter i samband med eventet. Det spekuleras till exempel om en ny Apple Watch samt en ny version av Apple TV med 4K-stöd.
