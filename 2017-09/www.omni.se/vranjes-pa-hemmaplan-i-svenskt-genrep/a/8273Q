Vranjes på hemmaplan i svenskt genrep


Samuel Inghammar


I januari inleds handbolls-EM i Kroatien. Nu står det klart att Sveriges herrlandslag kommer att genrepa med matcher mot Ungern i Jönköping och Göteborg i början av januari.

”En enorm trygghet för oss att kunna ladda på hemmaplan och dessutom ställas mot ett högklassigt motstånd”, säger förbundskapten Kristján Andrésson i ett pressmeddelande.

Ungern leds av den tidigare storspelaren Ljubomir Vranjes.

”Personligen är det förstås härligt att vara i Sverige, men det som är viktigast är att vi får bästa möjliga förutsättningar i våra förberedelser inför EM”, säger han.
