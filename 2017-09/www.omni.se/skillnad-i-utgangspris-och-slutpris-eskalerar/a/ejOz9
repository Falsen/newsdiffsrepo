Skillnad i utgångspris och slutpris eskalerar



Skillnaden mellan utgångspris och slutpris på bostäder har i snitt ökat 2,5 gånger sedan 2013. Det visar statistik från bostadssajten Bojakt som Ekot tagit del av. Störst är ökningen i Stockholm där differensen nu är fyra gånger större än för fyra år sedan. En lägenhetsköpare i huvudstaden betalade i snitt 135 000 kronor över startpriset 2013, men i år har budgivningen fått upp priset med i i snitt 522 000, uppger Ekot.

Fastighetsmäklarförbundets vd Carolina Stegman säger att branschen tar problemet med lockpriser på allvar. Bland annat har mäklarbranschen lanserat ett så kallat statistiskt jämförelsevärde som köparna kan utgå ifrån.
