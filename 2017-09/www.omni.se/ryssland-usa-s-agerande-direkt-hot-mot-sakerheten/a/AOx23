Ryssland: USA:s agerande direkt hot mot säkerheten


Linnea Järkstig


Rysslands utrikesdepartement anklagar USA för att direkt hota ”säkerheten” för ryska medborgare och anser att agerandet bryter mot den diplomatiska immuniteten då FBI planerar söka igenom landets konsulat i San Francisco. Det rapporterar AFP.

FBI ska enligt Maria Zakharova, talesperson för det ryska utrikesdepartementet, planera att söka igenom konsulatet samt lägenheter till de anställda.

– Vi pratar om en invasion på ett konsulat och i bostäder tillhörande diplomatisk personal, säger hon.

USA beslutade på torsdagen att stänga ner ryska konsulatet i San Francisco samt två avdelningar i New York och Washington.
