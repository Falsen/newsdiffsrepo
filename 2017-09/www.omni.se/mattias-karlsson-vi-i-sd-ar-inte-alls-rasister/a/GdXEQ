Mattias Karlsson: Vi i SD är inte alls rasister


Michelle Muntau


Idéhistorikern och före detta kulturborgarrådet (V) Per Sundgren skrev en debattartikel i Expressen om hur SD:s partiprogram visar på partiets rasism. ”Det centrala i Sverigedemokraternas rasism är inte det biologiska arvet, utan den rätt man tar sig att sortera, gradera och dela upp folk”, menade Sundgren.

Nu svarar SD:s gruppledare i riksdagen, Mattias Karlsson, i ett debattinlägg på Expressen. SD delar inte alls upp folk, menar han. ”Vi menar däremot att de som vill bo i vårt land och bli en del av vårt samhälle måste anpassa sig efter de förhållanden som råder här, precis som det fungerar nästintill överallt i världen.”
