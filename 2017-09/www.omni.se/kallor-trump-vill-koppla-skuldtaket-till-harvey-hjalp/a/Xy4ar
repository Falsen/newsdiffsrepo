Källor: Trump vill koppla skuldtaket till Harvey-hjälp



Stormen Harvey kan rädda USA från konkurs. USA:s president Donald Trump överväger nu att lägga till nästan 6 miljarder dollar i nödhjälp i förslaget till höjt skuldtak, uppger två källor i Trumpadministrationen till Bloomberg.

Tiden för att rösta igenom en höjning i kongressen börjar bli knapp. Att koppla höjningen av skuldtaket till nödhjälp kan skapa ett så högt politiskt tryck att risken för att USA ställer in sina betalningar – vilket många ser som en katastrofal händelse – blir mindre, skriver nyhetsbyrån.
