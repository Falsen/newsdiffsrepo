Brev om varför Comey sparkades – nu hos Mueller


Linnea Järkstig


Den ärskilde åklagare Robert Mueller, som leder ryssutredningen, har fått ett brev som president Donald Trump skrivit dagar innan han sparkade den tidigare FBI-chefen James Comey, rapporterar New York Times. Men brevet skickades inte eftersom Donald McGahn, juridisk rådgivare i Vita huset, uppmanade honom att inte göra det – i stället skickades ett annat brev till den tidigare FBI-chefen.

I brevet ska den ursprungliga orsaken till att Trump tog beslutet att avskeda Comey framgå, skriver tidningen som inte lyckats få en kopia av det.

Trump sa själv att han sparkade Comey eftersom den tidigare FBI-chefen vägrat att offentligt uppge att presidenten inte var under utredning.
