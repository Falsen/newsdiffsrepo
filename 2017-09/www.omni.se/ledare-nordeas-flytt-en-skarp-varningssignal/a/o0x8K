Ledare: Nordeas flytt en skarp varningssignal


Josefin Pehrson


Flera ledarsidor tar upp flytten av Nordeas huvudkontor till Finland. SvD:s Per Gudmundsson kallar det en ”skarp varningssignal” om att Sverige är på väg åt fel håll och menar att de rödgröna tycks vilja köra ut företag ur landet.

Även Barometerns ledarskribent beskriver flytten som ett hårt slag mot Stockholms planer på att bli ett finanscentrum.

De 41 miljarder som Nordea gjorde i vinst 2016 räcker tydligen inte, skriver Folkbladets ledarskribent och kallar flytten ett magstarkt besked från en bank som länge varit beroende av svensk infrastruktur och ”räddats av skattebetalarna” under 90-talet. Skribenten menar även att Nordea visar att de är en bank för de rika och att det inte är konstigt om de kommer tappa många kunder.
