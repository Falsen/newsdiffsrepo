Bosch visar upp fläck-scanner för kläder


Mats Karlsson


Bosch har i samband med IFA-mässan i Berlin visat upp en scanner kallad X-Spect som kan analysera klädesplagg och identifiera vilket material de är gjorda i, samt även analysera vad eventuella fläckar består av.

Tanken är att scannern ska kunna användas för att hitta rätt tvättprogram och avgöra vilka kläder som kan tvättas tillsammans.

Det handlar än så länge bara om en konceptprodukt och huruvida den kommer att släppas är oklart.
