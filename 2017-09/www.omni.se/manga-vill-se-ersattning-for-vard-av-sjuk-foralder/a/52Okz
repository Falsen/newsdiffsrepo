Många vill se ersättning för vård av sjuk förälder


Samuel Inghammar


En majoritet av de tillfrågade i en undersökning av SvD/Sifo vill att personer som vårdar sina gamla och sjuka föräldrar ska få ekonomisk ersättning. 66 procent svarar ja på frågan om det bör finnas en skattefinansierad försäkring för vård av sjuk förälder, liknande ersättningen man får för vård av sjukt barn. Störst är stödet bland kvinnor i åldrarna 30–64 år.
