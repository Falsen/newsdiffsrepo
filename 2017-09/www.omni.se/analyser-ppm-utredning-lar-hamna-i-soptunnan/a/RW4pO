Analyser: PPM-utredning lär hamna i soptunnan



Ekonomen Stefan Lundberghs har i sin snabbutredning av premiepensionssystemet  trampat på en öm tå, skriver DN:s Dan Lucas. Utredningen som genomfördes i sommar slutade i förslag på stora ändringar. Bland annat när det gäller hur mycket risk fonderna i systemet ska tillåtas ta.

Problemet är att Ideologiska frågor är ett särskilt hinder, enligt Lucas, eftersom förändringar måste genomföras med enighet mellan partierna i riksdagens pensionsgrupp.

”Därför kommer med största sannolikhet en stor del av Lundberghs förslag hamna i papperskorgen”, skriver han.

DI:s Hans Bolander tycker snarare att hela utredningen bör slängas i soporna. Lundbergh hade gjort bättre i att ta sig en lång och skön semester i stället för att ägna sommaren åt att ta fram sina förslag.

”Många ledamöter i pensionsgruppen har nog också svårt att svälja Stefan Lundberghs pessimistiska syn på spararnas förmåga”, skriver Bolander.
