Stockholmshandeln fortsatt nedåt – Wall Street stängt


Emma Hedlin


Nedgångarna på Stockholmsbörsen bromsar in något under måndagseftermiddagen men handeln går fortsatt i moll. Strax innan klockan 15 ligger breda OMXS på minus 0,5 procent. Storbolagsindexet OMXS30 ligger vid samma tidpunkt på minus 0,3 procent.

Även Europabörserna består av övervägande röda siffror. Vid tvåtiden på måndagen ligger Frankfurtbörsens DAX-index på minus 0,2 procent, vilket är något bättre än på förmiddagen. Londonbörsens FTSE 100 backar och ligger på minus 0,3 procent vid klockan 14.40. Breda S&P Europe går dock upp något och ligger på minus 0,2 procent vid klockan tre.

I Asien stängde börserna på lägre kurser efter Nordkoreas kärnvapentest. Tokyobörsens Nikkei-index stängde på minus 0,9 procent, Hang Seng stängde på minus 0,8 procent.

På Wall Street håller börsen stängt på måndagen på grund av Labor day.
