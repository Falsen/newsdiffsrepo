Analys: De tusentals flyende är klimatflyktingar


Linnea Järkstig


De tusentals som måste fly efter monsunregnet i Bangladesh är att se som klimatflyktingar, skriver Anis Ahmed i en analys i New York Times. Efter två veckor av översvämningar är nästan hälften av landets yta översvämmad, 140 människor har dött och tiotusentals familjer har tvingats lämna sina hem.

Trots att landet är vant vid säsongsregn och har rustat upp ordentligt har översvämningarna som dragit över Indien, Nepal och Pakistan också svept över Bangladesh – vilket gör situationen ohållbar, menar han. Enligt Ahmed är det dags att länderna samarbetar eftersom det ”finns en gräns för vad Bangladesh klarar av på egen hand”.

”Om Sydasien inte kan arbeta tillsammans, kommer det vara dåligt rustat för att klara av flyktingarnas desperata rusning”, skriver han och tillägger att klimatförändringarna i framtiden kommer att driva miljoner människor på flykt.
