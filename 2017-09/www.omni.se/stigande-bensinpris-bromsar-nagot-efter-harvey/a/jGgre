Stigande bensinpris bromsar något efter Harvey



(Direkt) Brentoljan noterades ner på måndagsmorgonen medan WTI-terminen var relativt oförändrad. Basmetallmarknaden präglades av stigande terminer över nästan hela linjen med aluminium mot strömmen.

Nickelpriset steg ett tag kraftigt och snuddade vid nivåer som noterades senast i mitten av 2015. Enligt IG:s marknadsstrateg i Singapore, Jingyi Pan, förklaras uppgången i basmetallerna bland annat av den kinesiska statistik som kom i fredags och som visade ett starkare inköpschefsindex för industrin än väntat.

Det amerikanska bensinpriset fortsätter att rekylera ner från de toppnoteringar som följde i spåren av stormen Harvey där bland översvämningar slog mot raffinaderikapaciteten. Vissa av de drabbade raffinaderierna har nu meddelat att de gradvis återupptar sin verksamhet. En del raffinaderier har även tilldelats olja från landets strategiska oljereserv, enligt beslut från det amerikanska energidepartementet.
