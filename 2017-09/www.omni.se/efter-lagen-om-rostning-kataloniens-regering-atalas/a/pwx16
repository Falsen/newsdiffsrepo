Efter lagen om röstning: Kataloniens regering åtalas


Emmelie Wallroth


Efter gårdagens lagstiftning om en folkomröstning om självständighet kommer den katalanska regeringen och parlamentets sekretariat åtalas, rapporterar spanska medier enligt DN. Den spanska författningsdomstolen har ogiltigförklarat lagen och konflikten är nu ett faktum.

– Spaniens besatthet att lägga sig i våra demokratiska processer kommer att mötas av vår resoluta vilja att avgöra vår egen framtid, säger Carme Forcadell, det katalanska parlamentets talesperson, enligt tidningen.

Folkomröstningen om huruvida Katalonien ska bli självständigt från Spanien eller inte ska hållas den 1 oktober.
