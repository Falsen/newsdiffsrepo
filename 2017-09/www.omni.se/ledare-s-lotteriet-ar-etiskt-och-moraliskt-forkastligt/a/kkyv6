Ledare: S-lotteriet är etiskt och moraliskt förkastligt


Helena Sällström


Flera ledarskribenter kritiserar Socialdemokraterna hårt efter Dagens Nyheters granskning som visat att lotter från det S-ägda Kombispel sålts till redan skuldsatta.

På några år har tusentals människor drivits till kronofogden för obetalda spelskulder. Samtidigt har partiet fått in 500 miljoner kronor från spelverksamhetens vinst de senaste tio åren.

”Socialdemokratin har tur i spel. Varje vecka kammar man hem miljonvinsten på rörelsens eget lotteri Kombispel”, skriver DN på sin ledarsida.

Aftonbladets ledarskribent Ingvar Persson undrar vem eller vilka som ska sparkas. ”Någon har gjort annonserna som riktar sig till människor med ekonomiska problem. Någon har godkänt att de publicerats.”

Blekinge läns landstings ledarskribent Sylvia Asklöf Fortell skriver att det är bisarrt att ett politiskt parti skor sig på människor som hamnar hos kronofogden. ”Det är både moraliskt och etiskt förkastligt.”
