Invånare i Chiapas: Huset rörde sig som tuggummi


Malin Rising


Taken på människors hem och ett shoppingcenter har kollapsat i staden San Cristobal i Chiapas i södra Mexiko efter jordbävningen, säger delstatens guvernör Manuel Velasco till AP.

– Det är skador på sjukhus som har förlorat strömmen, säger han.

Jordbävningens center var 165 kilometer väster om Tapachula i Chiapas.

– Huset rörde sig som tuggummi och ljuset och internet slocknade omedelbart, säger Rodrigo Soberanes, som bor utanför San Cristobal.

Skalvet kändes även i Mexico City, där invånare sprang ut på gatorna i panik. 35-åriga Liliana Villa befann sig i sin lägenhet när jordbävningen inträffade, och sprang ut på gatan i pyjamas.

– Det kändes hemskt, jag tänkte att den (byggnaden) kommer att rasa, säger hon till nyhetsbyrån.
