Trots Säpovarningar: Linde kallade inte till krismöten


Helena Sällström


Det finns inga spår i några handlingar av att EU- och handelsminister Ann Linde (S) ska ha kallat till några krismöten om Transportstyrelsen mellan 2014 och 2017, skriver SvD.

Linde var ansvarig för krishantering och statssekreterare åt dåvarande inrikesminister Anders Ygeman. Det var henne som Säkerhetspolisen först varnade om att myndighetens generaldirektör Maria Ågren fattat beslut om avsteg från lagar, vilket ledde fram till den it-skandal som briserade i somras.

Linde vill inte ställa upp på intervju men svarar skriftligt att berörda myndigheter agerat, att regeringskansliet hanterat frågan ”inom ramen för ordinarie strukturer” och att de flesta myndigheter i krishanteringsrådet inte var direkt berörda.
