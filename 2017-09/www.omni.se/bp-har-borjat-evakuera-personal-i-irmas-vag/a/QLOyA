BP har börjat evakuera personal i Irmas väg



Oljebolaget BP har börjat att evakuera personal från sin plattform Thunder Horse i Mexikanska golfen, uppger bolaget i ett pressmeddelande. Det är hotet från orkanen Irma som lett till beslutet. På plattformen arbetar cirka 300 personer, men totalt har BP 5 000 anställda i stormdrabbade områden.

Tidigare under kvällen skrev Bloomberg att kärnkraftsoperatören Sunshine State beslutat att tillfälligt stänga ner två verk i Florida som ligger i Irmas väg.
