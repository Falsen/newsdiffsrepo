33 människor dog när hus rasade i Bombay


Michelle Muntau


Räddningsarbetare har hittat 33 kroppar i det kollapsade fyravåningshuset i Bombay i Indien, rapporterar AFP. Tre av de döda är barn. Samtidigt har 15 människor kunnats dras fram levande. Omkring tio personer saknas fortfarande, enligt polisen.

Den 117 år gamla byggnaden i södra Bombay hade dömts ut som farlig att bo i, men människor har ändå stannat kvar, skriver TT.
