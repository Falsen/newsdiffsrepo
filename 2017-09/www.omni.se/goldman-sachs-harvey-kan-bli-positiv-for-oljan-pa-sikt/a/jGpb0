Goldman Sachs: Harvey kan bli positiv för oljan – på sikt



Oljepriserna kan på några månaders sikt få stöd i efterdyningarna från stormen Harvey, spår storbanken Goldman Sachs i en ny analys som citeras av Bloomberg.

De amerikanska raffinaderierna återstartar nu i snabb takt men den nedstängda raffinaderikapaciteten uppväger fortfarande med råge den nedstängda produktionen av råolja, skriver Goldman Sachs. De amerikanska oljelagren spås ha växt med 40 miljoner fat efter stormen Harvey.

Goldman Sachs menar ändå att en hel del oljeproduktionskapacitet kommer att stängas ned under de närmaste tiden samtidigt som återuppbyggnaden efter Harvey bör spä på efterfrågan – vilket då på några månaders sikt kan ge stöd till oljepriserna.

Oljepriserna steg skarpt på tisdagen.
