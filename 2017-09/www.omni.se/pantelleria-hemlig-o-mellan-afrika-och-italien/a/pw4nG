Pantelleria – hemlig ö mellan Afrika och Italien


Anna Flemmert


Giorgio Armani har hus på ön och Madonna badade lerbad här under sin graviditet. Pantelleria är ett hemligt paradis, bara tio mil från Sicilien och sex mil från Tunisien, skriver Forbes.

Båten går från Trapani på Sicilien och efter sex timmars resa anländer man i solnedgången. Enligt Svd Resor är den nordafrikanska kusten klart synlig från stränderna och har också präglat kulturen – ingenting känns egentligen italienskt.

Ön har ett eget uttryck och ett lugn som älskas av kändisar. Det karga lavalandskapet är späckat med heta källor, uråldriga ruiner och gömda grottor.

Budgetresenärer bor bra på Le Case del Principe för runt 300 kronor per person och natt, tipsar The Telegraph. Svd och Forbs rekommenderar lyxigare Sikelia Hotel, ett gammalt stenhus som en före detta professionell basketspelare har gjort om till öns bästa boende.
