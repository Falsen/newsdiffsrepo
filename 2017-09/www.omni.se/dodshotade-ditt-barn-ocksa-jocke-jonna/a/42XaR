”Dödshotade ditt barn också Jocke & Jonna?”


Elin Joleby


I juni utsågs Youtubestjärnorna Jocke och Jonna till årets Youtubers. I veckan meddelade paret att de stänger ner sin Youtube-kanal efter hot – varav många kommer från barn.

I en debattartikel i Aftonbladet frågar sig journalisterna Petra Jankov och Johanna Stenius hur bra koll föräldrar egentligen har på vad deras barn gör på nätet. Taskiga kommentarer, kränkningar och hot har blivit vardagsmat för att det går – det är inga vuxna som ser, menar de. Och ditt eget barn är sannolikt inget undantag, slår de fast: ”Så nära finns näthatet nu – och om ditt barn inte är utsatt så finns risken att hen utsätter någon annan.”
