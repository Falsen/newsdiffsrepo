Riksteatern låter publiken låna hem en dansare


Elin Joleby


Dansaren och koreografen Carl Olof Berg ger sig ut på vardagsrumsturné. Under hösten ska han förhoppningsvis göra 120 föreställningar hemma hos sin publik. ”Hemma hos dig med Carl Olof” kallas projektet och publiken kan välja på tre olika föreställningar, som alla är mer eller mindre interaktiva.

– Det finns ju ganska många konstprojekt som görs i hemmiljö, men de är ofta ganska smala. Jag ville göra det här mer tillgängligt och lekfullt, säger han till TT.
