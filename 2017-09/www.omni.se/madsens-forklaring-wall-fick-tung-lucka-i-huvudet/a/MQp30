Madsens förklaring: Wall fick tung lucka i huvudet


Helena Sällström


Försvarsadvokaten Betina Hald Engmark ger just nu Peter Madsens bild av vad som hände när journalisten Kim Wall dog.

Enligt Madsen har Wall träffats av en lucka som vägde omkring 70 kilo, fallit och skadat huvudet. Efter att ha konstaterat att Wall var död uppger Madsen att han drabbades av chock och övervägde att sänka ubåten och ta sitt liv. Själv säger Madsen i rättens förhör med honom att det saknas en mekanism som hindrar luckan från att falla ner.

Enligt ubåtsägarens förklaring ska han inte ha kommit sig för att berätta för polisen att det skett en olycka. Därför ska ha i stället ha sagt att han satt i land Kim Wall redan föregående kväll.

TT skriver att Peter Madsen vilar huvudet mot sina knutna händer och lyssnar när åklagaren läser upp den beskrivning som han har gett.

Åklagaren vill att Madsen häktas för mord och brott mot griftefriden, då delarna av kroppen som hittats tros ha stympats med avsikt. Madsen nekar till allt utom brott mot griftefriden, enligt hans advokat. Han nekar däremot till att ha styckat kroppen och hävdar att den var hel när han kastade den i havet.
