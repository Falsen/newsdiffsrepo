Björn Borg: Gudnason är ”skrämmande” lik mig


Emmelie Wallroth


Björn Borg tycker att skådespelaren Sverrir Gudnason är ”skrämmande lik” honom själv i filmen ”Borg”, där Gudnasson spelar rollen som tennislegendaren. Borg säger att skådespelaren gör rollen ”jättebra” och att han är väldigt övertygande.

– Och jag tycker att de gjorde tennisscenerna väldigt bra, vilket är svårt att göra, säger Borg under galapremiären i Stockholm enligt TT.
