”Strid om policyfrågor och inte regeringsfrågan”


Josefin Pehrson


Partierna borde flytta den politiska striden bort från regeringsfrågan – där det ändå inte går att se någon lösning – och fokusera på policyfrågor. Det förslaget ger fem statsvetare i en artikel på DN Debatt. Författarna presenterar tre åtgärder som de även lägger fram i SNS Demokratirapport 2017. Målet med åtgärderna är att öka riksdagens inflytande över beredningen av politiska beslut.

De vill se fler parlamentariskt sammansatta utredningar, en begränsning av regeringens makt över budgeten och att regeringskansliet inte ska bli för stort eller resursstarkt.
