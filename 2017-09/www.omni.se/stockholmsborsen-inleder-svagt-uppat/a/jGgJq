Stockholmsbörsen inleder svagt uppåt


Emma Hedlin


Stockholmsbörsen hämtar sig något efter gårdagens avslutning på minus. Breda OMXS inleder tisdagen på plus 0,1 procent. Storbolagsindexet OMXS30 går något sämre och ligger runt nollan strax efter klockan 9.

Flygbolaget SAS stiger efter en stark kvartalsrapport. Efter 15 minuters handel är aktien upp 8,9 procent.

Utvecklingen på Stockholmsbörsen ligger i linje med ledande Europabörser. Klockan 09.15 ligger Frankfurtbörsens DAX-index på plus 0,3 procent. Även S&P Europe stiger något i den inledande handeln och ligger på plus 0,2 procent vid samma tid.

I Asien fortsätter börserna i moll efter Nordkoreas testsprängning av kärnvapen i söndags morse. Tokyobörsens Nikkei-index stängde tisdagshandeln på minus 0,6 procent. Hong Kong-börsens Hang Seng låg runt nollan drygt en timme innan stängning.
