Stockholmsbörsen svagt framåt – Europabörserna stiger


Emma Hedlin


Stockholmsbörsen tuffar på framåt i tisdagshandeln efter gårdagens tapp. Strax innan lunch ligger breda OMXS på plus 0,2 procent. Storbolagsindexet OMXS30 går något sämre och ligger vid samma tid runt nollan.

De ledande Europabörserna går bättre. Londonbörsen ligger på plus 0,3 och Parisbörsen på plus 0,4 runt halv tolv-tiden på tisdagen. Klockan 11.40 ligger Frankfurtbörsens DAX-index på plus 0,8 procent. Även breda S&P Europe ökar och noteras på plus 0,4 procent vid samma tid.
