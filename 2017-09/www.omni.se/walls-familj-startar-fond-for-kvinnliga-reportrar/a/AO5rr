Walls familj startar fond för kvinnliga reportrar


Sebastian Hagberg


Kim Walls familj och vänner startar en fond till hennes minne som ska ge pengar till unga kvinnliga reportrar som vill skriva om subkulturer. På fredagskvällen lade stiftelsen ut ett Facebookinlägg där gamla klipp och bilder på Kim Wall varvades med vänners minnesord.

”Kim skulle ha velat att fler kvinnor begav sig ut i världen och mötte livet. Vi ber er om hjälp att förverkliga hennes vision om en modigare och härligare värld”, skriver stiftelsen i Facebookinlägget.
