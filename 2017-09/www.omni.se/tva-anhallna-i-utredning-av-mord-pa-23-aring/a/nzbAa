Två anhållna i utredning av mord på 23-åring


Samuel Inghammar


Två män har anhållits misstänkta för inblandning i mordet på en 23-årig man på Ramels väg i Malmöstadsdelen Rosengård i mars, rapporterar flera medier.

Den 23-årige mannen ska ha varit ett vittne i utredningen om mordet på 16-årige Ahmed Obaid. Åklagaren Lisa Åberg bekräftar för SVT Nyheter Malmö att de gripna männen har viss koppling till det mordet.

– Personkretsen som förekommer i ärendet, en del av de personerna förekommer även i mitt ärende. Det är det enda jag kan säga, säger Lisa Åberg.
