Meteorologisk mardröm till helgen när lågtryck lurar


Helena Sällström


Det blir för stora delar av Sverige en hel del sol i helgen men på söndag kommer ett lågtryck in från Polen, skriver DN. Särskilt stor risk för regn blir det under söndagseftermiddagen i landets sydöstra delar, uppger Charlotta Eriksson på SMHI för tidningen.

Att lågtrycket kommer in söderifrån, så kallade 5b-lågtryck, är ”meteorologernas mardröm” säger Eriksson och pekar på att modellerna för att bestämma vädret är inställda på lågtryck som kommer från väst och sydväst, vilket är vanligast. Därmed blir det svårt att veta hur molnigheten kommer dra fram.
