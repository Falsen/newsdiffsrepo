Man anhållen – misstänks för terrorbrott


Sebastian Hagberg


En man i 35–40-årsåldern har anhållits misstänkt för förberedelse till terroristbrott, skriver Aftonbladet. Personen är skäligen misstänkt, den lägre misstankegraden.

Det misstänkta brottet ska ha begåtts från den 21 augusti och framåt. Det framgår av den begäran om offentlig försvarare som åklagaren lämnat in till Kalmar tingsrätt.

Åklagarmyndigheten uppger för TT att personen greps i går i södra Sverige men vill inte lämna någon ytterligare information.
