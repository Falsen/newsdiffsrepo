Kritiserat S-lotteri slutar skicka folk till Kronofogden


Elin Joleby


Kritiken har varit hård mot att det socialdemokratiska lotteriet Kombispel sedan 2014 har skickat fler än 8 000 personer till Kronofogden då de inte betalat sina lotter. Nu meddelar spelbolaget att deras rutiner ska ses över och att de tillsvidare stoppar ärenden från att gå vidare till Kronofogden, rapporterar DN.

I sin granskning kunde DN visa att personer som redan hade skulder hos Kronofogden ändå har kunnat beställa lotter. Nu uppger bolaget att de ska börja ta kreditupplysning för att ”förhindra att personer med skuldsaldo hos Kronofogden hamnar i nya problem”.
