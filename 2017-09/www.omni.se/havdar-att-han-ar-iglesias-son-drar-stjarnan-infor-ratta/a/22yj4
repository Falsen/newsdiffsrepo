Hävdar att han är Iglesias son – drar stjärnan inför rätta


Emmelie Wallroth


Den världskända spanske artisten Julio Iglesias har blivit indragen i en faderskapshärva. 41-årige Javier Sanchez Santos, som hävdar att Iglesias är hans pappa, har dragit stjärnan inför rätta och påstår att han nu har bevis.

41-åringens mamma, den portugisiska balettdansaren Maria Edite, har tidigare sagt att hon och Iglesias haft en romans men fallet fick då avslag i domstol. Nu hävdar Javier Sanchez Santos att han genom att anlita en privatdetektiv fått fram dna-bevis från bland annat artistens näsdukar.
