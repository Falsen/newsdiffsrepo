AI har lärt sig skriva trovärdiga fejk-recensioner


Mats Karlsson


Forskare vid University of Chicago har lyckats träna ett neuronnät att skriva recensioner av restauranger som ser helt autentiska ut, det vill säga som om de vore skrivna av riktiga besökare. Forskarna menar att recensionssajter av olika slag därmed går en framtid till mötes där de praktiskt taget är helt oanvändbara.

Forskarnas AI har skrivit fem fejkade recensioner för 40 olika restauranger på Yelp. Och inte nog med att recensionerna ser helt äkta ut, de har dessutom fått högre hjälpsamhetsbetyg av besökarna än vad mänskliga recensioner får i snitt.
