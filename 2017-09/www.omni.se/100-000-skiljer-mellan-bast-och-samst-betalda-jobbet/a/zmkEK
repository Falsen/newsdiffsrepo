100 000 skiljer mellan bäst och sämst betalda jobbet



Snittlönen för de högst betalda yrkena i Sverige ligger runt 100 000 kronor högre i månadslön än de sämst betalda. Det skriver Dagens Industri, som gjort en genomgång. Inte oväntat är det toppchef du ska bli för att tjäna mest – och helst inom bank, finans eller försäkring, där snittlönen ligger på 120 400 kronor. Längst ner på lönestegen ligger yrket marknadsundersökare och intervjuare, med snittlönen 19 400 kronor i månaden.

–Det finns ingen rimlighet i att det är så stora skillnader. Vi ser även att utvecklingen går åt fel håll med ett ökat lönegap och det är oroande, säger Lasse Thörn, chef över enheten för avtalsfrågor på LO, till DI.
