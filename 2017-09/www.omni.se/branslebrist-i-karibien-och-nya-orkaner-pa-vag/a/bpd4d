Bränslebrist i Karibien – och nya orkaner på väg


Emma Hedlin


Oljeterminaler har stängts runt om i Karibien efter att orkanen Irma dragit in över land. Det orsakar bränslebrist, rapporterar TT.

Inför stormen Harvey, som drabbade Texas kust förra veckan, flyttade flera oljebolag delar av sina lager till depåer i bland annat Puerto Rico och Amerikanska Jungfruöarna – depåer som nu alltså pressas av den nya stormen.

Irma väntas följas av fler stormar. Ute på Atlanten väntar stormen José och vid Mexikos kust snurrar Katia, som båda uppgraderades till orkaner under onsdagen.
