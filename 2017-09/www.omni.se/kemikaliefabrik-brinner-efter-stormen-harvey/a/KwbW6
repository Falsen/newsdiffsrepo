Kemikaliefabrik brinner – efter stormen Harvey


Michelle Muntau


Ännu en brand har brutit ut på en kemikaliefabrik efter stormen Harvey. Flygbilder visar hur det brinner i företaget Arkemas evakuerade fabrik utanför Houston, USA, rapporterar Reuters.

När lokalerna översvämmades gick elen och kemikalierna kunde inte kylas ned. I torsdags inträffade en explosionsartad brand som spred giftiga gaser i området.

Människor i ett område kring fabriken har sedan tidigare fått lämna sina hem just på grund av risk för farliga gaser vid bränder, skriver TT.
