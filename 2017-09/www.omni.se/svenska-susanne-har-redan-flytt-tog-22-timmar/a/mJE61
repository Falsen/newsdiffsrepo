Svenska Susanne har redan flytt: ”Tog 22 timmar”


Sebastian Hagberg


Svenska Susanna Malmgren-Grubb, som bor med sin familj norr om Miami, har lämnat Florida med anledning av stormen Irmas framfart. Hon tog tidigt beslut om att lämna delstaten men hamnade ändå i köer på vägen.

– Resan ska ta 13 timmar, men den tog oss 22. Det var köer genom hela natten och bensinen var slut på många ställen, säger hon till TT från Nashville i delstaten Tennessee, där familjen har tagit in på hotell.

Malmgren-Grubb är ordförande i Florida-avdelningen av föreningen Swea, en ideell förening för svenska kvinnor boende utomlands. Genom gruppens Facebooksida försöker de nu hålla koll på varandra.

– Jag har vänner utmed kusten som stannar hemma, alla tar sina egna, personliga beslut, säger hon.
