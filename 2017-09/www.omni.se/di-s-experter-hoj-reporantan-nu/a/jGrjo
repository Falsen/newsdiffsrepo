Experter: Höj reporäntan nu


Emma Hedlin


För första gången sedan 2011 rekommenderar DI:s Skuggdirektion, som består av ett antal experter på området, att Riksbanken ska höja reporäntan. Det skriver tidningen inför att Riksbanken ger besked om reporäntan mot slutet av veckan.

Rekommendationen kommer mot bakgrund av den starka tillväxten i svensk ekonomi, där bland annat inflationsutfallet för juli noterades över 2,0 procent för första gången sedan 2010. Enligt DI:s Skuggdirektion finns det en fara i att tillväxten kan gå för fort.

– Vi har en expansiv finanspolitik och det finns risk för bubblor och felallokering av kapital, säger Ann Öberg, Handelsbankens chefsekonom och en av medlemmarna i DI:s Skuggdirektion.

Men alla medlemmar går inte på samma linje som Öberg. Både styrelseproffset Peter Norman och Olof Manner, analyschef på Swedbank, ser hellre en höjning av reporäntan mot slutet av året.
