KI faller i rankning: ”En skam”


Peter Johansson


Karolinska institutet faller på en ranking över världens främsta lärosäten. Utvecklingen sätts i samband med skandalen med kirurgen Paolo Macchiarini, skriver TT. I den årliga rankningen från Times Higher Education (THE) faller KI från plats 28 till plats 38. Endast två universitet på topp 100-listan backar mer än vad KI gör. THE:s redaktör Phil Batty kallar resultat för en ”skam”.

– De som svarar på vår enkät gällande anseende ger inga förklaringar till hur de har röstat men det här kan ha varit en faktor för dem, skriver Phil Batty i ett mejl till TT.
