Oljepriserna stiger skarpt – Brent på högsta sedan maj



Oljepriserna steg skarpt på tisdagseftermiddagen. På spotmarknaden var Brent-oljan vid 18.30-tiden upp 2,4 procent för dagen och nådde därmed den högsta nivån sedan maj. Den amerikanska WTI-oljan var samtidigt upp med 2,8 procent.

På Stockholmsbörsen tog sig Lundin Petroleum upp som starkaste OMXS30-komponent med en uppgång på 1,7 procent.

Bland eftermiddagens nyheter kritiserade USA:s FN-ambassadör Nikki Haley Iran kärnavtal och menade att landet missköter sig. Reuters rapporterar att Mexikos nationella oljebolag Pemex har tvingats att ställa in flera leveranser av råolja efter stormen Harvey.
