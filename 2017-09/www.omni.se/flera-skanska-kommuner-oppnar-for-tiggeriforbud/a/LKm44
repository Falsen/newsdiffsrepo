Flera skånska kommuner öppnar för tiggeriförbud


Helena Sällström


Flera skånska kommuner är intresserade av det lokala tiggeriförbud som Vellinge vill införa. Störst är intresset i Båstad, Östra Göinge och Landskrona, enligt en enkät som SVT Nyheter skickat ut.

I Vellinge ska frågan om en ändring i ordningsstadgan behandlas i kommunfullmäktige. Därefter väntas länsstyrelsen ta ställning till om en sådan ändring är förenlig med lagen.

Majoriteten av kommunerna som svarat säger att ett tiggeriförbud inte har varit uppe till diskussion eller är något man funderar över, skriver TT.
