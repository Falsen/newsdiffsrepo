Ordkriget når nya höjder: ”Chock, skämt, blåljuger”


Helena Sällström


Discoverys vd Henriette Zeuchner går i ett pressmeddelande till rasande angrepp mot Com Hem/Boxer i den låsta avtalsstriden. ”Com Hem/Boxers senaste bud är ett dåligt skämt snarare än en seriös förhandling”, säger Zeuchner.

Com Hem hävdar att man har accepterat Discoverys förslag på ersättning, men att tv-bolaget valt att fortsätta konflikten.

Zeuchner säger sig vara ”chockad över att Sveriges största tv-distributör blåljuger”. Enligt Discovery använder Com Hem sin storlek på marknaden för att diktera villkor, och bolaget hävdar att Com Hem nu vill ha ”en enorm summa” pengar för att släppa tillbaka Discovery till plattformen.

Com Hem säger att det vore under deras värdighet att bemöta Discoverys pressmeddelande.
