AI ska ge bättre panorama-bilder på Facebook


Mats Karlsson


Att ta riktigt bra panoramabilder med mobilen kan vara svårt. Detta av den enkla anledningen att det är svårt att hålla telefonen helt stadig och rak, vilket ger upphov till förvridna och hackiga bilder. Men Facebook vill att användarna ska ladda upp fler panoramabilder och tar nu hjälp av artificiell intelligens för att få ordning på bilderna. Tekniken befinner sig ännu i sin linda, men tidiga tester har visat goda resultat. När Facebook tänkt implementera systemet för att rätta till bilderna är i nuläget oklart.
