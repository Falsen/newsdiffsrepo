Tyskarna bänkar sig: Nu möts rivalerna i tv-debatt


Linnea Järkstig


Omkring 30 miljoner tyskar bänkar sig i kväll framför tv:n för att se förbundskansler, och kristdemokraten, Angela Merkel, möta socialdemokraten Martin Schulz. Den som har mest att vinna är Schulz, som slåss ur underläge.

Angela Merkel, som hittills i stort sett undvikit att nämna Schulz och andra valkandidater vid namn, har varit tydlig med att hon ogillar debatter.

– Om en valkampanj definieras som bra endast om människor förolämpar varandra, då är inte det min uppfattning om vad en valrörelse ska handla om, sa Merkel på en presskonferens nyligen.
