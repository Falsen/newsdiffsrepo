Varningen: ”Flaskhalsar hämmar nog tillväxten”


Nina Latvala


Arbetslösheten kommer att sjunka från 6,7 procent i år till 6,4 procent om två år, via 6,5 procent nästa år. Det tror Nordea i en ny prognos som släpptes på onsdagsmorgonen. Det höga resursutnyttjandet kan få konsekvenser för ekonomin, menar storbankens ekonomer.

”Resursutnyttjandet är högt och flaskhalsar hämmar sannolikt tillväxten”, heter det i prognosen.

Däremot räknar banken med att perioden med expansiv politik börjar gå mot sitt slut: ”Gradvis högre räntor under den senare delen av prognosperioden dämpar bland annat tillväxten i hushållens konsumtion. Även bostadspriserna och bostadsbyggandet planar ut.”
