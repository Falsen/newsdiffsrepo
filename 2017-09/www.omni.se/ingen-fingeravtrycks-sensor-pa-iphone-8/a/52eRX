”Ingen fingeravtrycks-sensor på Iphone 8”


Mats Karlsson


Tidigare uppgifter om att Apples kommande flaggskeppstelefon Iphone 8 inte kommer att ha någon fingeravtryckssensor bekräftas nu av källor till Wall Street Journal. Iphone 8 kommer i stället att förlita sig helt och hållet på ansiktsscanning som autentiseringsmetod. Detta efter att Apple ska ha misslyckats med att få en fingeravtryckssensor under skärmglaset att fungera tillfredställande. Iphone 8 förväntas presenteras i samband med ett event i Kalifornien på tisdag.
