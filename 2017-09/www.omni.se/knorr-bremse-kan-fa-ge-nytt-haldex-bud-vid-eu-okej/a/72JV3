Knorr-Bremse kan få ge nytt Haldex-bud vid EU-okej


Jonathan Axelsson


Haldex budgivare Knorr-Bremse har chans att återkomma med ett nytt bud tidigare än väntat, i spåren av morgonens beslut från Aktiemarknadsnämnden som valde att inte förlänga den nuvarande acceptfristen. Det rapporterar Nyhetsbyrån Direkt.

I normala fall måste en budgivare vänta minst ett år från det att ett bud har fallit, men en budgivare kan lägga ett nytt bud tidigare än så om konkurrensmyndigheterna bara har gett grönt ljus. Då har budgivaren tre veckor på sig, skriver nyhetsbyrån.
