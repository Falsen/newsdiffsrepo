Investerare: Nordkorea kan skapa massflykt från börsen


Emma Hedlin


Aktiemarknaden står inför en massflykt – kanske inte i dag, men snart. Det menar den Sydney-baserade chefsinvesteraren Nader Naeimi, som har ungefär 30 procent av sina tillgångar i kontanter, guld och valutor, enligt Bloomberg.

Naeimi ser Nordkoreas kärnvapentester, och följaktligen nedgångarna på Asienbörserna, som startskottet för att investerarna lämnar börsen. Naeimi menar att marknaden behöver en korrigering:

– Det finns en koppling mellan osäkerhet och marknadsspridning av risker. Nordkorea och andra händelser kommer att vara en utlösare för en sådan korrigering, säger han enligt Bloomberg.
