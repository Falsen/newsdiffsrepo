Knausgård: Norges girighet förstör planeten


Sebastian Hagberg


De norska politikerna vill fortsätta bygga ut oljefälten i Nordnorge, trots att alla vet att mer förbränning av gas och olja kommer att förstöra planeten. Det skriver författaren Karl Ove Knausgård i Expressen Kultur.

Beslutet är girigt, dumt och fegt, skriver Knausgård. Norge är ett rikt land som borde kunna bli ett föregångsland på klimatområdet. Men i politiken är arbetstillfällen och oljeintäkter mer värda än klimatet, och det är lätt att förstå, skriver han.

”Det är mänskligt att vara egoistisk, det är mänskligt att vara girig, det är mänskligt att vilja ha det bra här och nu. Och det är mänskligt att vilja vända sig bort från det förfärliga.”
