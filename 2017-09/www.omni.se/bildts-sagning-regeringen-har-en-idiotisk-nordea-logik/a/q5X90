Bildts sågning: Regeringen har en idiotisk Nordea-logik


Nina Latvala


Carl Bildt, tidigare moderat statsminister, är inte nådig i sin kritik mot varken Nordea eller regeringen efter bankens besked att man flyttar huvudkontoret till Helsingfors. På Twitter kritiserar han regeringens hantering av flytten:

”Ju fler företag som lämnar Sverige desto bättre, eftersom vi slipper bekymmer om de får problem. Regeringens idiotiska Nordea-logik.”

När banken offentliggjorde sitt beslut på onsdagseftermiddagen twittrade Bildt ut sin oro över svenska arbetstillfällen som kan gå förlorade i och med flytten. ”Och symboliken är förödande”, skrev han då.
