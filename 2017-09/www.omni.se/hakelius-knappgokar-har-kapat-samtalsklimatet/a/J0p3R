Hakelius: Knäppgökar har kapat samtalsklimatet


Sebastian Orre


I ett radioprogram bar S-profilen Thomas Bodström en fjäderskrud som ett ordskämt om sin roll som landshövding. Det har lett till kritik i sociala medier. ”Översitteri och känslopjunk”, tycker Johan Hakelius i en krönika i Expressen:

”Att se det som ett övergrepp mot indianer hör däremot till en av idiotins djupare dalar. (Heter det förresten inte ’amerikansk urbefolkning’, ni gnällare?) Det är i de dalarna vi är bosatta numera.”

Han ser det som ett tidens tecken på att samtalsklimatet kapats av knäppgökar som använder sig av sektliknande härskarstrategier, till exempel oändliga diskussioner om ordval. I stället för att underkasta sig bör man le menande mot dem, enligt Hakelius.
