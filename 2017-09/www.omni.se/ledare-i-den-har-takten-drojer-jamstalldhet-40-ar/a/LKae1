Ledare: ”I den här takten dröjer jämställdhet 40 år”


Peter Johansson


Dagens Nyheters ledarsida uppmärksammar att det är 36 år sedan FN:s konvention för avskaffande av diskriminering av kvinnor trädde i kraft i Sverige.

”Men det räcker inte med att vifta med ett signerat papper för att diskrimineringen mot kvinnor ska upphöra. Det har gått 36 år, hur långt har vi egentligen kommit?” undrar tidningen som bland annat exemplifierar med att svenska kvinnor fortfarande tjänar 12 procent mindre än en man som utför samma jobb:

”I den här takten kommer vi inte att vara helt jämställda förrän om 30-40 år.”

Med utgångspunkt i tre biografier – av Agneta Pleijel, Yvonne Hirdman och Åsa Moberg – konstaterar Dagens Industris PM Nilsson samtidigt att 1970-talets framträdande jämställdhetsdebattörer med tiden fått stort inflytande: ”Hirdmans och Pleijels långa kvinnokamp från vänster är i dag allianspartiernas och Socialdemokraternas 'svenska värderingar’.Varje större företag bemödar sig om att kvinnor och män ska kunna göra samma karriärer och hämta på dagis”.
