Dijsselbloem: Brexit går dåligt – tar för lång tid



Brexitförhandlingarna går dåligt och tar alldeles för lång tid – nu måste Storbritannien höja tempot i samtalen. Det säger eurogruppens ordförande Jeroen Dijsselbloem till CNBC, efter att den tredje förhandlingsrundan i veckan inte lett till några större framsteg.

Enligt tidtabellen skulle EU och Storbritannien börja diskutera framtida handelsförbindelser i oktober, men parterna sitter fortfarande fast i samtal om utträdet.

– Låt oss avsluta den här fasen så fort som möjligt, och orsaka så liten skada som möjligt, säger Dijsselbloem till CNBC.
