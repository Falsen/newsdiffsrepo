Björn Borg har inte haft insyn i filmen om sig själv


Peter Johansson


Tennislegendaren Björn Borg har inte haft någon insyn i den premiäraktuella filmen om hans liv. Det rapporterar Expressen.

– Det normala hade varit om de hade haft en kontakt med honom, säger Björn Borgs agent Per Hjertquist till tidningen.

I filmen skildras flera konflikter, bland annat med Borgs dåvarande flickvän Mariana Simionescu. Filmen uppges vara ”inspirerad” av verkliga händelser. Producenten Fredrik Wikström Nicastro säger till Expressen att den formuleringen är vald för att ”få större konstnärlig frihet”.

Filmen ”Borg” har premiär 6 september.
