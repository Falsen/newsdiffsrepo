Ikea vill fortsätta integrera smart teknik i allt


Mats Karlsson


Ikeas Smarta Hem-ansvarige affärschef Björn Block berättar i en längre intervju med Computer Sweden om möbeljättens framtidsambitioner när det gäller smart teknik. Ikea har på senare år visat ett stort intresse för både smarta hem-lösningar och augmented reality. Och mer av samma sak är att vänta, enligt Block, som tror att smart teknik på sikt kommer att vara integrerat i allt. Men han är också noggrann med att poängtera att allt måste ha ett tydligt syfte.

”Det är viktigt för oss att det inte blir leksaker” säger Block och tar satsningen på smart belysning som ett exempel.

”Det handlade inte om att det skulle vara häftigt att kunna byta färger utan den fundamentala problemställningen vi försökte lösa var att de flesta människor vill kunna dimma belysning. Men det är ofta krångligt och elektriker kostar en slant. Men det kunde vi lösa med trådlös teknik. Att vi sedan ovanpå det kan byta färger är en bonus”.
