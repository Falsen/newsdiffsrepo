Kina till Trump: Vill inte ha kärnvapen i Nordkorea


Emmelie Wallroth


Kinas president Xi Jinping står fast vid att Peking vill se en nedrustning av kärnvapen i Nordkorea, rapporterar Kinas statliga nyhetsbyrå Xinhua enligt AFP. Det ska han ha sagt i ett telefonsamtal med Donald Trump på onsdagen, som ett svar på USA:s varningar om ”starkast möjliga åtgärder” mot Nordkorea.

Till den amerikanska presidenten ska Xi Jinping också ha sagt att han vill se en fredlig och långsiktig lösning på upptrappningarna.
