Huawei tar in nytt blod inför expansion



Telekomjätten Huawei förbereder sig för ett intåg på flera västerländska marknader, såsom den nordamerikanska, för att därigenom kunna stärka sin tillväxt, skriver Bloomberg. Som ett led i detta ska det kinesiska bolaget för första gången sedan 2012 välja en ny styrelse nästa år – för att ta in nytt blod.

Huawei kontrolleras av grundaren Ren Zhengfei, som är en tidigare ingenjör i Kinas militär. Samtidigt hämmas bolagets expandering till USA av frågor rörande banden till den kinesiska staten.
