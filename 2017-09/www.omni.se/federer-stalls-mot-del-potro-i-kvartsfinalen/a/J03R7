Federer ställs mot del Potro i kvartsfinalen


Samuel Inghammar


Roger Federer är klar för kvartsfinalen i US Open efter att ha besegrat Philipp Kohlschreiber från Tyskland i tre raka set. I kvartsfinalen väntar argentinaren Juan Martín del Potro. Matchen blir en repris på finalen 2009, där del Potro bröt Federers fem år långa segersvit i turneringen.

– Att få spela mot honom igen efter vår episka final 2009 ... jag ser fram emot det, säger Federer till usopen.org.
