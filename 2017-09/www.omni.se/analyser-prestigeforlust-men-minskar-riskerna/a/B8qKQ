Analyser: Prestigeförlust – men minskar riskerna



Flytten av Nordeas huvudkontor till Helsingfors är främst en prestigeförlust för den svenska regeringen och en symbolfråga – själva skatteeffekterna blir små, skriver SVT:s ekonomireporter Knut Kainz Rognerud i en kommentar.

DN:s Pia Gripenberg tror att konsekvenserna blir små för svenska skattebetalare och bankkunder men spår att Stockholms finanssektor kan drabbas negativt. Hon tror också att flytten kommer att bli ett politiskt slagträ för de borgerliga partierna.

För Finland innebär flytten en prestigevinst, skriver SvD Näringslivs Johan Carlström. Men samtidigt kommer landets samlade banktillgångar nu mer än dubbleras till över fyra gånger BNP vilket innebär ökade risker för finansiell instabilitet, konstaterar han.
