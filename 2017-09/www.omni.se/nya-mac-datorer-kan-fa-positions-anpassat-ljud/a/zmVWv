Nya Mac-datorer kan få positions-anpassat ljud


Mats Karlsson


Apple har nyligen ansökt om patent på ett system som gör att en dator kan hålla koll på var användaren befinner sig i ett rum och anpassa ljudet efter positionen. Det handlar dels om att datorn med automatik ska kunna justera volymen beroende på hur långt borta användaren befinner sig, dels om att kunna justera mikrofoner som fångar upp ljud. Apple tar ständigt patent på mängder av nya lösningar och många av patenten blir aldrig verklighet i företagets produkter. Men flera bedömare menar att det hur som helst är en intressant idé.
