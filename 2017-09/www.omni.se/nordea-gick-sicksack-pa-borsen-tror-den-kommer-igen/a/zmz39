Nordea gick sicksack på börsen: ”Tror den kommer igen”


Emma Hedlin


Nordea-aktien rörde sig fram och tillbaka över nollstrecket under fredagen. Det efter att ha avslutat gårdagen på minus 1,4 procent. Vid stängning var dock aktien 0,6 procent upp.

Lars Skovgaard Andersen, aktierådgivare på Danske Bank, säger till den danska nyhetsbyrån Ritzau Finans att han tror att Nordea kommer igen när mer långsiktiga investerare går in i aktien.

– En grund till att de flyttar är ju att tjäna pengar, säger han till nyhetsbyrån.

Nordea dalade i stort sett hela torsdagen efter beskedet om att banken ska flytta sitt huvudkontor från Stockholm till Helsingfors.
