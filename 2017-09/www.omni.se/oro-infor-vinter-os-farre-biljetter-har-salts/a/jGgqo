Oro inför vinter-OS – färre biljetter har sålts


Peter Johansson


Trots de ökade spänningarna på Koreahalvön har säkerhetsläget inför OS i Sydkorea inte höjts. Arrangörerna säger till AFP att färre biljetter har sålts än vad man tidigare räknat med.

Men världsläget skapar oro bland svenska idrottare.

– Jag vet inte hur OS kan påverkas om det skulle bli någon form av konfrontation. Och det är inte så mycket man som idrottare kan påverka, säger längdåkaren Marcus Hellner till TT.

Samtidigt menar Hellner att det känns banalt att bekymra sig för OS:

– Det här är en hyfsat mycket större grej. Det är inte så att jag tycker synd om mig själv om det inte blir OS, det här är på en helt annan nivå.

Planerad invigning för vinter-OS är den 9 februari 2018 i Pyeongchang i Sydkorea.
