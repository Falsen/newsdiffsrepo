Uppgift: Belgare kandidat som Ericsson-ordförande


Helena Sällström


Belgaren Ronnie Leten pekas ut som en toppkandidat till ordförandeposten i Ericsson, skriver SvD Näringsliv. Leten är tidigare vd på Atlas Copco och ordförande för Electrolux.

Nästa vecka ska valberedningen hålla ett möte där ett nytt namn väntas kunna spikas.

En person med insyn i rekryteringen säger till tidningen att Leten har en stark förankring i Wallenbergssfären och är en duktig ledare, även om han ”kanske inte är allas favoritkandidat”.
