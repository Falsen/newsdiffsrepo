”Ny skattemodell kan ge fungerande bomarknad”



Det råder stora problem på bostadsmarknaden och en lösning är att införa en nya skattemodell – en ”boxskatt”, skriver skatteexperten Sven-Olof Lodin på DN Debatt. Enligt en fördjupad studie från Expertgruppen för studier i offentlig ekonomi som läggs fram på tisdagen skulle en sådan skattemodell lösa de stora inlåsningseffekter den så kallade ”flyttskatten” innebär.

Utgångspunkten för modellen är att finansiella tillgångar såsom aktier och bostäder kvittas mot skulder och sedan skattas mot en förväntad avkastning – till viss del som i det nuvarande ISK-systemet.

”Annorlunda uttryckt utgår beskattning med 1,2 procent av nettotillgångarnas värde”, skriver Lodin i en förklaring av modellen.
