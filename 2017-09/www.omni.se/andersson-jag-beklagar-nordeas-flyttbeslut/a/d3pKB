Andersson: Jag beklagar Nordeas flyttbeslut


Sebastian Hagberg


Finansminister Magdalena Andersson (S) kommenterar Nordeas beslut om att flytta huvudkontoret till Helsingfors.

– Jag beklagar beslutet men det är upp till varje företag att välja vilka beslut man fattar, säger hon vid en pressträff.

Hon tillägger att hon tog beskedet ”med fattning” och säger att de nordiska skatteavtalen gör att flyttbeslutet inte kommer att påverka de svenska skatteintäkterna.
