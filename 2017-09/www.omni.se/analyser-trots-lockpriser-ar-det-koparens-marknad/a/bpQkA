Analyser: Trots lockpriser är det köparens marknad



När skillnaden mellan utgångspris och slutpris ökar så kraftigt som 2,5 gånger på fyra år är det svårt att dra någon annan slutsats än att det åtminstone delvis handlar om lockpriser. Det skriver DN:s Dan Lucas i en analys. ”Tydligast är det i Stockholm, där ökningen varit fyra gånger”, skriver han. Dan Lucas tips till spekulanten är att gå på många visningar,  skaffa sig en bra bild av bomarknaden – och sätta ett personligt tak.

SvD Näringslivs Johan Hellekant skriver att det blivit köparens marknad i Stockholm då utbudet har ökat med 50 procent sedan i fjol och marknaden har bromsat in. ”För första gången på lång tid, kan köparna kosta på sig att vara kräsna”, skriver han.
