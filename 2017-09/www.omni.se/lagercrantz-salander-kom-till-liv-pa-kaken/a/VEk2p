Lagercrantz: ”Salander kom till liv på kåken”


Michelle Muntau


Författaren David Lagercrantz säger att han vågat ta sig större friheter med den nya och femte Millenium-boken ”Mannen som sökte sin skugga” som släpps i dag. Boken är Lagercrantz andra i serien efter att han fått det tunga uppdraget att skriva vidare på Stieg Larssons succéserie efter dennes död. I boken får Lisbeth Salander stå i centrum och denna gång sitter hon i fängelse.

– Det hände något när jag insåg att jag kunde placera Lisbeth Salander på kåken. Hon kom till liv, säger David Lagercrantz, säger han till TT.

Nu har David Lagercrantz vågat stryka mer och en del psykologiska fördjupningar har fått ryka till förmån för bladvändarkänsla. Men samtidigt gnager en oro över att han kanske har tagit bort för mycket.

– Jag har helt övertygad om att det är en bättre bok. Det är vässad på ett helt annat sätt, men det är klart att jag ibland nojar för att jag har gått för långt och gjort den för ytlig på vissa ställen.

Lagercrantz skriver redan nästa bok i serien, manuset ska lämnas in i februari 2019, skriver DN.
