Gripne Ali Gharavis familj: ”Han saknas i våra liv”


Peter Johansson


Den svenske IT-konsulten Ali Gharavi har i två månader varit fängslad i Turkiet. Han greps tillsammans med en grupp människorättsaktivister. Bland övriga frihetsberövade finns hans tyske kollega Peter Steudtner. I ett uttalande som TT tagit del av tackar familjerna för det stöd de hittills har fått.

”Ali och Peter saknas i våra vardagliga liv; vi saknar deras värme och helt enkelt deras närvaro.”

Enligt utrikesminister Margot Wallström (S) arbetar Sverige aktivt med Gharavis fall, samt med den gripne svenske författaren Hamza Yalcin som sitter fängslad i Spanien på turkisk begäran.
