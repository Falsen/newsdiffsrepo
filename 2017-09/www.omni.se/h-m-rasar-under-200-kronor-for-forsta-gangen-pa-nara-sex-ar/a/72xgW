H&M rasar under 200 kronor för första gången flera år


Emma Hedlin


Stockholmsbörsens dystra siffror avspeglar sig bland storbolagen.

H&M åkte på en trippelsmäll på måndagsmorgonen då Société Générale, JP Morgan och Jefferies samtliga sänkte sina riktkurser för klädjätten. Vid stängning låg aktien på minus 1 procent och 199 kronor - lägsta nivån sedan september 2011. Även spelbolaget Betsson backar efter att bolagets vd kliver av med omedelbar verkan. Aktien slutade på minus 3,2 procent.

Lundin Petroleum tillhör storbolagsvinnarna och fortsatte att klättra under måndagen. Vid stängning låg aktien på plus 3,7 procent efter att Nordea rekommenderat köp samt höjt riktkursen.

Börsdagens stora förlorare heter Probi som slutade ner 30 procent efter helgens vinstvarning.
