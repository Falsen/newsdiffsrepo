VM-kvalmatch spelas om – domare påverkade resultat


Michelle Muntau


Internationella fotbollsförbundet Fifa har beordrat omspel av VM-kvalmatchen mellan Sydafrika och Senegal (2–1), som avgjordes den 12 november förra året. Matchen ska spelas om under landslagsfönstret i november.

Beslutet tas efter att matchens domare Joseph Lamptey strängts av på livstid för att ha påverkat resultatet. Enligt Afrikanska fotbollsförbundet Caf gjorde sig Lamptey skyldig till en undermålig insats och dömde felaktigt straff för Sydafrika för hands. Straffet har bekräftats av Idrottens skiljedomstol Cas.
