Franska modejättar: Slut med ultrasmala modeller



De franska moderivalerna LVMH och Kering tar till sig av kritiken: de båda har kommit överens om att sluta anlita ultrasmala modeller för modevisningar och kampanjer. Det rapporterar Reuters.

De båda bolagen kommer bland annat förbjuda modeller med de minsta klädstorlekarna. Dessutom ska modeller under 16 år inte visa kläder för vuxna. Kering och LVMH uppger att överenskommelsen går längre än den franska lag mot smala modeller som stiftades 2015 men blev relativt urvattnad efter påtryckningar från modeindustrin.

LVMH och Kering äger bland annat varumärkena Louis Vitton, Gucci och Yves Saint Laurent.
