Löfvens vädjan: ”Titta på informationen först”


Linnea Järkstig


Alliansens och SD:s misstroendehot mot försvarsminister Peter Hultqvist (S) kvarstår och tiden börjar bli knapp för regeringen när riksdagen öppnar nästa vecka, skriver Expressen. Regeringen har krävt mer tid för att svara på KU:s frågor och nu antyder Stefan Löfven att försvarsministerns räddning kan finnas i svaren som ska lämnas in på tisdagen.

– Jag tycker man ska titta på informationen innan man avgör, säger statsministern till tidningen.

Det var i juli som Alliansen tillsammans med Sverigedemokraterna hotade om en misstroendeförklaring mot Hultqvist i samband med it-skandalen på Transportstyrelsen.
