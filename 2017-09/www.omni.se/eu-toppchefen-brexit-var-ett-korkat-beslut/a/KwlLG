EU-toppchefen: ”Brexit var ett korkat beslut”



Martin Selmayr är stabschef för EU-kommissionens ordförande Jean-Claude Juncker och därigenom en av unionens mäktigaste tjänstemän. Och han skräder inte med orden om Storbritanniens val att lämna EU, rapporterar Bloomberg.

– Brexit är dåligt, och det är ett korkat beslut, säger Selmayr vid en konferens i Bryssel.

– De enda som kan upphäva beslutet är det brittiska folket men jag är ingen drömmare, jag är en realist. Brexit kommer att ske 29 mars 2019, fortsätter han.
