Kjöller om sjukhushoten: Fixa skottskadan själv!


Jens Kärrman


Att gängkriminella hotar vårdpersonal har uppmärksammats på sistone. Hanne Kjöller skriver i en krönika i Expressen att samhället delvis må ha svikit områden som Biskopsgården i Göteborg, men vården har det definitivt inte. Tvärtom är det så att kriminella till och med behandlas lite bättre i vården, menar Kjöller. Vanliga patienter som är stökiga kastas ibland ut från sjukhus. Det borde ske även med kriminella.

”Den skott­skadade 20-åringen i sjukbädden är kanske inte färdigbehandlad. Nej, så kan det vara. Men en vuxen människa som är tillräckligt kry för att leva rövare på ett sjukhus är också tillräckligt frisk för att ta ansvar för sina handlingar”, skriver Kjöller.
