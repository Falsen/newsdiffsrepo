Projekt för ungdomshem i Marocko har ”lagts på is”


Helena Sällström


Det blir inget av regeringens planer på att tillsammans med Tyskland bygga ungdomshem i Marocko för att få ensamkommande unga att återvända, rapporterar SVT Nyheter.

Orsaken är att Tyskland har dragit sig ur uppgörelsen som presenterades av dåvarande inrikesminister Anders Ygeman (S) i februari.

– Intresset från Tyskland finns inte längre och då finns det ingen möjlighet att genomföra projektet så det är lagt på is, säger justitieminister Morgan Johansson.

Fortfarande uppehåller sig mellan 500 och 800 unga marockaner olagligt i Sverige enligt myndigheterna.
