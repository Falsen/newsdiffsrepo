Drunknad kvinna hittad i Helsingborg


Peter Johansson


En kvinna har hittats död i vattnet utanför Norra hamnen i Helsingborg, rapporterar TT.

Kroppen hittades av räddningstjänsten och har förts till rättsmedicinsk undersökning. I nuläget misstänks inget brott.

– Vi har ingen tanke åt det hållet ännu. Just nu är det ett drunkningsärende för oss, säger Åsa Emanuelsson på polisens ledningscentral till TT.
