Tog sig in till sovande kvinna och våldtog – åtalas


Helena Sällström


En 16-årig pojke och en 23-årig man åtalas för en grov våldtäkt mot en kvinna i Malmö i mars. Enligt åtalet trängde de sig in i hennes lägenhet när hon sov. Hon hotades till livet, misshandlades och våldtogs sedan flera gånger, rapporterar Kvällsposten.

Samma pojke misstänks ha varit inblandad i ytterligare en grov våldtäkt tio dagar senare. Då fick polisen larm om att en kvinna hölls inspärrad i en lägenhet i bostadsområdet Holma i Malmö. I samband med ingripandet sköt polisen en släkting till 16-åringen.
