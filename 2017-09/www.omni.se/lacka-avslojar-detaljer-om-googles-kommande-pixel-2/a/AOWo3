Läcka avslöjar detaljer om Googles kommande Pixel 2


Mats Karlsson


Källor till sajten 9to5Google har avslöjat en del nya detaljer rörande Googles kommande smartphone Pixel 2. Enligt uppgifterna kommer telefonen bland annat att vara rustad med laserautofokus och vara IP68-klassad, det vill säga vattentålig. Dessutom sägs enheten ha en så kallad always on-display, som innebär att skärmen i någon mån är aktiv även när enheten inte används. Google förväntas offentliggöra Pixel 2 samt den större modellen Pixel 2 XL i samband med ett event den 5 oktober.
