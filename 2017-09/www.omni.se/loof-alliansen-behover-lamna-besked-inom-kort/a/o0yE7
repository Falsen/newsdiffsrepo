Lööf: Alliansen behöver lämna besked  – inom kort


Linnea Järkstig


Alliansen behöver inom kort lämna ett gemensamt besked i regeringsfrågan, skriver Annie Lööf på DI Debatt. C-ledaren menar att allianspartierna redan är överens om att pröva förutsättningarna för en alliansregering om partierna blir större än de rödgröna och att de oavsett vad kommer att rösta nej om Stefan Löfven prövar stödet för den nu sittande regeringen.

Lööf skriver även att allianspartierna kommit överens om att varken regerings- eller budgetförhandla med Sverigedemokraterna. Och utifrån detta kan Alliansen lämna ett besked i regeringsfrågan, enligt C-ledaren.

”Vi behöver göra det tydligt och tillsammans, så att vi kan lägga fokus på våra politiska förslag om hur vi vill göra Sverige bättre”.
