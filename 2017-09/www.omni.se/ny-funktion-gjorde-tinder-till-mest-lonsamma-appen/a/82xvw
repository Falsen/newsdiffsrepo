Ny funktion gjorde Tinder till mest lönsamma appen


Mats Karlsson


Dejting-appen Tinder har plötsligt rusat till toppen av de mest lönsamma IOS-apparna i USA. Förklaring är funktionen Tinder Gold, som medger att användarna kan se vem som gillat dem utan att swajpa. Det rapporterar Techcrunch.

Tinder Gold har testats på ett fåtal utvalda marknader under några månader, men rullades ut till samtliga användare i hela världen i tisdags, något som alltså fick effekt oerhört snabbt.
