Analys: Bayerskt parti kan visa tänder i förhandlingar


Malin Rising


Det bayerska partiet CSU är systerparti till Angela Merkels kristdemokratiska CDU och beskrivs ofta som dess närmast allierade. Men CSU är också Merkels farligaste fiende, skriver Christopher Cermak i en analys i Handelsblatt Global.

CSU, som är del av den nuvarande regeringskoalitionen, ligger mer åt höger än CDU och använder sig ofta av en populistisk retorik. Sedan 2015 har en stor spricka uppstått mellan de två partierna i migrationsfrågan, där CSU:s ledare varit kritisk mot Merkels öppna mottagande av flyktingar.

I nuläget har de satt sina meningsskiljaktigheter åt sidan, men de lär komma upp till ytan igen om partierna återigen hamnar i en situation då de ska förhandla fram en koalitionsregering. CSU tycker illa om det tyska miljöpartiet, vilket också kan påverka koalitionsförhandlingarna, skriver Cermak.

”CSU lär le som en glad syster fram till den 24 september – sedan kommer det att visa sina bayerska tänder”.
