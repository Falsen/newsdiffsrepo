Facit efter poliskampanj: 150 poliser vill återvända


Helena Sällström


151 poliser som lämnat kåren har anmält intresse för att återvända till myndigheten. Det efter en kampanj från Polismyndighetens sida som gått ut på att locka tillbaka före detta poliser.

Ansökningstiden har nu gått ut och det är inte i dag möjligt att säga hur många som faktiskt blir återanställda, skriver TT.

Tidigare i somras talade SVT med avhoppade poliser som kritiserade kampanjen då de menade att inget konkret hade förbättrats.

– Man lämnade Polismyndigheten av en anledning och man ska locka tillbaka anställda med samma förutsättningar som tidigare, det är ett skämt, kommenterade en polis.
