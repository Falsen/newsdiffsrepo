Död person hittad i brinnande bil vid grustag


Helena Sällström


En död person har hittats i en brinnande bil vid ett grustag utanför Åtvidaberg. Polisen är osäker på om ett brott har begåtts men en förundersökning om vållande till annans död har inletts, skriver DN.

Larmet kom vid 20-tiden på måndagskvällen och vittnen som slog larm ska ha sett en person i bilen.

Misstankarna om att ett brott skulle ligga bakom dödsfallet har  inte stärkts efter att en kriminalteknisk undersökning genomförts på platsen.

Kroppen har inte kunnat identifieras.
