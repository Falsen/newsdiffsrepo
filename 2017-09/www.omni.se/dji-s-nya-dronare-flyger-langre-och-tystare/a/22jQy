DJI:s nya drönare flyger längre och tystare


Mats Karlsson


Den kinesiska drönartillverkaren DJI har visat upp en ny drönare kallad Mavic Pro Platinum på IFA-mässan i Berlin. Den nya drönaren är en vidareutveckling av den ihopfällbara drönarmodellen Mavic Pro, som man släppte redan förra året. Den nya drönaren kan flyga 11 procent längre än föregångaren och genererar dessutom bara 60 procent så mycket oljud. Det är med hjälp av elektronisk fartkontroll och nya propellrar som man lyckats åstadkomma förbättringarna.
