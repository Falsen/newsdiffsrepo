Vissa flyktingar kan resa in i USA trots inreseförbud


Malin Rising


USA:s president Donald Trumps inreseförbud har drabbats av ytterligare ett bakslag. Den här gången är det en amerikansk appellationsdomstol som sätter sig emot den omstridda presidentordern.

De tre domarna avvisade Trumpadministrationens ansträngning att tillfälligt stoppa de flesta flyktingar från att komma in i landet och fastslår att de som har kontakt med ett bosättningsorgan bör undantas från presidentordern.

Appellationsdomstolen fastslår även att regeringen inte har gett en övertygande förklaring till varför förbudet ska innefatta morföräldrar, barnbarn, mostrar, farbröder, syskonbarn och kusiner till amerikanska invånare från de sex länderna.
