Fortsatt många unga män som dödas i skjutningar


Samuel Inghammar


Förra året sköts nitton män i åldrarna 15–29 ihjäl i Sverige. Det är något färre än året innan, enligt statistik från Socialstyrelsen, skriver TT.  2015 var siffran 23, men tidigare under 2000-talet har den varit betydligt lägre.

– Antalet unga män som sköts till döds var ganska lika många fram till 2012 och sedan dess har det ökat, procentuellt sett väldigt mycket, säger Jesper Hörnblad, statistiker på myndigheten.

Statistik från polisen pekar på att siffrorna kan bli höga även för 2017.
