SAS höjer prognosen efter oväntat stark rapport



Flygbolaget SAS redovisade under tisdagsmorgonen en oväntat stark delårsrapport. Nu höjer flygbolaget helårsprognosen. SAS vd Rickard Gustafson hänvisar till ökad försäljning, positiva valutaeffekter och besparingar som pådrivande faktorer.

SAS rörelseresultat landade på 2 094 miljoner kronor för det tredje kvartalet i det brutna räkenskapsåret. Vinsten före skatt lyfte till 1 973 miljoner kronor. Det kan jämföras med vinsten på 1 036 miljoner för samma kvartal året före.
