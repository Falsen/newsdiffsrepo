Forskare: Skjuts mer i Sverige än i andra länder


Peter Johansson


Forskare vid Malmö högskola slår i en ny studie fast att det skjuts betydligt mer i Sverige än i de flesta andra europeiska länder. Ser man till folkmängden sker fyra till fem gånger så många skottlossningar med dödlig utgång i Sverige som i Norge och Tyskland, rapporterar P4 Malmöhus.

–  Vi kan se en fyrdubblad risk för en skjutning på en plats där det redan varit en. Och i ett utsatt område kan risken vara ännu större, säger Manne Gerell, kriminolog på Malmö högskola, till P4 Malmöhus.
