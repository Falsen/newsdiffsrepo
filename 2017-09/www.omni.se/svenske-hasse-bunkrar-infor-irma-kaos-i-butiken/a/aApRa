Svenske Hasse bunkrar inför Irma: ”Kaos” i butiken


Emmelie Wallroth


Svenske Hasse Åhs, 69, bor i Santo Domingo i Dominikanska republiken och säger till Aftonbladet att han har bunkrat med vatten och mat för flera dagar inför orkanen Irma. Han berättar att han under gårdagen var och handlade och att det var ”kaos” i matbutiken.

– Det var packat med folk som fyllde vagnarna, säger han till tidningen.

Irma har redan orsakat stor skada på flera öar i Karibien och nådde under onsdagen de franska öarna Saint-Barthélemy och Saint Martin. Orkanen sägs vara den mest kraftfulla över Atlanten på ett århundrade.
