Sydkorea gjorde ballistisk robotövning efter testet


Linnea Järkstig


Sydkorea har genomfört en ballistisk robotövning på söndagen, skriver den sydkoreanska nyhetsbyrån Yonhap enligt AFP. Övningen är ett svar på Nordkoreas sjätte kärnvapentest.

Sydkoreas militär genomförde en simulerad attack på Nordkoreas kärnvapenanläggning och träffade ”förutbestämda mål i Japanska havet”, skriver nyhetsbyrån.

USA lovar att bemöta varje hot från Nordkorea med ”massiv militär respons”. Det uppgav den amerikanske försvarsministern James Mattis under söndagskvällen.
