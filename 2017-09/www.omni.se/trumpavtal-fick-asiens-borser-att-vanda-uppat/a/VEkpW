Trumpavtal fick Asiens börser att vända uppåt



Det är blandat på Asienbörserna vid stängning på torsdagen. Hongkongbörsens Hang Seng-index stänger på minus 0,3 procent. Även Shanghaibörsen ramlar under nollstrecket och slutar på minus 0,6 procent.

Tokyobörsens huvudindex Nikkei 225 backar något efter morgonens uppgång men stannar på plus 0,2 procent vid stängning. I Sydkorea klättrar Kospiindexet och avslutar dagen på 1,1 procent.

Uppgången i Tokyo följer på ett lyft på Wall Street i onsdags och hänger ihop med en något svagare japansk valuta, vilket drar upp exportföretagens aktier, skriver TT.
