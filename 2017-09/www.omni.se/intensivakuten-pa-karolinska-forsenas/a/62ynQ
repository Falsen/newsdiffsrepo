Intensivakuten på Karolinska försenas


Peter Johansson


Den nya intensivakuten på Nya Karolinska skjuts upp till nästa höst – trots att lokalerna är färdigbyggda. Anledningen är att nödvändiga ombyggnationer på andra akutsjukhus har försenats kraftigt. Det rapporterar Svenska Dagbladet.

Nya Karolinska i Solna har kommit igång med hjärt- och lungsjukvård samt med barnsjukvård. Ursprungligen var det tänkt att intensivakuten skulle tas i drift senast vid årsskiftet, men nu skjuts flytten till de nya lokalerna upp till nästa höst.

– Vi har tittat på det här tillsammans med professionen och sjukhusledningen och har nu en planering som vi är överens om, säger sjukvårdslandstingsrådet Marie Ljungberg Schött (M) till Svenska Dagbladet.
