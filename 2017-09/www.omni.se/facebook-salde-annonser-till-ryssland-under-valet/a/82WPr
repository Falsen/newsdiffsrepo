Facebook sålde annonser till Ryssland under valet


Emmelie Wallroth


Facebook uppger att de sålde annonser till ett ryskt företag under USA-valet förra året. Det rapporterar Washington Post. Företaget ska ha varit en ”trollfabrik” med en historia av att arbeta för att få ut politisk propaganda för Kreml, skriver tidningen.

Facebook bekräftar uppgifterna i ett uttalande och skriver att det är först nu man upptäckt annonsförsäljningen.

Annonserna ska ha börjat säljas under sommaren 2015 fram till maj 2017 och några av dem nämnde både Donald Trump och hans motståndare Hillary Clinton.
