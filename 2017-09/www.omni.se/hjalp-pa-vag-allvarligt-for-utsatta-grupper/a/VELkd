Hjälp på väg – ”allvarligt för utsatta grupper”


Malin Rising


Den nederländska militären kommer att skicka två militärflyg med förnödenheter för att hjälpa de som drabbats av orkanen Irmas framfart i den tidigare holländska kolonin Saint-Maarten, skriver AP.

Militärer som skickas till området ska också hjälpa till att återställa ordningen på ön, skriver det nederländska försvarsdepartementet. Det har förekommit rapporter om plundring i Saint-Maarten, men det har inte bekräftats av nederländska myndigheter.

Kajsa Nordmark, verksamhetsansvarig för humanitära insatser på Myndigheten för samhällsskydd- och beredskap (MSB), säger till Aftonbladet att att orkanen är särskilt allvarlig för utsatta grupper.

– Här pratar vi om många öar med en ganska sårbar befolkning och där man bor i väldigt enkla typer av hus, ofta med plåttak som lätt blåser av och med dåliga väggar. Några dagar i regn utan tak över huvudet får hälsoeffekter och även förnödenheter man kanske bunkrat upp blir förstörda, säger hon.
