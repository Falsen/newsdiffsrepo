Italiensk maffiaboss gripen i Uruguay efter 23 år


Samuel Inghammar


I över 23 år har han befunnit sig på flykt från rättvisan. Men nu har 50-årige Rocco Morabito – även kallad kokainkungen av Milano – gripits i Uruguay, rapporterar Reuters.

Morabito är medlem av den syditalienska maffian ’Ndrangheta, som bedöms vara en av Europas största importörer av kokain från Sydamerika.

Morabito har levt under falsk identitet i kuststaden Punta del Este i elva år, men uppges ha avslöjats efter att han skrivit in sin dotter i skolan under sitt eget namn.
