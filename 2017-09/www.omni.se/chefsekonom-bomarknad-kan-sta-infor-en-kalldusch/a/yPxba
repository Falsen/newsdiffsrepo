Chefsekonom: Bomarknad kan stå inför en kalldusch



Den glödheta bostadsmarknaden står inför en kalldusch. Nybyggen sköljer ut på marknaden, priserna planar ut och antalet osålda bostäder ökar, skriver TT.

SBAB:s chefsekonom Tor Borg menar att bomarknaden kan stå inför ett mardrömsscenario där utfallet avgörs av vart räntorna tar vägen. Borg tror inte på någon dramatiskt ändring i räntorna med tanke på det låga inflationstrycket. Men en oväntad händelse, som en internationell finanskris, skulle kunna ändra på det och då kan det få allvarliga följder för både utsatta hushåll och svensk ekonomi, menar chefsekonomen.
