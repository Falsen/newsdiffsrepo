Allt fler kvinnor jobbar i dataspelsbranschen


Mats Karlsson


Branschorganisationen Dataspelsbranschen har presenterat färsk statistik som visar att antalet kvinnor som jobbar med dataspel ökar kraftigt i Sverige. Antalet anställda kvinnor har ökat med 21 procent sedan 2015 och totalt handlar det om 786 kvinnor, det vill säga 18,4 procent av det totala antalet anställda i branschen.

”Det visar att företagens ansträngningar att locka fler kvinnor ger resultat” säger organisationens ordförande Per Strömbäck, uppger Di Digital.
