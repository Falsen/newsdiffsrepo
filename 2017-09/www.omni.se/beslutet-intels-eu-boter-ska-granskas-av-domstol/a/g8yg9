Beslutet: Intels EU-böter ska granskas av domstol


Nina Latvala


Det börjar närma sig tio år sedan den amerikanska minneskortstillverkaren Intel dömdes att betala 1,06 miljarder euro – motsvarande över 10 miljarder kronor – i böter för att ha brutit mot EU:s konkurrenslagstiftning. Något slut på historien verkar inte vara synligt än, skriver Reuters.

Enligt ett beslut från EU-domstolen ska ärendet granskas i rätten igen, rapporterar nyhetsbyrån. Beslutet kan innebära att EU-kommissionen även kan komma att tvingas se över bötesbeloppen i andra liknande fall. Det skulle i så fall kunna påverka utfallet av konkurrenskommissionären Margrethe Vestagers anklagelser mot exempelvis Qualcomm och Alphabet.
