Moderaterna: Halvera vårdköerna till 2025


Josefin Pehrson


Moderaterna vill satsa en miljard kronor på att halvera vårdköerna till 2025. Förslaget läggs fram av partiet på en pressträff med socialpolitiska talespersonen Cecilia Widegren och vice partiordförande Peter Danielsson.

Det är en del av vad partiet kallar sin nya nationella hälso- och sjukvårdsagenda. Andra mål är att vårdtagare ska få snabbare läkarkontakt, en första bedömning ska ske inom tre dagar.

Partiet vill även att arbetet mot förlossningsskador trappas upp och att fler barnmorskor utbildas.
