Världens minst besökta land: Var är turisterna?


Anna Flemmert


Ett örike mitt i Söderhavet med billiga bungalows, Castaway-stränder och 11 000 vänliga invånare som pratar engelska. Så var är turisterna? Bara 1 000 besökare hittade till Tuvalus nio öar förra året, enligt ny statistik från World Tourism Organization. Konstigt, tycker resemagasinet Vagabond.

En av anledningarna är att det är svårt att ta sig dit. Att flyga från Arlanda till Tuvalu, som ligger strax norr om Fiji, tar 36,5 timmar. När man väl är på plats är det däremot lätt att hyra en moppe och ta sig runt.

Enligt World Travel Guide är huvudstaden Funafuti med sin turkosa lagun ett måste för alla som kommer till Tuvalu. Sedan fortsätter man med katamaran runt grannöarna, där långa lena sandstränder, hängmattor och fantastisk snorkling väntar.
