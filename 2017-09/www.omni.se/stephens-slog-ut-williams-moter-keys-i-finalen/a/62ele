Stephens slog ut Williams – möter Keys i finalen


Michelle Muntau


Sloane Stephens vann semifinalen i US Open mot Venus Williams med siffrorna 6–1, 0–6, 7–5.

– Jag har ingen aning om hur jag gjorde det ... bara hårt arbete, säger Stephens efter matchen.

Hon kommer att möta Madison Keys i finalen efter att Keys utklassade landsmaninnan Coco Vandeweghe, skriver TT.

Hon hyllar Venus Williams efter matchen, där det sista setet blev en nagelbitare.

– Jag är hedrad att spela samtidigt som en av sportens stora. Hon är den mest älskvärda, den mest eleganta spelaren, säger hon efter vinsten, skriver AFP.
