M: Löser inte bostadsbrist genom att bara bygga nytt


Sebastian Hagberg


Det är främst unga och nyanlända, det vill säga personer med låg betalningsförmåga, som saknar bostad. Därför löses inte bostadsbristen genom att bara bygga nytt, skriver flera moderatpolitiker på SvD Debatt.

Skälet är att de bostäder som byggs i dag är förhållandevis dyra, skriver debattörerna. De föreslår därför tre reformer:

• Hälften av en privatbostad bör kunna hyras ut skattefritt.

• ”Kraftigt förstärkta skatteavdrag” till dem som bygger om utrymmen som till exempel garage till uthyrningsdelar.

• Nya tydliga regler för dem som hyr ut delar av sina bostäder.
