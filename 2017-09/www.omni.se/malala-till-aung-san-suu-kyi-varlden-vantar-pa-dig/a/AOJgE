Malala till Aung San Suu Kyi: Världen väntar på dig


Samuel Inghammar


Fredspristagaren Malala Yousafzai uppmanar Burmas ledare Aung San Suu Kyi, även hon fredspristagare, att fördöma den ”tragiska och skamliga” behandlingen av den muslimska rohingyaminoriteten.

I ett uttalande kräver hon ett slut på våldet, att minoriteten ska få medborgarskap i Burma och att grannländer som hennes eget Pakistan, ska erbjuda flyktingar skydd och utbildning.

Hon avslutar med att vända sig direkt till Aung San Suu Kyi: ”Världen väntar”.
