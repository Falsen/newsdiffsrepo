Merkel möttes av burop från högerextrema


Malin Rising


Förbundskansler Angela Merkel har mötts av högerextrema demonstrationer och häcklingar på flera valmöten runt om i Tyskland, rapporterar AFP.

Under ett valmöte i Heidelberg i södra Tyskland, ropade hundratals demonstranter ”förrädare” och buade när Merkel intog scen, skriver The Local. Förbundskanslern tog dock situationen med ro.

– Människor i andra länder skulle vara glada om de kunde demonstrera på det här sättet, sa Merkel och fortsatte:

– Det är därför vi borde vara glada att vi har demokrati i Tyskland och att vi kan rösta fritt. Andra människor kan bara drömma om det.

Merkels kristdemokratiska parti CDU leder opinionsmätningarna inför valet i Tyskland den 24 september.
