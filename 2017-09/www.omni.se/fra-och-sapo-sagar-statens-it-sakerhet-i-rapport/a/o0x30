FRA och Säpo sågar statens it-säkerhet i rapport


Sebastian Hagberg


Sverige brister ”gång på gång” i sin säkerhet inom it-drift, skriver FRA och Säpo i en hemligstämplad rapport till regeringen som SvD tagit del av.

I rapporten riktas bland annat kritik mot en bristande lösenordshantering, gammal och ouppdaterad mjukvara, it-arkitektur med generellt dålig säkerhetsnivå och ett fragmenterat cybersäkerhetsarbete där vad som är skyddsvärt värderas olika.

Den dåliga säkerheten hotar såväl privatpersoner som svenskt näringsliv, säger FRA:s talesperson Fredrik Wallin till tidningen.

– Om man kan hacka svenska myndigheter hur som helst så hotar det alla svenskars integritet, säger han.
