Nasa skickar ut meddelande i rymden


Emmelie Wallroth


Nasa har avgjort en tävling där allmänheten fick lämna förslag på ett meddelande som ska sändas till rymdsonden Voyager 1, och som bland annat är tänkt att eventuella civilisationer ska hitta i framtiden, skriver TT. Meddelandet som vunnit tävlingen är skrivet av Oliver Jenking och lyder:

”Vi erbjuder vår vänskap över stjärnorna. Ni är inte ensamma”.

William Shatner, som spelade Kapten Kirk i tv-serien Star Trek, läste upp budskapet hos Nasa i Houston innan det skickades till Voyager.
