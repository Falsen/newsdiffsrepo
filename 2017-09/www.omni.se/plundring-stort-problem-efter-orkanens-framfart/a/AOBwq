Plundring stort problem efter orkanens framfart


Malin Rising


Plundring är ett stort problem på den nederländska delen av ön Saint-Martin efter orkanen Irmas framfart, säger den holländske premiärministern Mark Rutte enligt AFP.

Nederländska soldater har nu skickats till området, som heter Sint Marteen, för att försöka återställa ordningen.

– Situationen är allvarlig, säger Rutte.

Ett vittne har tidigare berättat för den holländska tidningen AD att människor på gatorna är beväpnade med revolvrar och macheteknivar.
