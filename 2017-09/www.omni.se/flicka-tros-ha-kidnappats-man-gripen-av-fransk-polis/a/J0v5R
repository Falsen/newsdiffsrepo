Flicka tros ha kidnappats – man gripen av fransk polis


Michelle Muntau


En man har gripits, misstänkt för att vara ansvarig för en nioårig flickas försvinnande från ett bröllop i franska Pont-de-Beauvoisin. Mannen, som inte var gäst på bröllopet, har förhörts av polisen, rapporterar BBC.

Flickan, Maelys de Araujo, sågs senast i barnrummet i bröllopslokalen på söndagseftermiddagen. Den misstänkte mannen ska ha setts nära firandet då hon försvann och han kan inte redogöra för vad han gjort samma kväll, skriver AFP.

Polisen tror att flickan förts bort med en bil, då polisens hund förlorade spåret efter henne på bilparkeringen.
