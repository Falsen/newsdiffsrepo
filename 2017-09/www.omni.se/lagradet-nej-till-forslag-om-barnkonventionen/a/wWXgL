Lagrådet: Nej till förslag om barnkonventionen


Sebastian Hagberg


Lagrådet avvisar regeringens förslag om hur FN:s barnkonvention ska införlivas i svensk lag, skriver TT. I sitt yttrande riktar Lagrådet kritik mot förslaget på flera punkter, bland annat menar man att konventionen redan återspeglas väl i svensk lag.

”De flesta av konventionens artiklar är allmänt hållna och utformade så att de inte passar för en direkt tillämpning i enskilda fall”, skriver man.

I sin första regeringsförklaring 2014 slog statsminister Stefan Löfven fast att konventionen skulle bli svensk lag. Det skulle bli ett skarpare juridiskt verktyg och stärka barns rättigheter, fastslog en statlig utredning 2016.
