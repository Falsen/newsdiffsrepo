Nazister får demonstrera utanför Bokmässan


Michelle Muntau


Nazistiska Nordiska motståndsrörelsen (NMR) får tillstånd av polisen att demonstrera utanför Svenska Mässan den 30 september, rapporterar polisen. Demonstrationen kommer hållas samtidigt som bokmässan anordnas i byggnaden.

Tidigare har man avslagit önskemålet att få demonstrera på Götaplatsen. Även denna gång har vissa önskemål avslagits. Nazisterna måste ta en annan färdväg och sluta tidigare, uppger polisen.

– Våra poliser utrustas med kroppskameror för att vi även i efterhand ska kunna göra bedömningar av både brottsliga handlingar och ordningsstörningar, säger Erik Nord, polisområdeschef i Storgöteborg, i ett pressmeddelande.
