Hamstrar inför Irma: ”Var på Walmart – inget vatten”


Samuel Inghammar


Människor som bor i orkanen Irmas väg hamstrar nu förnödenheter för att klara ovädrets härjningar. Washington Post har träffat Andrea Pujols bor i en förort till Puerto Ricos huvudstad San Juan.

– Livsmedelsbutikerna är tomma. De säger att flygplatsen kommer att vara stängd i flera dagar. De säger att strömmen kommer att vara borta i månader.

Även i Florida på USA:s fastland förbered sig människor, med stormen Harveys härjningar i Texas i färskt minne.

Annisa Ali befinner sig vid en mataffär i Wilton Manors i Florida. Hon säger till Reuters att hon haft svårt att få tag på vatten.

– I går var jag på Walmart. Inget vatten. Jag åkte till Target. Inget vatten. Nu är jag här. Inget vatten.
