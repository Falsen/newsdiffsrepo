22 miljarder öronmärks till utsatta kommuner


Josefin Pehrson


I höstens budget har regeringen och Vänsterpartiet fattat beslut om att öronmärka 22 miljarder till utsatta kommuner och förorter de närmsta tio åren, rapporterar TV4 Nyheterna.

– Det finns delar av Sverige som varit svikna länge, säger V:s ekonomiskpolitiska talesperson Ulla Andersson till tv-kanalen.

Vänsterpartiet hade föreslagit det dubbla beloppet men ser satsningen som en framgång för sina förhandlingar.

Pengarna ska bland annat gå till glesbygdskommuner med dålig samhällsservice och förorter med hög arbetslöshet och låg utbildningsnivå.
