Guvernören: Harvey blir dyrare än Katrina och Sandy



Kostnaderna för ovädret Harvey kommer att landa på mellan 150 och 180 miljarder dollar, motsvarande upp till drygt 1 400 miljarder kronor. Det säger Texas guvernör Greg Abbott på söndagen, rapporterar Reuters.

Han konstaterar att detta innebär att notan blir större än efter orkanen Katrina, som 2005 ödelade New Orleans, och orkanen Sandy som slog hårt mot USA:s östkust 2012, skriver nyhetsbyrån.
