Bra Champions League-lottning för svenska lagen


Peter Johansson


Lottningen till damernas Champions League har avgjorts. De deltagande svenska lagen – Linköping och Rosengård – slipper inleda mot storfavoriter. Båda får i stället möta lag som kvalat in till huvudturneringen, skriver TT.

Linköping ställs i första omgången mot Apollon från Limassol i Cypern och Rosengård får möta rumänska Olimpia Cluj.

Första omgången spelas den 4 och 5 oktober med returer den 11 och 12 oktober.
