Trump lovar ge besked om ”drömmarna” på tisdag


Linnea Järkstig


President Donald Trump kommer på tisdag att tillkännage om han kommer att stoppa en amnesti för människor som olagligt kom till USA som barn, meddelar Vita huset.

– Jag pratade precis med presidenten och vi är på väg att ta ett slutgiltigt beslut, säger Vita husets talesperson, Sarah Huckabee Sanders, på en presskonferens.

Detta efter att bland andra representanthusets talman Paul Ryan uppmanat Trump att inte skrota DACA. Programmet ger människor som kommit till USA utan tillstånd som barn rätt att arbeta i landet under två år.
