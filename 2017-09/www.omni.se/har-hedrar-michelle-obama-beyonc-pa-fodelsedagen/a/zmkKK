Här hedrar Michelle Obama Beyoncé på födelsedagen


Elin Joleby


Tidigare presidenthustrun Michelle Obama är en i raden av kändisar som hyllar den amerikanska popdrottningen Beyoncé i samband med hennes 36:e födelsedag.

På en hemsida skapad för födelsedagen poserar hon, tillsammans med flera andra av artistens vänner och familjemedlemmar, klädda som Beyoncés plantageägarkaraktär i videon Formation.

Bland de medverkande finns också tennisstjärnan Serena Williams, Beyoncés dotter Blue Ivy och de tidigare Destinys Child-kollegorna Kelly Rowland och Michelle Williams.

Tillsammans med bilderna finns en länk till Beyoncés initiativ #beygoodhouston, som gör hjälpinsatser för de drabbade av stormen Harvey i Houston.
