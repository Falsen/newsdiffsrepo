Comey får kritik: Skrev Clinton-uttalande för tidigt


Michelle Muntau


Enligt två republikanska senatorer, Chuck Grassley och Lindsey Graham, förberedde den tidigare FBI-chefen James Comey ett skriftligt uttalande om att inte åtala Hillary Clinton för hennes mejlhantering – innan man hållit förhör med folk om saken. Det skriver CNN.

Republikanerna har släppt ett uttalande där de kritiserar Comey för hans hantering av den dåvarande demokratiska presidentkandidatens mejlskandal. De menar att han hanterat utredningen fel.

”FBI bör hålla en högre standard än så, särskilt då fallet har ett så stort allmänintresse”, skriver Grassley och Graham i ett brev till den nye FBI-chefen Christopher Wray och begär att få mer information om fallet.
