Analys: SAS kommer aldrig ikapp Norwegian



Norwegians investerare ”höll på att få svimningsattacker” när det norska flygbolaget guidade för att kostnaden per passagerarkilometer skulle stiga till 0,42 norska kronor. I dagens delårsrapport ”skröt” SAS om sin stora sänkning av kostnaden – till 0,63 svenska kronor, skriver Dagens Næringslivs Thor Chr. Jensen.

”Kostnadsnivån i SAS är alltså 50 procent högre än i Norwegian”, konstaterar Jensen i en analys.

SAS har fortsatt en mycket lång väg att gå för att nå samma kostnader som Norwegian.

”Sannolikt kommer SAS aldrig att klara det, bolaget har en för tung börda att bära”, skriver Jensen.

Han menar att SAS har en åldrande och dyr flygflotta och dessutom la på sig alldeles för mycket ”fett” under de decennier bolaget försökte uppnå monopol i Norden.
