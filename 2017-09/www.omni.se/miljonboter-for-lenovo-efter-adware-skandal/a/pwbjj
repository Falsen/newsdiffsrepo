Miljonböter för Lenovo efter adware-skandal


Mats Karlsson


Den kinesiska IT-jätten Lenovo får nu böta motsvarande 28 miljoner kronor i USA för att man mellan 2014 och 2015 sålt laptopdatorer med förinstallerad annonsmjukvara, så kallad adware. Lenovo måste i framtiden också be användarna om lov innan man installerar dylik mjukvara. Dessutom måste all mjukvara genomgå granskningar med jämna mellanrum i 20 års tid. Adware-skandalen innebar inte enbart att Lenovo exponerade användarna för annonser, utan också att man utsatte dem för säkerhetsrisker.
