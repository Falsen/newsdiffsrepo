SAS mot strömmen på nedåtgående Stockholmsbörs


Emma Hedlin


Stockholmsbörsen backar på fredagen efter att ha legat kring nollstrecket under förmiddagen. Strax innan klockan ett noteras breda OMXS på minus 0,3 procent. Storbolagsindexet OMXS30 backar 0,5 procent.

De stora Europabörserna sjunker också. Frankfurtbörsens DAX-index står på minus 0,1 procent, Londonbörsens FTSE 100-index är på minus 0,3 procent liksom Parisbörsens CAC 40. Breda S&P Europe är ner 0,1 procent vid samma tid.

Börsmässigt har fredagsförmiddagen varit lugn. Samtliga storbanker gick framåt på förmiddagen men bromsar in något efter lunch. SEB står på minus 0,1 procent klockan 12.50, Handelsbanken på plus 0,1 procent och Swedbank på plus 0,6 procent. Nordea, som till en början hämtade in gårdagens tapp, ligger vid samma tid på minus 0,1 procent. Banken avslutade gårdagen på minus 1,4 procent. På onsdagen meddelade banken att de flyttar huvudkontoret från Stockholm till Helsingfors.

Flygjätten SAS nådde under gårdagen nya avtal med sina danska piloter efter strejkvarslet, enligt TT. Aktien steg i den inledande handeln men bromsar in något innan lunch och ligger på plus 0,9 procent. Förhandlingar fortsätter sedermera med pilotföreningarna i Norge.

På fredagsmorgonen släpptes Stilindex från Svensk Handel Stil som visar att modehandeln backade i augusti. Klädkedjan MQ ligger på plus 0,6 procent och H&M:s aktie sjunker 0,9 procent.
