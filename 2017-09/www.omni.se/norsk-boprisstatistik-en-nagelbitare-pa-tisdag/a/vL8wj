Norsk boprisstatistik en nagelbitare på tisdag


Sebastian Orre


Historiskt sett är augusti den näst starkaste månaden på Norges bostadsmarknad. Därför ser många med spänning fram emot tisdagens nya mäklarstatistik klockan 11.

De norska bostadspriserna har fallit tre månader i rad. Men fortsatte nedgången i augusti, då marknaden normalt sett vaknar till liv efter semetsern, skulle det vara historiskt.

– Augustisiffrorna ger en indikation inför höstmarknaden, och jag tycker att det är mycket mer spännande än det är vanligtvis. Får vi ett nytt prisfall så blir det mer dramatiskt än korrektionen i maj, juni och juli. Det har aldrig tidigare noterats ett prisfall i augusti, säger makroekonomen Nejra Macic vid Prognossentret till E24.
