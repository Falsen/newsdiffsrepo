Svenskars sexliv under lupp – enkät skickas till 50 000


Helena Sällström


I veckan får 50 000 svenskar Folkhälsomyndighetens webbaserade enkät med frågor om sex och samlevnad. Studien är den största som har gjorts på 20 år.

Förra gången det genomfördes något liknande var 1996 då knappt 3 000 personer tillfrågades. Louise Mannheimer, enhetschef på Folkhälsomyndigheten, säger till TT att frågorna då mest handlade om sexuellt beteende och att de i dag är bredare formulerade.

– Vi är ju egentligen inte intresserade av enskilda individer, utan vi vill se om det finns mönster, om det ena påverkar det andra. Det är ganska allvarliga och seriösa frågor.

Enkäten omfattar 65 frågor, bland annat om när man sexdebuterade, om man använder sexleksaker och om man kan vara öppen med sin sexualitet, skriver DN.
