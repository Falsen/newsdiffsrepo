Analyser: Fin börshöst väntar – satsa på banker



Mycket talar för att börshösten blir fin efter sommarens kräftgång, skriver DI:s Henrik Mitelman. Att optimistiska framtidsindikatorerna nu ser ut att växlas in till bra drag i världsekonomi är skälet. Men det finns hot. Nordkoreakrisen är så binär att marknaden gör rätt i att ignorera den – det stora hotet mot börsen är i stället brexit, menar Mitelman.

Och om det finns några aktier som är undervärderade så är det de svenska storbankerna, skriver Christopher Thompson för Reuters Breakingviews. Visst, politiska krav och hög skuldsättning bland hushållen är problem, menar Thompson. Men samtidigt är nu direktavkastningen klart högre än i eurozonens motsvarigheter som rusat samtidigt som de svenska kollegorna gått svagt under året. Thompson tror också att de kan ha en möjlighet att pressa fram lägre kapitalkrav och avgifter nu när Nordea lämnar Sverige.

”Det antyder att de förtjänar en varmare mottagning”, skriver han.
