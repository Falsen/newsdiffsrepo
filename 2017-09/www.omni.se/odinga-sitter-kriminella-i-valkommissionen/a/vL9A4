Odinga: ”Sitter kriminella i valkommissionen”


Linnea Järkstig


Valkommissionen borde avgå, menar den kenyanske oppositionsledaren Raila Odinga. Detta efter beskedet att förra månadens presidentval måste göras om på grund av fusk, rapporterar Reuters.

– Det står nu klart att hela valberedningen är rutten. Det finns tydliga bevis för att valkommissionen tagits över av kriminella, säger han och fortsätter:

– Vi är redo, men vi kan inte upprepa ett val med den här valkommissionen.

Odinga är också kritisk mot de internationella valobservatörer som ”legitimerat fusket”.
