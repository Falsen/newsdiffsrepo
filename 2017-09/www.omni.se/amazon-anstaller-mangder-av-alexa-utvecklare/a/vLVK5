”Amazon anställer mängder av Alexa-utvecklare”


Mats Karlsson


Kampen om kunderna när det handlar om så kallade AI-assistenter tätnar för varje dag som går. Och nu hävdar källor till Wall Street Journal att Amazon valt att satsa enorma resurser på att bibehålla det försprång man skaffat sig med sin AI-assistent Alexa och de tillhörande hårdvaruplattformar som den finns på.  Enligt källorna till WSJ så ska Amazon för närvarande anställa hundratals ingenjörer och utvecklare, och dessutom ska man ha flyttat både pengar och personal till den division som jobbar med AI-assistenten. I dagsläget jobbar runt 3 000 personer med Alexa.
