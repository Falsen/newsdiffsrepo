Oppositionen i Angola kräver omräkning av röster


Samuel Inghammar


Fyra oppositionspartier i Angola kräver omräkning av rösterna inför att det officiella valresultatet ska presenteras på onsdag.

Den avgående presidenten José Eduardo dos Santos parti MPLA fick preliminärt över 60 procent av rösterna, vilket skulle ge en stor majoritet till partiet. Men oppositionspartierna, däribland det näst största partiet Unita, hävdar att oegentligheter förekommit.

dos Santos har styrt Angola sedan 1970-talet och anklagas för att ha låtit landet genomsyras av korruption, rapporterar AFP. Om partiets seger står fast väntas han efterträdas av försvarsminister João Lourenço.
