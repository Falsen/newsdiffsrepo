Trump: ”Får köpa ökad mängd militär utrustning”


Emmelie Wallroth


Donald Trump tillåter Japan och Sydkorea att köpa en ”väsentligt ökad mängd” militär utrustning av USA. Det skriver presidenten på Twitter.

Uttalandet kommer efter Nordkoreas senaste kärnvapentest i helgen och i natt höll Sydkoreas militär nya övningar för att markera mot Nordkorea och flottan genomförde övningar i Japanska havet.

Sydkorea har också meddelat att landet utökat sitt robotförsvarssystem med ytterligare fyra enheter av det omstridda amerikanska robotförsvarssystemet THAAD. Landet har redan två THAAD-enheter på militärbasen Seongju, omkring 30 mil norr om Seoul.
