Lundin Petroleum mot strömmen på röd börs


Emma Hedlin


Det är övervägande röda siffror på Stockholmsbörsen i den inledande måndagshandeln.

Probi rasar och ligger på minus 30,1 procent vid klockan 09.20 efter vinstvarningen i helgen. Även el- och teleföretaget Eltel backar vid börsöppning efter att Nordea sänkt riktkursen för aktien. Strax efter att handeln dragit igång ligger aktien på minus 2 procent.

H&M ligger på minus 0,2 procent vid samma tid efter att Société Générale, JP Morgan och Jefferies samtliga sänkt sina riktkurser för klädjätten.

Lundin Petroleum går mot strömmen och inleder måndagen på plus. Vid klockan 09.30 har aktien gått upp 2 procent. Det efter att budgeten för det norska oljefältet Johan Svedrup, där Lundin Petroleum är delägare, sänkts med fem miljarder norska kronor. På måndagmorgonen återupptog Nordea bevakningen av Lundin Petroleum med köprekommendation och riktkursen 220 kronor.
