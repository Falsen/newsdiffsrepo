”Varför inte en ny huvudstad i Västerbotten?”


Josefin Pehrson


För att påverka Sveriges regionala struktur krävs mer visionära åtgärder än vad vi sett hittills, skriver DN:s Viktor Barth-Kron i en krönika. Han pekar på hur den senaste byggsatsningen med 100 000 nya bostäder som presenterades som ”Sveriges nio nya städer” i själva verket var klassiska ”spårförorter”. Sju av dem planeras längs pendlarspåren mellan Uppsala och Nynäshamn.

Varför inte låta sig inspireras av Brasilien och flytta både riksdag, regering och alla myndigheter till en helt ny huvudstad, undrar Barth-Kron och föreslår Västerbottens inland.

Förmodligen en bisarr idé, tillägger han men menar att det inte är konstigare än att regeringen flyttar 500 jobb för att motverka ”Stockholmsfixeringen” samtidigt som man bygger tiotusentals lägenheter med pedlingsavstånd till Stureplan.
