Putin varnar för katastrof: ”Sanktioner värdelösa”


Samuel Inghammar


Rysslands president Vladimir Putin säger att hårdare sanktioner mot Nordkorea på grund av kärnvapenprogrammet är ”värdelösa och ineffektiva”. De skulle inte bidra till att regimen i Pyongyang byts ut, men skulle däremot kunna leda till storskaligt mänskligt lidande, enligt Putin.

Han varnar också för att ytterligare underblåsa den militära spänningen kring halvön. Det skulle enligt honom kunna leda till en ”global katastrof och ett stort antal offer”. Bara om den nordkoreanska ledningen känner sig säkra kommer de att att släppa sitt kärnvapenprogram, resonerar han.

– De kommer att äta gräs, men de kommer inte att avsluta sitt program så länge de inte känner sig trygga.
