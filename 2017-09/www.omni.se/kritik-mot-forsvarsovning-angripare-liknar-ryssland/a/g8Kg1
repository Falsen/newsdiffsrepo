Kritik mot försvarsövning: Angripare liknar Ryssland


Sebastian Hagberg


Försvarsövningen Aurora 17, som är den största övningen för Sveriges försvar på 24 år, får kritik av Vänsterpartiets försvarspolitiker Stig Henriksson, rapporterar DN. Anledningen är att en av angriparna i övningen, ”land A”, har stora likheter med Ryssland.

I övningen gör land A en överraskningsattack mot Sverige och möter på vägen soldater från Natoländer. Henriksson anser att det antyder att Sverige har stationerat utländsk trupp på eget territorium i fredstid.

– En gräns som inte borde vare sig överskridas eller signaleras till omvärlden, säger Henriksson till tidningen.

Försvarsminister Peter Hultqvist (S) försvarar scenariot och säger till DN att Sverige är alliansfritt och inte har några avsikter att visa aggressivitet mot andra länder.
