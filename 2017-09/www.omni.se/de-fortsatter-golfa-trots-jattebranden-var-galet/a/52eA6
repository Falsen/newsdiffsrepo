De fortsätter golfa trots jättebranden: ”Var galet”


Sebastian Hagberg


En bild från golfbanan Beacon Rock i delstaten Washington sprider sig som en löpeld över världen. Bilden, som visar hur några golfare fokuserar på sitt spel i stället för den massiva skogsbranden som rasar i bakgrunden, lades ut av golfbanans ägare den 4 september.

”De är fast beslutna att spela färdigt rundan!” skrev golfklubben på Facebook.

Klubbens ägare Mark Mayfield säger till sajten Oregonlive.com att bilden är lite missvisande – branden är inte runt knuten utan ett par kilometer bort. Sajten har även talat med en av golfarna på bilden, Brandon Crawford.

– När vi började rundan så var branden ungefär lika stor som en matbutik. I slutet av hål två var det helt galet. Det som syns på bilden är under hål nio.
