Merkel: Turkiet kan vänta sig konsekvenser


Linnea Järkstig


Tysklands förbundskansler Angela Merkel riktar skarp kritik mot att turkiska myndigheter gripit ytterligare två tyska medborgare. Sammanlagt tolv tyska medborgare sitter nu fängslade av politiska skäl i Turkiet, skriver TT.

Bland de fängslade finns den tysk-turkiske journalisten Deniz Yücel som varit inspärrad i 200 dagar.

– Vi måste reagera med beslutsamhet, sa Merkel på fredagen och tillade att det inte är lämpligt att fortsätta samtalen med Ankara om en gemensam tullunion med EU under rådande omständigheter.
