Budgetnyhet: Billigare att vara med i facket


Jens Kärrman


Rätten att dra av fackföreningsavgiften återinförs efter tio års frånvaro. Det föreslår regeringen med stöd av Vänsterpartiet i den budget som läggs fram om några veckor.

– Det här är en vänsterframgång som ger tre miljoner vanliga löntagare mer i plånboken, säger Vänsterpartiets partiledare Jonas Sjöstedt.

Enligt Vänsterpartiet skulle förändringen innebära att en medlem i Kommunal som tjänar 27 000 kronor i månaden får 1 300 kronor mer i plånboken årligen.
