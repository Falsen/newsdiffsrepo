Man misstänks ha skjutits i Malmö – garage avspärrat


Helena Sällström


En man i 20-årsåldern har kommit in till akuten i Malmö med misstänkta skottskador.

Ett flerbilsgarage på Von rosens väg i stadsdelen Rosengård har spärrats av och polisen tror att det är där skottlossningen har ägt rum, skriver TT.

Den skadade mannen var enligt polisen vaken och talbar på sjukhuset men ”ville initialt inte alls medverka i utredningen”.
