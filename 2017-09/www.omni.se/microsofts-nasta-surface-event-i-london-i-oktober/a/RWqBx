”Microsofts nästa Surface-event i London i oktober”


Mats Karlsson


Microsoft tycks stå i begrepp att presentera en ny Surface-enhet i London i slutet av oktober. Detta i samband med den årligen återkommande konferensen Future Decoded. Microsofts hårdvaruchef Panos Panay är en av talarna på evenemanget, och flera källor hävdar att han är inbjuden just för att presentera en ny enhet

Enligt de flesta bedömare handlar det sannolikt om en ny version av laptopdatorn Surface Book, som bara uppdaterats marginellt sedan den ursprungliga modellen släpptes 2015.
