Ryssland: Militär insats är ingen lösning


Emmelie Wallroth


En militär insats på Koreahalvön kommer inte vara någon lösning på konflikten, säger Rysslands FN-ambassadör Vasilij Nebenzia på det extrainkallade mötet i säkerhetsrådet på måndagen.

– En samförstående lösning på kärnvapen och andra problem som plågar den koreanska halvön kan uppnås endast genom diplomatiska kanaler, säger Nebenzia.

Han påpekar dock att landets senaste kärnvapentest är ”ytterst allvarligt” och menar att freden i regionen är i ”stor fara”.
