Bytte efternamn eftersom ”Hollywood är rasistiskt”


Linnea Järkstig


Skådespelaren Chloe Bennet bytte namn från Wang till Bennet eftersom Hollywood är ”rasistiskt”, säger hon enligt flera medier. Bennet påstår att hon inte skulle ha fått några roller med namnet Wang eftersom det gjorde folk ”obekväma”.

”Att byta namn ändrar inte det faktum att jag är halvkines. Att jag levt i Kina, pratar mandarin eller att jag kulturellt uppfostrats till både amerikan och kines”, skriver hon i en kommentar på Instagram.

Kommentaren kommer efter att den brittiska skådespelaren Ed Skrein lämnade en nyversion av filmen Hellboy eftersom rollen han skulle spela hade asiatiskt påbrå. Han ansåg att karaktären behövde representeras på ett korrekt sätt.
