Clas Ohlsons resultat något bättre än väntat


Jonathan Axelsson


Clas Ohlsons rörelseresultat landade på 100 miljoner kronor för det första kvartalet i det brutna räkenskapsåret (maj-juli), meddelar prylkedjan under morgonen. Det var bättre än väntade 98,4 miljoner, enligt SME:s konsensus och högre än samma kvartal i fjol då vinsten var 75,4 miljoner.

Omsättningen blev 1 783 miljoner kronor jämfört med 1 763 miljoner kronor året före. Analytikerna räknade med 1 783 miljoner.

Försäljningen i augusti kom in på +1 procent, där väntat var +3,7 procent, enligt Nyhetsbyrån Direkt.
