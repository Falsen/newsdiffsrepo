Uppgifter: Google vill köpa HTC


Mats Karlsson


Den taiwanesiska smartphonetillverkaren HTC:s aktie har rasat på börsen med 8 procent efter uppgifter om att försäljningen fallit med 54 procent i augusti. HTC har nu flera tuffa år bakom sig och har haft mycket svårt att övertyga konsumenterna att köpa företagets telefoner, trots att de ofta får mycket fina recensioner.

Men enligt uppgifter till den taiwanesiska publikationen China Times ska Google vara intresserade av att köpa HTC, åtminstone den forsknings- och utvecklingsverksamhet man bedriver på smartphonesidan. Uppgifterna, som inte bekräftats av vare sig Google eller HTC, gör gällande att diskussionerna ska vara långt gångna redan.
