Wozniacki utslagen i US Open – Sjarapova vidare


Malin Rising


Återigen försvann drömmen om en grand slam-titel i tennis för Caroline Wozniacki. Den femteseedade danskan förlorade i andra omgången mot Jekaterina Makarova. Den 40-rankade ryskan vann med 6–2, 6–7, 6–1.

Därmed är fyra av topp-tio-spelarna i damsingel utslagna ur New York-turneringen. För den andra före detta världsettan, Maria Sjarapova, går det desto bättre. Ryskan slog ungerskan Timea Babos med 2–1 i set.

Wozniacki har varit i final i US Open två gånger tidigare, 2009 och 2014.
