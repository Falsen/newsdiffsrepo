Citi: Nordea skulle spara miljarder på att flytta



Förutom att Nordea skulle spara runt 1,3 miljarder euro, cirka 12,4 miljarder kronor, genom att slippa betala resolutionsavgiften och få lägre skatt, så skulle kapitalkravet på banken minska betydligt vid en flytt till något annat nordiskt land. Det skriver den amerikanska investmentbanken Citi i en rapport, skriver E24.no.

Om banken skulle flytta sitt huvudkontor från Stockholm till Köpenhamn sänks samtidigt rådande kapitalkrav (Common Equity Tier 1) från 17,6 procent till 14,7 procent, baserat på de kapitalkrav som åligger Danske Bank, uppger Citi. Och om flyttlasset i stället går till Helsingfors sjunker kapitalkravet till 10,8 procent – i nivå med ECB:s krav på banker i eurozonen.
