Ett hundratal piloter har lämnat Ryanair – för Norwegian


Nina Latvala


Närmare 140 piloter har sedan årsskiftet lämnat Ryanair för att i stället börja arbeta för Norwegian sedan årsskiftet. Det säger den norska flygjättens kommunikationschef Lasse Sandaker-Nielsen till Nettavisen.

Förra veckan väckte Ryanairs vd Michael O’Leary en del uppståndelse när han uppgav att Norwegian lider av stora ekonomiska problem och kommer att gå i konkurs inom ett halvår. Enligt Sandaker-Nielsen är det inte otänkbart att utspelet har sin grund i att hans piloter valt att byta arbetsgivare.

– Det är inte säkert att han gillar att piloterna hellre vill vara hos oss, säger han till tidningen.
