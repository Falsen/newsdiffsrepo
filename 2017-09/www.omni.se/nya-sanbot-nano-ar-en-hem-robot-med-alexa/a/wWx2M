Nya Sanbot Nano är en hem-robot med Alexa


Mats Karlsson


Den kinesiska robottillverkaren Qihan har tagit fram en ny robot i sin Sanbot-serie, som är tänkt att användas av vanliga konsumenter i hemmet. Sanbot Nano är namnet på roboten som kan användas till ungefär samma saker som Amazons AI-högtalare Echo. Den har nämligen – precis som den framgångsrika högtalaren – stöd för AI-assistenten Alexa.

Roboten kan förstås vandra omkring i användarens hem också, men erbjuder i övrigt inte så mycket mer än en gängse AI-högtalare. Priset är däremot betydligt högre, närmare bestämt motsvarande 22 300 kronor.
