Polisen jagar röd Jeep efter kassaskåpsstöld och hot


Helena Sällström


En kvinna ska ha hotats med ett pistolliknande föremål i samband med en kassaskåpsstöld i en lägenhet i Solna i Stockholms län.

Fyra män i en bil av märket Jeep jagas, skriver Aftonbladet. Helikoptrar och patruller söker efter bilen. Den ska enligt tidningen ha synts på en cykelväg i Skytteholm efter händelsen.
