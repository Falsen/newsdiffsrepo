Källor: Amazon och Apple i jakt på James Bond



Två nya budgivare ger sig in i kampen om rättigheterna till James Bond-franchisen: it-jättarna Apple och Amazon, uppger insatta källor till Hollywood Reporter. MGM har försökt sälja distributionsrättigheterna under två års tid och bland intressenterna finns Sony, Universal, Fox och Warner som uppges vara närmast en affär. Men de båda teknikjättarna ska vara beredda att betala lika mycket – om inte mer – för rättigherna, uppger Hollywood Reporters källor.

– I en värld med Lucasfilm och Marvel känns Bond väldigt outvecklad, säger en av källorna.
