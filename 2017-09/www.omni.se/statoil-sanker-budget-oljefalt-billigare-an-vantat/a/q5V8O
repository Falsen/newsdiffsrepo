Statoil sänker budget – oljefält billigare än väntat



Statoil sänker investeringsbudgeten i det norska oljefältet Johan Sverdrup med fem miljarder norska kronor till totalt 92 miljarder för första fasen i utbyggnaden, skriver Dagens Næringsliv.  Ubyggnaden har gått snabbare än väntat och ligger under budget.

– Johan Sverdrup-projektet fortsätter att leverera över förväntningarna tack vare ett starkt samarbete mellan Statoil, våra partners och leverantörer, säger Statoils koncernchef Eldar Sætre i ett pressmeddelande.

Svenska Lundin Petroleum är delägare i Johan Sverdrupfältet och har en 22,6-procentig andel.
