Allsvenska klubbar värvar e-sportare till ny liga


Peter Johansson


Föreningen Svensk Elitfotboll planerar en nationell högsta serie för tv-spelet Fifa. Det rapporterar Göteborgs-Posten. Tidigare år har det arrangerats en e-svenska där de allsvenska klubbarnas supportrar kunnat delta tillsammans med någon av spelarna i klubben. Det nya initiativet uppges bli mer ”på riktigt”. Svensk elitfotboll värvar nu e-sportare till satsningen.

– Det här med e-svenskan har väl inte riktigt tagit fart som vi hoppats, så nu vill vi hitta ett nytt format. Tanken är att de allra bästa spelarna ska mötas och jag vet att flera klubbar redan börjat plocka fram spelare som kan representera dem, säger generalsekreteraren Mats Enqvist till GP.
