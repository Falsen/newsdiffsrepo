”Historien ger nästan alltid kvinnorna rätt”


Josefin Pehrson


Trots många nedslående nyheter är inte allt mörker gällande kvinnors situation i arabvärlden, skriver Johanna Frändén i en Aftonbladetkrönika.

”Historien ger nästan alltid kvinnorna rätt”, menar hon och tillägger att det även kommer gälla Mellanösterns feminister.

På samma sätt som det som vi i dag ser som familjepolitiska självklarheter i Sverige nästan alltid drivits fram av kvinnor i historien kämpar lokala kvinnogrupper i arabvärlden fram sommarens våg av kvinnovänliga lagändringar, skriver Frändén.

Som exempel tar hon upp att Libanon avskaffat den lag som tidigare gjort att en våldtäktsman som gifte sig med offret slapp straff.

Från suffragetter till Femen ser mönstret likadant ut. ”En grupp ställer till oreda, kräver förändring och kastar kanske en sten i protest. Femtio år senare undrar vi hur de någonsin kunde bli ifrågasatta.”
