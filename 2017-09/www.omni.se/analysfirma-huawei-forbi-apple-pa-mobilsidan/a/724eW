Analysfirma: Huawei förbi Apple på mobilsidan


Mats Karlsson


Den kinesiska elektronik- och telekomjätten Huawei har nu gått om Apple i antal globala leveranser av mobiltelefoner. Det hävdar analysfirman Counterpoint, som tittat på antalet globala leveranser i juni och juli i år. Några exakta siffror vill man inte dela med sig av, men däremot hävdar man att Huawei lär gå starkare även under augusti månad.

Men andraplatsen är sannolikt högst temporär, då Apple redan nästa vecka lanserar nya smartphone-modeller, inte minst Iphone 8.

Tittar man på globala marknadsandelar så är det däremot Samsung som leder stort med 23,3 procent. Därefter följer Apple och Huawei.
