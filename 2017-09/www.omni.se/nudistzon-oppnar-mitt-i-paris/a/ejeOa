Nudistzon öppnar mitt i Paris


Anna Flemmert


Skulle du vilja gå med rumpan bar i den franska huvudstaden? Nu har du tillåtelse. I den nya naturistzonen i parken Bois de Vincennes i Paris är det helt lagligt att ta av sig kläderna, skriver Vagabond.se.

Frankrike är världens populäraste destination för nudister och naturister med flera hundra naturistcampingar och cirka 100 nakenstränder, enligt The Telegraph. Däremot har det inte funnits någon officiell plats i Paris för den som vill vara naken på allmän plats utan lagliga påföljder – fram till nu.

Efter många långa diskussioner om lämplig placering föll valet på Bois de Vincennes i 12:e arrondissementet. Varningsskyltar är uppsatta utanför området.

CNN skriver att nudistparken, som öppnade i augusti, än så länge endast är igång under en testperiod fram till 15 oktober.
