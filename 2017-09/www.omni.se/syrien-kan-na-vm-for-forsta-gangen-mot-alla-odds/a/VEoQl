Syrien kan nå VM för första gången – mot alla odds


Helena Sällström


Mot alla odds röner det syriska landslaget framgångar i VM-kvalet. I torsdags slog laget Qatar med 3–1 och på tisdag väntar Iran i den sista gruppspelsmatchen. Om Syrien slår Iran är laget från det svårt krigshärjade landet som sämst garanterade en tredjeplats i gruppen. Samtidigt finns fortfarande chansen till en andraplats och direktkvalificering till VM i Ryssland nästa sommar.

Landets fotbollsindustri har drabbats hårt av kriget. Landslaget spelar alla sina matcher utomlands och spelarna har godkänts av regimen, skriver AP, som samtidigt pekar på att minst en spelare – anfallaren Firas al-Khatib – har varit oppositionell aktivist.

Nyhetsbyrån skriver att oppositionen är splittrad i sin syn.

– Det är regimens lag, inte nationens lag, säger Abu Dardaa al-Shami som strider mot regimen i norra Syrien.
