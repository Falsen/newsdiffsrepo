ESC-vinnaren ställer in konserter av hälsoskäl


Linnea Järkstig


Årets Eurovisionvinnare, Salvador Sobral, har ställt in tre konserter av hälsoskäl, meddelar han på sin officiella Facebooksida. Den portugisiske sångaren tvingades ställa in en spelning i torsdags, samt två konserter under lördagen och söndagen. Men han räknar med att kunna återuppta turnén den 8 september.

Sobral, som lider av ett allvarligt hjärtfel, vann Eurovision Song Contes i Kiev med låten ”Amar pelos dois”. Nästa år hålls tävlingen därför den 12 maj i Lissabon.
