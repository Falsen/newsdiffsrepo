Slutar efter fansens kritik: ”Det får vara bra nu”


Sebastian Hagberg


IFK Göteborgs ordförande Frank Andersson ställer inte upp för omval vid nästa årsmöte, rapporterar GP. Skälet är den hårda kritik som Andersson fått från klubbens supportrar. Till tidningen säger han att han tappat glädjen och att ”det får vara bra nu”.

– När man går på hemmamatch och det hänger en lång vepa där supportrarna kräver ens avgång, då känns det inte jättekul.

IFK Göteborgs nästa årsmöte är i mars 2018.
