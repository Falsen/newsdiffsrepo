Källor: Burma har lagt landminor längs gränsen


Malin Rising


Burma har lagt landminor längs gränsen till Bangladesh under de senaste tre dagarna, säger två regeringskällor i Dhaka till Reuters.

Syftet kan ha varit att försöka hindra att människor ur den muslimska minoritetsbefolkningen Rohingya, som flytt till Bangladesh, återvänder till Burma, säger källorna.

Uppemot 125 000 människor ur den muslimska minoriteten har flytt från Burma till grannlandet Bangladesh efter att en attack av Rohingya-rebeller utlöst en våldsvåg från regeringsstyrkor.

Enligt en bangladeshisk gränsvakt hördes två explosioner i gränsområdet i går och en pojke blev av med sitt vänstra ben.
