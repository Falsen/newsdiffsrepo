Ifixit: Essential Phone omöjlig att reparera


Mats Karlsson


Det är i princip omöjligt att reparera en trasig Essential Phone på egen hand. Det konstaterar sajten Ifixit efter att ha gått igenom Android-skaparen Andy Rubins nyligen lanserade smartphone grundligt. Telefonen får ett bottenbetyg på 1 av 10 möjliga, och Ifixit beskriver bland annat hur man tvingats frysa ned telefonen för att ens kunna öppna den, något som medförde att skärmen också gick sönder i processen. Engadget konstaterar i en kommentar till det hela att det sannolikt förvisso inte är meningen att man ska reprarera telefonen själv, men att den som köper ett exemplar också får vara beredd på dyra reparationskostnader om enheten skulle gå sönder.
