Trump avslutar program för ”drömmare”


Samuel Inghammar


Det amerikanska programmet som ger möjlighet till arbetstillstånd för personer som kom till USA som barn kommer att avskaffas. Det har president Donald Trump beslutat, enligt källor till flera amerikanska medier.

Kongressen kommer att få sex månader på sig att ta fram en ersättning för programmet, som infördes under Barack Obamas tid i Vita huset.

Runt 800 000 personer, ofta kallade ”drömmare” (dreamers) har fått arbetstillstånd enligt reformen.
