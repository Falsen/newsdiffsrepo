Båthotell i Stockholm hyllas – ett av världens finaste


Anna Flemmert


Den vackra gamla husbåten Prince Van Orangiën på Beckholmen i Stockholm är ett av världens mest karismatiska båthotell, enligt det anrika resemagasinet Condé Nast.

”Jag vill aldrig åka härifrån”, skriver reporten och öser lovord över de spektakulära rummen där man kan höra vattnet klucka utanför fönstret.

Fartyget bygges i Holland 1935 och fungerade ursprungligen som hem och kontor åt en redare. De sex rummen i boutiquestil är inredda i ek, ebenholts och rosenträ med fantastiska detaljer – perfekt för en weekend, enligt Condé Nast.

Även Vogue har nyligen skrivit om Prince Van Orangiën:

”Det är ett delikat och excentriskt vattenparadis med snygga hytter, tunga ekpaneler och stora vita sängar som ber om romantik. Så populärt att till och med stockholmare checkar in.”
