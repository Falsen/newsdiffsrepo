Bra start för Galaxy Note 8 i Sydkorea


Mats Karlsson


Samsungs senaste flaggskeppstelefon Galaxy Note 8 har fått en fin start på försäljningen i hemlandet Sydkorea. Inte mindre än 395 000 enheter förbokades under den första dag som telefonen gick att förbeställa i landet. Det är 15 000 fler enheter än antalet Note 7 som förbokades förra året. 65 procent av beställningarna har lagts på 64 GB-modellen och blått och svart är de mest populära färgerna.
