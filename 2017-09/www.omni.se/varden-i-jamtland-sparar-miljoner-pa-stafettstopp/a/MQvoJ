Vården i Jämtland sparar miljoner på stafettstopp


Linnea Järkstig


Primärvården i Jämtland-Härjedalen har satt stopp för hyrsköterskor och satt ett lönetak på 1 500 kronor i timmen för hyrläkare och nu, tre månader senare, ger det resultat, skriver SVT Nyheter. Vården har lyckats bromsa kostnaderna med sju miljoner kronor bara i augusti.

Innan stoppet infördes steg kostnaderna för stafettsköterskor konstant, från 21 900 kronor under januari 2016 till toppnoteringen 777 267 kronor i januari 2017.

För att spara ännu mer inför man nu en bemanningspool för sköterskor. Målet i början av året, att minska kostnaderna för stafettpersonal med 49 miljoner, kommer dock inte att nås.
