Samsung utvecklar VR-teknik för mental hälsa


Mats Karlsson


Den koreanska elektronikjätten Samsung ska utveckla ett diagnosprogram för mental hälsa baserat på VR. Det hela är ett samarbete med lokala Gangnam Severance Hospital och VR-innehållsutvecklaren FNI. Tanken är att man ska ha ett kommersiellt fungerande program klart under 2018, som ska kunna användas av både sjukhus och skolor.

Bland de produkter som kommer att användas nämns Samsungs Gear VR-headset, smartklockan Gear S3, Samsungs S Health-app samt AI-assistenten Bixby.
