Två veckor efter avgången: Mer bio, lite mindre möten


Helena Sällström


Det har gått två veckor sedan Anna Kinberg Batra efter en turbulent period meddelade sin avgång.

Nu blir det bland annat mer tid för familjen, säger Kinberg Batra till Expressen i samband med galapremiären av filmen ”Borg” dit hon kom i sällskap med maken David Batra.

– Nu hinner man ju redan med lite mer bio och lite mindre möten.

Kinberg Batra säger att avgången blev hastig och att hon ännu inte har hunnit göra upp sina framtidsplaner.

Formellt avgår partiledaren på extrastämman den 1 oktober. Moderatkollegan Ulf Kristersson ses som favorit till att ta över posten som partiledare.
