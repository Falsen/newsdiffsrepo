Barça: Liverpool ville ha 1,9 miljarder för Coutinho


Helena Sällström


Timmen innan transferfönstret stängdes i Spanien i fredags kväll erbjöds Barcelona att köpa mittfältaren Philippe Coutinho av Liverpool för 200 miljoner euro, motsvarande 1,9 miljarder kronor.

Det uppgav Barcelonas klubbdirektör Albert Soler på lördagen. Han förklarade också varför klubben tackade nej:

– Vi är en förening som ägs av medlemmarna och det hade varit oansvarigt att ta en sån risk, sade Soler vars klubb tidigare i somras sålde Neymar till Paris SG för världsrekordsumman 2,2 miljarder kronor.

Liverpool avfärdar Barcelonas uppgifter som ”helt falska”, skriver BBC.
