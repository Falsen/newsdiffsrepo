Finska hissmiljardärer nya storägare i krisande Eltel


Emma Hedlin


Det krisande el- och teleföretaget Eltel har fått två nya storägare, det framgår av ett pressmeddelande. Bröderna och hissmiljardärerna Niklas Herlin och Ilkka Herlin har köpt vardera 8 miljoner aktier, vilket ger dem ett sammanlagt ägande på över 10 procent i bolaget.

– Bolaget har haft en tung period, men vi tror att rätt steg kommer att tas framöver, säger Niklas Herlin till DI.

Eltel har de senaste åren drabbats av flera nedskrivningar, vilket gjort att börsvärdet har rasat. Sedan delårsrapportsläppet i mitten på augusti har aktien rasat 10 procent.

Släkten Herlin, som är en av Finlands mest välbärgade, driver hissbolaget Kone.
