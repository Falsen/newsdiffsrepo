”Drömmare”: Trump vågar inte ens visa sig


Emmelie Wallroth


Greisa Martinez, en av de ”drömmare” som omfattas av migrationsprogrammet Daca, är kritisk till att president Donald Trump inte ens själv kunde meddela sitt beslut om skrotningen.

– Vi är redo att kämpa. Vi kommer inte vara tysta, säger hon till CNN på plats vid demonstrationen mot beslutet utanför Vita huset i Washington.

Programmet, som startades under Barack Obamas tid som president, skyddar omkring 800 000 barn och unga, kallade ”drömmare”, som kommit till USA på olaglig väg från att deporteras. Det ger dem möjlighet att stanna i landet och arbeta lagligt i tvåårsperioder som kan förlängas.
