EU vill införa hårdare sanktioner mot Nordkorea


Malin Rising


EU förbereder hårdare sanktioner mot Nordkorea, säger unionens utrikeschef Federica Mogherini.

– Jag kommer föreslå för ministrarna i dag att vi ska skärpa de ekonomiska påtryckningarna mot Nordkorea, säger Mogherini vid ett utrikesministermöte i Tallinn.

Hon säger att EU kommer att ansluta sig till potentiella nya FN-sanktioner och lägga till sina egna sanktioner, men ville inte gå in på detaljer om upplägget, skriver Reuters.
