Wallström: ”Vi arbetar mycket aktivt med fallen”


Elin Joleby


Regeringen arbetar mycket aktivt för att hjälpa den svenske författaren Hamza Yalcin, som sitter fängslad i Spanien sedan i början av augusti, och den svenske IT-konsulten och människorättsaktivisten Ali Gharavi, som sitter fängslad i Turkiet sedan i juli. Det säger hon till TT.

– Jag kan inte gå in i detalj på vad vi gör. Det är rörlig materia och vi försöker ständigt hitta nya vägar att påverka och se till att all information kommer fram. Vi hjälper också genom våra beskickningar, så att de får besök och andra saker som kan förbättra deras situation.

I förra veckan kallades den turkiske ambassadören upp till UD och Wallström har kontakt både med sin spanske och sin tyske kollega.

Tysklands förbundskansler Angela Merkel har varit hård i tonen mot Turkiet och bland annat kritiserat att landet använt sig av efterlysning via Interpol för att fängsla en tysk författare i Spanien, precis som i fallet Yalcin. Även Sverige har påtalat detta, enligt Wallström.
