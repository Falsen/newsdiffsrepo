Skarsgårds succé – filmen har slagit flera rekord


Linnea Järkstig


Bill Skarsgård har gjort en succé som clownen Pennywise i den nya filmatiseringen av Stephen Kings bok ”Det”. Filmen, som hade premiär i torsdags, har redan slagit flera rekord, skriver Variety.

Bara under sitt första dygn på biograferna drog ”Det” in 13,5 miljoner dollar, ungefär 105 miljoner kronor, vilket gör filmen till den skräckfilm genom tiderna som dragit in mest pengar på ett dygn. Den är även den film med premiär i september som dragit in mest pengar under det första dygnet.

Nu spås filmen bli Bill Skarsgårds stora genombrott i Hollywood, skriver Nöjesbladet.
