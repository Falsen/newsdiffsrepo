Kinberg Batra bjöd på sista måltid med alliansgänget


Linnea Järkstig


När Anna Kinberg Batra i juni bjöd in sina allianskollegor på middag var hon fortfarande en i gänget, alltså partiledare för Moderaterna. Mötet som var tänkt som en nystart för Alliansen kom nu, efter att M-ledaren meddelat sin avgång, att handla om annat, skriver Aftonbladet.

Samtalet under veckans middag kretsade i stället kring ”maten, umgänget och minnen från god vänskap och bra samarbete under de senaste åren”, skriver Kinberg Batra på Instagram.

KD-ledaren Ebba Busch Thor har kommenterat bilden: ”Tack för en så trevlig kväll! Gott var det också!”
