Stark efterfrågan i Kina lyfte Huawei förbi Apple


Nina Latvala


Kinesiska Huawei sålde fler enheter i somras än rivalen Apple. Det menar analysföretaget Counterpoint, som sammanställt de båda bolagens rapporter över globala leveranser under juni och juli, skriver bland annat Hindustan Times. Enligt Counterpoint tros även augusti ha förflutit till Huaweis fördel.

– Det här är en viktig milstolpe för Huawei, säger Counterpoints Peter Richardson enligt tidningen.

Däremot tros Apple få en stark höst i och med lanseringen av Iphone 8 om några veckor.

När det gäller globala marknadsandelar är Samsung fortsatt störst med 23,3 procent, enligt analysföretaget IDC. Apple och Huawei är näst och tredje störst med 12,0 respektive 11,3 procent.
