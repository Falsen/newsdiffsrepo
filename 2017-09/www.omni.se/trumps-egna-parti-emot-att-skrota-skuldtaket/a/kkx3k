Trumps egna parti emot att skrota skuldtaket



Republikanernas ledare i representanthuset, Paul Ryan, är emot att avskaffa skuldtaket för USA:s budget. Det samtidigt som Washington Posts källor uppger att president Donald Trump enats med Demokraterna om att göra just det.

– Jag tänker inte gå in på innehållet i de privata samtal som har förts oss emellan i Vita huset, men jag tycker att (skuldtaket, red. anm) fyller ett legitimt syfte för kongressens plånboksmakt. Det är något vi försvarar, sa Ryan under en presskonferens.

I samtal med journalister sa Donald Trump på torsdagskvällen att det finns många goda skäl att avskaffa skuldtaket.
