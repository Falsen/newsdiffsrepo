Inför flyttbeslutet: Nordea backar på börsen


Emma Hedlin


Nordea gick i den inledande onsdagshandeln framåt på Stockholmsbörsen. Det efter att DNB Markets gått ut med en höjd rekommendation för aktien, från behåll till köp. Anledningen är att DNB ser en stark utdelningskapacitet hos banken. Vid lunchtid har dock aktien tappat och ligger på minus 0,4 procent.

Senare i dag väntas Nordea meddela om sin eventuella flytt från Sverige. Något de har hotat med som en protest mot regeringens förslag om en högre avgift till den så kallade resolutionsreserven.
