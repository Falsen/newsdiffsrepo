Analytiker: Det blir en återhämtning i september



Nedgången i det svenska inköpschefsindexet blir inte långvarig, spår Carl Hammer som är SEB:s chef för makro- och valutaanalys.

”PMI dyker men står i motsats till en väldigt starkt konfidensindikator för tillverkningsindustrin från KI och tyska indikatorer. Återhämtning väntas nästa månad”, skriver Hammer på Twitter.

Just augusti bjuder ofta på svaga utfall i inköpschefsindexet. Tydliga nedgångar i augusti har nu skett fyra år i rad, konstaterar Nyhetsbyrån Direkt.

Det svenska inköpschefsindexet för industrin sjönk till 54,7 i augusti från 60,4 i juli. Ett tal över 50 indikerar tillväxt i sektorn.
