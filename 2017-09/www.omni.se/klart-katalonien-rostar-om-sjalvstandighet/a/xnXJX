Klart: Katalonien röstar om självständighet


Emmelie Wallroth


Kataloniens parlament har röstat igenom lagen om en folkomröstning om självständighet från Spanien, skriver flera medier. Den ska hållas den 1 oktober.

När resultatet stod klart reste sig de kvarvarande självständighetsivrande politikerna i bänkarna och sjöng unisont den katalanska nationalsången Els Segadors, skriver TT. Regeringen bad direkt författningsdomstolen TC att ogiltigförklara lagen.
