Johansson: Ska gå till botten med vad som hänt


Jens Kärrman


Justitie- och inrikesminister Morgan Johansson fick sent på tisdagseftermiddagen information om att polisen gett ett privat företag tillgång till polisens personalsystem. Dagen före hade hans statssekreterare fått information om att det pågick en granskning.

– Innan dess har jag inte känt till någonting. Min uppgift just nu är att gå till botten med vad som verkligen har hänt, säger justitieministern till Ekot

Morgan Johansson säger till också till Aftonbladet att det inte finns några tecken på att tjänstemän på Justitiedepartementet haft kännedom om polisens agerande innan dess.

– Men jag vill ändå gå till botten med om det har funnits någon information om detta på departementet tidigare och som sagt, det finns inga sådana tecken, säger Morgan Johansson till tidningen.
