Nadal till final: Ett väldigt känslosamt år


Josefin Pehrson


Rafael Nadal körde över Juan Martin del Potro i US Open-semin.

– Det här året var redan från början ett väldigt känslosamt år, det betyder allt för mig att vara tillbaka här framför den här publiken och spela om US Open-titeln, säger den 31-årige spanjoren som inte varit i tävlingens final på fyra år.

Finalen spelas mot sydafrikanen Kevin Anderson som Nadal mött i fyra tidigare ATP-matcher, då han tagit hem segern varje gång.
