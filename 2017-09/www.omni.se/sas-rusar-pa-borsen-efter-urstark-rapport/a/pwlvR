SAS rusar på börsen efter urstark rapport


Emma Hedlin


SAS klättrar i den inledande tisdagshandeln på Stockholmsbörsen. Det efter att flygbolaget presenterat en betydligt starkare rapport än väntat för tredje kvartalet i det brutna räkenskapsåret. En kvart efter börsöppning är SAS aktie upp 8,3 procent.

Verkstadsbolaget Volvo AB går framåt efter att Danske Bank höjt aktiens riktkurs under måndagen. Klockan 09.22 står Volvos aktie på plus 0,8 procent. Även SSAB stiger och ligger på plus 0,8 procent vid samma tid.

Klädjätten H&M vars aktie tappade stort under gårdagen ligger på plus 0,5 procent vid halv tio-tiden. Lundin Petroleum, som var en av börsvinnarna i går, tappar och ligger på minus 0,5 procent samma tid.

Bland förlorarna finns bland andra Electrolux som 20 minuter efter börsöppning ligger på minus 0,3 procent. På tisdagsmorgonen sänkte Pareto riktkursen för bolaget och ändrade rekommendationen från sälj till behåll.
