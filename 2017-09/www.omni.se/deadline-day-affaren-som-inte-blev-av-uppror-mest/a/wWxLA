Deadline Day: Affären som inte blev av upprör mest


Robert Triches


Silly Season är över för den här gången, men den övergång som diskuteras mest i brittiska tidningar i dag är den som inte blev av – Alexis Sanchez blir kvar i Arsenal. Klubben lyckades inte nå något avtal med Manchester City, något som uppges ha gjort City rasande, skriver Daily Mail.

”Manchester City är irriterade på Arsenal som de tycker har uppträtt skamlöst efter att budet på 60 miljoner pund nobbats”, skriver tidningen, refererar Sportbladet.

Enligt tidningens uppgifter var Sanchez själv villig att flytta, men ”hålls kvar” av Arsenal. Som en konsekvens uppges Sanchez nu vägra att förlänga sitt kontrakt med Arsenal som löper ut i juni.
