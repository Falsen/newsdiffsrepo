Analys: Kunde inte vara en sämre tidpunkt för Kina


Samuel Inghammar


Kinas president Xi Jinping tycker inte om överraskningar, men det har inte hindrat varken Nordkoreas ledare Kim Jong-Un eller USA:s president Donald Trump, skriver Washington Posts Kinakorrespondent Emily Rauhala. I söndags, bara timmar innan Xi Jinping skulle hålla ett tal så genomförde Nordkorea sin provsprängning. Och efter ett tag blandade sig Trump in i leken, och twittrade att Nordkorea utvecklats till ”ett stort hot och en skam för Kina”.

Allt detta inträffar samtidigt som Xi Jinping förbereder det kommunistiska partiets partikongress, ett jätteevenemang som bara hålls vart femte år. Kongressen ses som en möjlighet för Xi Jinping att konsolidera sin makt.

– Med kongressen i antågande är det här det sista Kina vill ha, säger Adam Cathcart vid universitetet i Leeds till tidningen.
