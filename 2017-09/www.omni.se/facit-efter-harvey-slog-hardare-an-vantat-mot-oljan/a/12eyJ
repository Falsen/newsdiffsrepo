Facit efter Harvey: Slog hårdare än väntat mot oljan


Nina Latvala


Stormen Harvey, som drog in över Texas och Louisiana förra veckan, slog hårdare mot den amerikanska råoljeproduktionen än bedömarna hade väntat sig. Nära en fjärdedel av landets raffinaderier slogs ut i stormen och nu väntar potentiellt ännu värre konsekvenser i och med orkanen Irma, skriver Reuters.

Extremvädret har gett eko i oljepriserna. På fredagsmorgonen svensk tid handlades Brentoljan för nästan 54,70 dollar per fat, upp 0,4 procent sedan i går. WTI kostade vid samma tidpunkt 49,18 dollar fatet, en prisstegring med 0,2 procent.

På grund av stormarna kommer den närmaste tidens oljedata inte att tilldömas så stor vikt av marknaden, menar analytikern William O’Loughlin enligt nyhetsbyrån.

– [Den] kommer att tas med en nypa salt, eftersom den underliggande trenden skyms av effekterna från orkanen.
