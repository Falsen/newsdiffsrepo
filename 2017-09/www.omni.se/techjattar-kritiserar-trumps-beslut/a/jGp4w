Techjättar kritiserar Trumps beslut


Mats Karlsson


Donald Trumps beslut om att utvisa unga så kallade ”drömmare”, som kommit till USA innan de fyllt 16, attackeras nu hårt av flera techjättar. Apple, Facebook, Google och Microsoft är några av de företag som nu uttrycker starkt motstånd mot Trumps planer.

Apples vd Tim Cook har meddelat sina anställda att man nu samarbetar med politiker för att försöka få till stånd en lagstiftning som ska utgöra ett permanent skydd för drömmare i USA. Microsofts chefsjurist Brad Smith meddelar att 39 anställda hos dem drabbas direkt av beslutet, och att man kommer att utnyttja alla juridiska möjligheter för att skydda dem. ”Drömmare är våra grannar, våra vänner och våra kollegor. Det här är deras hem. Kongressen måste agera nu” skriver Googles vd Sundar Pichai på Twitter.
