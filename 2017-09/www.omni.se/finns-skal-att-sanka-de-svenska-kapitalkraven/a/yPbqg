”Finns skäl att sänka de svenska kapitalkraven”



När Nordea nu flyttar från Sverige minskar landets samlade banktillgångar från knappt fyra gånger till strax under tre gånger av BNP. Det borde enligt analytiker innebära att kapitalkraven på den kvarvarande banksektorn skulle kunna minskas.

– Nu när Nordea inte räknas med kommer det svenska banksystemet vara rätt litet och då bör det vara positivt för resten av bankerna, säger Andreas Håkansson, analytiker på Exane, till DI.

SvD Näringslivs Johan Carlström skriver i en analys att sannolikheten för att myndigheterna ska lätta på avgifter och krav för bankerna ändå är liten. ”Beslutsfattarna är fortfarande märkta av Sveriges hembryggda finanskris i början av 1990-talet. De vill ha både hängslen och livrem för att förhindra ännu en krasch – och Nordeas flytt till Finland kommer sannolikt inte att ändra det.”
