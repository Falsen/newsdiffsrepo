Expert: Troligt att Vellinge får igenom tiggeriförbud


Elin Joleby


Mycket tyder på att Skånekommunen Vellinge kommer att få igenom sitt tiggeriförbud. Det säger Folke Johansson, professor emeritus i statsvetenskap med kommunpolitik som expertområde, till DN.

Vellinges kommunstyrelse röstade i tisdags för att förbjuda tiggeri på ett antal utvalda platser i centrala Vellinge, Skanör och Höllviken. Moderaterna, som tagit initiativ till förbudet, fick stöd av Sverigedemokraterna och Liberalerna.

Att beslutet kommer att klubbas igenom även i kommunfullmäktige den 20 september är väntat och förbudet börjar då gälla den 1 januari 2018 om inte länsstyrelsen river upp beslutet. Det hände Sala kommun 2011 men skillnaden då var att kommunen ville ha ett generellt tiggeriförbud.

– Nu är det bara på fyra ställen. Det är full möjligt att man får igenom det. Det borde man klara, säger Johansson till DN.
