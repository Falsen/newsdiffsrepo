Regler för CSN-stöd för utlandsstudier ses över


Jens Kärrman


Regeringen ser över vilka utbildningar utomlands som ska berättiga till studiemedel. Orsaken är att ett 70-tal studenter har fått bidrag för att studera vid Medina-universitetet i Saudiarabien, som lär ut en ärkekonservativ variant av islam.

– Min ingång är att vi ska ha ett studiestödssystem som möjliggör för unga människor att studera i hela världen. Men samtidigt känner jag att någonstans går gränsen, säger gymnasieminister Anna Ekström till TT.
