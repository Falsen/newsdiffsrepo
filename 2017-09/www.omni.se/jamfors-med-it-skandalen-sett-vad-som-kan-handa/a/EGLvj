Jämförs med it-skandalen: ”Sett vad som kan hända”


Helena Sällström


Det är ”olyckligt” att ett privat bolag getts åtkomst till polisens lönesystem från företagets egna lokaler utanför myndigheten. Det säger Pia Gruvö, chef för it-säkerhet på Militära underrättelse- och säkerhetstjänsten, Must, till Sveriges Radio. Genom att frångå försvarets krypteringslösning är det tydligt att man brutit mot Säkerhetsskyddsförordningen, menar hon.

Beslutet om att göra ett undantag togs 2015 av rikspolischefen Dan Eliasson. Gruvö drar en parallell till it-skandalen på Transportstyrelsen och säger att det ju var ”någon generaldirektör som fick avgå” med syftning på Maria Ågren som sparkades i januari.

– Det bryter ju mot säkerhetsskyddsförordning och vad som kan hända där det har vi ju sett nyligen då, säger Pia Gruvö.
