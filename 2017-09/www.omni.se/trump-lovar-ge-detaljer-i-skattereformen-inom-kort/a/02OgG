Trump lovar ge detaljer i skattereformen inom kort


Nina Latvala


USA:s president Donald Trump säger att han inom de närmsta två veckorna ska börja hamra ut detaljerna i den skattereform som han presenterade i våras. Det rapporterar flera amerikanska medier.

I ett tal i delstaten North Dakota beskrev Trump i svepande ordalag de förändringar han vill se, exempelvis en förenkling av skattelagstiftningen och skattelättnader för medelklassen.

Enligt finansminister Steven Mnuchin kommer förslaget att landa hos kongressens kommittéer senare i september.
