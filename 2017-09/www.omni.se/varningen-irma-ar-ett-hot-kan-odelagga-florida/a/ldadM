Varningen: ”Irma är ett hot – kan ödelägga Florida”


Peter Johansson


Chefen för USA:s katastrofmyndighet Fema – Brock Long – befarar att orkanen Irma kommer att orsaka stor förödelse i USA:

– Irma fortsätter att utgöra ett hot som kommer att ödelägga USA, antingen Florida eller någon annan av de sydliga delstaterna, säger han enligt Reuters.

Orkanen rör sig just nu över de brittiska Turks- och Caicosöarna, där vågor på över sex meter väntas, rapporterar AP. Den väntas sedan dra vidare mot Kuba och Haiti och sedan nå Florida.
