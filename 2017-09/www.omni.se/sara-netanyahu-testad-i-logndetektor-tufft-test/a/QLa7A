Sara Netanyahu testad i lögndetektor: ”Tufft test”


Helena Sällström


Sara Netanyahu, gift med Israels premiärminister Benjamin Netanyahu, har genomgått ett lögndetektortest för att rentvå sig från anklagelser om att ha täckt privata utgifter med offentliga medel.

– Hon tog testet. Det är ett mycket tufft test. Det är förnedrande och hon gjorde det på ett underbart sätt, säger familjens advokat Yossi Cohen till israelisk radio, enligt TT.

Maken Benjamin Netanyahu utreds mot sitt nekande för misstankar om korruption i flera andra ärenden.
