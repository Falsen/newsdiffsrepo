Polisen krävde in film – anmäler sig själva


Peter Johansson


I lördags sköt polisen varningsskott mot en man med samurajsvärd i centrala Örebro. Efteråt efterlyste polisen filmer från personer som befunnit sig i närheten. En film som togs i beslag tillhörde en journalist från Nerikes Allehanda, något som fått polisen att nu anmäla sig själva. Det rapporterar Expressen.

Insatsledaren meddelade att de har ett beslut att beslagta mobiltelefonen om journalisten inte frivilligt gav dem en kopia av filmen. Därför lämnades den över.

– Det är fel att de kräver filmen av oss, det är fel att de hotar med att beslagta mobilen och det är fel att de håller kvar reportern mitt under pågående nyhetshändelse, säger chefredaktören Anders Nilsson till Medievärlden.
