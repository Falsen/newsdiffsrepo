Sydkoreansk expert: Möjlig vätebomb en game changer


Linnea Järkstig


Om Nordkorea har genomfört ett lyckat test av en vätebomb så är det ett stort steg i landets mål att utveckla kärnvapen som kan nå USA:s fastland, enligt experter. Det rapporterar Reuters.

Eftersom landet spränger under marken är det svårt för experter att få detaljer om kärnvapentestet. Men experter som studerat jordbävningen – med ett magnitud på 6,3 enligt amerikanska USGS – säger att det är tillräckliga belägg för att antyda att Nordkorea antingen utvecklat en vätebomb eller är mycket nära.

– Nordkorea har effektivt etablerat sig som en kärnvapenstat. Det här är inte bara en ”game changer” (avgörande ögonblick, reds. anm.), det är game over, säger Kune Y Suh, kärnvapeningenjör och professor vid Seouls universitet, till Reuters.
