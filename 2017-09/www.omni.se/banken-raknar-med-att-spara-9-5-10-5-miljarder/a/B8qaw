Banken räknar med att spara 9,5–10,5 miljarder



Enligt bankens egna beräkningar kommer Nordea att spara totalt mellan 1–1,1 miljarder euro, motsvarande ca 9,5–10,5 miljarder kronor, på ”resolutionsavgifter, insättningsgarantier och andra övergångsregler” med sin flytt.

”Det slutliga utfallet beror bland annat på exakt när flytten sker”, konstaterar Nordea i ett pressmeddelande.

Exakt hur kapitalkravet kommer att se ut är också för tidigt att säga, enligt banken. Enligt investmentbanken Citis analytiker kan kapitalkravet sänkas från dagens 17,6 procent till runt 10,8 procent i och med en flytt till Finland.
