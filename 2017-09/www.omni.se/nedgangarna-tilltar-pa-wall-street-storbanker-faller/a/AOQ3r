Nedgångarna tilltar på Wall Street – storbanker faller


Emma Hedlin


USA-börserna inledde strax under nollan på tisdagen men indexen har sedan dess successivt letat sig lägre. Strax efter klockan 18.15 svensk tid är breda S&P 500 ned 0,9 procent och tekniktunga Nasdaq Composite backar 1,1 procent. Bank och finans är det stora sänket och jättar som Goldman Sachs och Bank of America är ned omkring 3 procent för dagen.

New York-börsen hade stängt i går på grund av Labor Day och tisdagen är därmed första handelsdagen efter Nordkoreas kärnvapentest. Det bidrar givetvis till den osäkra stämningen, menar Jeff Sau, chefstrateg vid Raymond James.

– Vår känsla är att om det ska ske en rörelse nedåt så borde den inledas denna veckan, säger han till CNBC.
