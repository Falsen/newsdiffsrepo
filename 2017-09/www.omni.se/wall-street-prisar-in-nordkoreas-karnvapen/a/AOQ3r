Tunga nedgångar på Wall Street – banker sänke


Mattias Magnusson


USA-börserna föll på bred front på tisdagen. Indexen letade sig successivt lägre under förmiddagshandeln och vid stängning var breda S&P 500 ned 0,8 procent samtidigt som tekniktunga Nasdaq Composite hade backat 0,9 procent. Bank och finans var ett tungt sänke på börserna. Jättarna Goldman Sachs och Bank of America var ned 3,6 respektive 3,2 procent.

New York-börsen hade stängt i går på grund av Labor Day och tisdagen är därmed första handelsdagen efter Nordkoreas kärnvapentest. Det bidrar givetvis till den osäkra stämningen, menar Jeff Sau, chefstrateg vid Raymond James.

– Vår känsla är att om det ska ske en rörelse nedåt så borde den inledas denna veckan, säger han till CNBC.
