Ödesdom mot Intel kan påverka Vestagers position



Ett avgörande i EU-domstolen på onsdagen kan komma att bli mycket betydelsefullt för konkurrenskommissionären Margrethe Vestagers pågående kamp mot amerikanska IT-jättar som Google och Qualcomm, skriver Politico. Då avgörs nämligen ett ärende från 2009, där Intel dömdes till böter på motsvarande 15,2 miljarder kronor för otillåtna konkurrensmetoder, och som kan ha bäring på framförallt EU-kommissionens ärenden mot Google, skriver tidningen.

Skulle EU-domstolen ge Intel rätt och döma mot EU-kommissionen vore det i och för sig något av en sensation, eftersom det inte skett på närmare fyrtio år. Samtidigt finns det tecken på att Intel har visst stöd i EU-domstolen, i oktober förra året backade en ledamot i domstolen upp Intels överklagande, skriver Politico.
