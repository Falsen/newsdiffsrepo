Mössen har öppnat nya minibutiker – i Borås


Elin Joleby


Det lilla muskvarteret i Malmö gjorde succé både i Sverige och världen och blev en supersnackis i december förra året. Sedan i maj har butikerna och det lilla tivolit varit borta men nu har konstkollektivet Anonymouse öppnat två nya minibutiker – denna gång i Borås, skriver Sydsvenskan.

”Vi vågade oss iväg till Borås för att shoppa antikviteter och botanisera bland deras fina tygbutiker. De nyöppnade butikerna Sorkhs skattkammare och Pärlans tyger finns nu att hitta för den som letar”, skriver Anonymouse på sitt Instagramkonto.

Butikerna är den del av gatukonstfestivalen No Limit som pågår just nu.
