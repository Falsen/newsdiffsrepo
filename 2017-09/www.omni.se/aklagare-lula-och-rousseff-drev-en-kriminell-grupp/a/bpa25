Åklagare: Lula och Rousseff drev en kriminell grupp


Malin Rising


Den tidigare brasilianske presidenten Luiz Inácio Lula da Silva och hans efterträdare Dilma Rousseff anklagas formellt för förskingring i miljardklassen.

Anklagelserna är de senaste i raden i Brasiliens gigantiska korruptionsskandal.

Överåklagaren, Rodrigo Janot, påstår att åtta medlemmar av Arbetarpartiet, inklusive Lula och Rousseff, begått en rad brott, som kartellbildning, korruption och penningtvätt, med koppling till det statligt ägda oljebolaget Petrobras. I det 230 sidor stora dokumentet som lämnats in till Högsta domstolen anklagas Lula för att leda organisationen.
