Nya kameror och AI ska göra Street View bättre


Mats Karlsson


Google Street View, det vill säga Googles ambitiösa tjänst där man fångat stora delar av världen med 360-gradersbilder, ska få ett lyft. Detta med hjälp av artificiell intelligens och mer högupplösta kameror. Det nya systemet för att föreviga omgivningen bygger på åtta kameror som ska ge skarpare bilder med mer tydliga detaljer och färger. Med hjälp av AI ska man dessutom förbättra indexeringen av det som syns på bilderna. Det ska till exempel bli möjligt att via sökmotorn ställa frågor av typen ”Vad heter butiken på hörnet intill kyrkan på bilden?” och få ett korrekt svar.
