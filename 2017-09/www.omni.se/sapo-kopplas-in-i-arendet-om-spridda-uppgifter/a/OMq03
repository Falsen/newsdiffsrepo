Säpo kopplas in i ärendet om spridda uppgifter


Sebastian Hagberg


Säkerhetspolisen ska utreda vad som hänt i ärendet kring hanteringen av polisens personal- och lönesystem. Det säger inrikes- och justitieminister Morgan Johansson (S) till Ekot.

Enligt Ekot fattade rikspolischef Dan Eliasson beslut om att göra ett undantag från Säkerhetsskyddsförordningen när han gav ett privat företag tillgång till hemliga uppgifter ur polisens lönesystem i april 2015. Polismyndigheten uppger själva att inga lagbrott har begåtts. Morgan Johansson vill nu räta ut alla frågetecken.

– Därför ska Säkerhetspolisen gå in i det, säger han till Ekot.
