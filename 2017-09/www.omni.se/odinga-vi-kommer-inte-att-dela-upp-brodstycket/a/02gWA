Odinga: Vi kommer inte att dela upp brödstycket


Linnea Järkstig


Två dygn efter det att landets högsta domstol beslutat att underkänna förra månadens presidentval på grund av fusk klargör Kenyas oppositionsledare Raila Odinga att hans koalition inte kommer att dela makten med sittande presidenten Uhuru Kenyatta, skriver TT.

– Vi kommer inte att dela upp brödstycket, säger han med en lokal liknelse för makt.

Kenyatta sades först ha vunnit valet den 8 augusti men domstolen kom fram till att valkommissionen begått ”oegentligheter och olagligheter”. Ett nytt val ska hållas inom 60 dagar.
