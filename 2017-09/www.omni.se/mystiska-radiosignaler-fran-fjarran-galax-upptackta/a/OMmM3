Mystiska radiosignaler från fjärran galax upptäckta


Peter Johansson


Forskare vid Berkeley-universitetet i Kalifornien – som bedriver det hittills mest omfattande sökandet efter liv i yttre rymden – har upptäckt 15 radioblixtar från en galax tre miljarder ljusår bort. Det rapporterar SR vetenskapsradion. Maria Sundin, astrofysiker vid Göteborgs universitet, säger att en neutronstjärna med väldigt starkt magnetfält kan ha skickat ut signalerna. Hon medger att det också kan finnas mer ”fantasifulla spekulationer”:

– Om det finns någon civilisation som lyckats framställa rymdskepp som åker i extremt höga hastigheter, så kräver de väldigt mycket energi för att drivas. Då skulle detta vara spåret som plockats upp, säger hon till Vetenskapsradion.
