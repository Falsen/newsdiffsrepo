Militärbas i USA tränar på att skjuta ner Kims robotar


Linnea Järkstig


Mitt ute i Alaskas vildmark, vid basen Fort Greely, övar amerikansk militär på att skjuta ner Nordkoreas kärnvapenrobotar – utifall Nordkorea skulle avfyra en mot amerikanskt fastland. CNN har besökt basen.

– Vi tränar på att avfyra ett skott mot ett skott, och förstöra det så att det inte förstör oss, säger en major vid USA:s nationalgarde som måste vara anonym av säkerhetsskäl.

Alla soldater CNN pratat med är övertygade om att de har militär förmåga att skjuta ner en kommande interkontinental ballistisk robot, även om det är 60 procent chans att det lyckas. Det finns totalt 38 projektiler vid basen som är redo att avfyras. Ytterligare sex projektiler väntas vara på plats vid slutet av året.
