Knutbypastorn försökte manipulera telefonlinjer


Michelle Muntau


Den livstidsdömde Knutbypastorn Helge Fossmo, som numera heter Iversen, har flera gånger försökt manipulera Kriminalvårdens telefonlinjer. Enligt UNT har han pratat med personer han inte får kontakta. Nu har han fått sina samtalstillstånd indragna enligt en dom i förvaltningsrätten.

Kriminalvården varnade Helge Fossmo först om att hans två godkända telefontillstånd, till en syster samt en vän, kunde komma att dras in. När försöken att mixtra med linjerna fortsatte beslöt Kriminalvården i maj i år att återkalla tillstånden.

Den tidigare Knutbypastorn själv nekar till anklagelserna och överklagade till förvaltningsrätten, skriver Aftonbladet.
