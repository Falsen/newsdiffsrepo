Lyft testar självkörande bilar i San Francisco


Mats Karlsson


Uber-konkurrenten Lyft inleder nu ett samarbete med självkörande bil-företaget Drive.ai och lanserar ett pilotprojekt med självkörande taxibilar i San Francisco. Pilotprojektet kommer att involvera ett mindre antal passagerare och en förare kommer att finnas med på alla färder, i händelse av att någonting oförutsett skulle inträffa. Det är oklart när man tänkt dra igång verksamheten. Lyft har redan en rad andra samarbeten i gång på området självkörande bilar, bland annat med Nutonomy och Waymo.
