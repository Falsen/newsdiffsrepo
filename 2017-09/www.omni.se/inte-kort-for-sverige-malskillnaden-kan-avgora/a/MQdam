Inte kört för Sverige – målskillnaden kan avgöra


Robert Triches


Efter förlustmatchen mot Bulgarien har Sveriges väg mot VM blivit betydligt snårigare. Samtidigt bidrog Frankrikes storvinst över Nederländerna med 4–0 till en öppning, skriver Sportbladet. Målskillnaden talar nämligen för Sverige.

I tabellen har nu Sverige nio måls övertag mot Bulgarien och fyra mål mot Nederländerna, vilket betyder att Sverige förmodligen kan förlora mot Nederländerna med ett eller två mål, förutsatt att Frankrike vinner mot Bulgarien och att Sverige vinner över Luxemburg och Vitryssland.

– Vi räknade med att Frankrike skulle slå Nederländerna. Att det blev 4–0 till slut är en extra bonus för oss, säger Sveriges Andreas Granqvist till Sportbladet.

Sverige ligger just nu tvåa i sin grupp med Bulgarien en poäng bakom. Åtta av de nio bästa grupptvåorna lottas mot varandra i ett playoff.
