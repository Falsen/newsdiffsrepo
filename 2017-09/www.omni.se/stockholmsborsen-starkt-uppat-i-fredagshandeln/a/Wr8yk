Stockholmsbörsen starkt uppåt i fredagshandeln


Emma Hedlin


Stockholmsbörsen fortsätter fredagen på plus. Strax efter klockan halv tolv står storbolagsindexet OMXS30 på plus 0,8 procent. Något bättre går breda OMXS som vid samma tid står på plus 0,9 procent.

Verkstadssektorn fortsätter att trycka upp börsen. Där går lastbilsjätten Volvo i täten efter att ha redovisat nya finansiella mål.

Europabörserna går i samma spår som Stockholmsbörsen. Klockan 11.40 står Frankfurtsbörsens DAX-index på plus 0,7 procent, liksom S&P Europe.

I eftermiddag släpps ny jobbstatistik från USA vilket ses som en tung vägvisare om den amerikanska konjunkturen.
