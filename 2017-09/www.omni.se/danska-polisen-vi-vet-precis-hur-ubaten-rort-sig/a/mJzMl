Danska polisen: ”Vi vet precis hur ubåten rört sig”


Linnea Järkstig


Peter Madsens ubåt hade ingen avancerad navigationsutrustning, men trots det uppger utredarna att de nu vet exakt hur båten har rört sig innan journalisten Kim Walls försvinnande. Det rapporterar Ekstrabladet.

– Vi har en fullständig bild över hur ubåten rört sig, säger utredningsledaren Jens Möller till tidningen.

Polisen har undersökt en kamera i periskopet. Och eftersom Peter Madsens färd med journalisten Kim Wall framförallt skett ovan vattenytan har danska och svenska myndigheter tillsammans lyckats kartlägga färden.

Ubåten har bland annat rört sig i södra Öresund och de västliga delarna av Kögebukten.
