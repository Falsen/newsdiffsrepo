Problem för skolor i Mexiko ta hand om elever från USA


Samuel Inghammar


Många barn flyttar från USA till Mexiko eftersom deras föräldrar deporterats. Enligt uppskattningar har mellan en halv miljon och 800 000 amerikanska barn flyttat till Mexiko sedan 2008, rapporterar USA Today.

Det här skapar problem för utbildningsväsendet på båda sidor av gränsen. I Mexiko är utbildningssystemet inte förberett på att ha hand om det stora inflödet av elever som dessutom ofta inte talar spanska. Och i USA löper barn som stannar kvar när deras föräldrar måste lämna landet högre risk att sluta skolan i förtid.

Nu finns en oro för att problemet ska växa.

– Med tanke på den nya regeringen i USA spekuleras det i att det kommer att bli en stor utvandring, säger Mario Benitez Reyes vid skolmyndigheterna i den mexikanska staden Tecate till tidningen.
