Gardell om flytten: ”Jag tror de målade in sig i ett hörn”



Riskkapitalisten Christer Gardell har svårt att förstå vilka fördelar en flytt har för Nordea.

– Jag tror att de målade in sig i ett hörn och blev tvingade att flytta, säger han till SvD Näringsliv.

Investmentbolaget Investors ordförande Jacob Wallenberg och banken SEB:s ordförande Marcus Wallenberg menar att Nordeas flytt kan skada Sveriges bild som ”företagarnation”.

”Vår bedömning är att de långsiktiga effekterna kommer att bli kännbara”, skriver de i ett gemensamt uttalande till SvD Näringsliv.
