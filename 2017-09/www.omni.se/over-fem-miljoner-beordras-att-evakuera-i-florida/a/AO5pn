Över fem miljoner beordras att evakuera i Florida


Josefin Pehrson


Floridas guvernör Rick Scott har kommit med en ny vädjan om att delstatens invånare ska evakuera – 5,6 miljoner människor uppmanas att lämna sina hem. Eftersom orkanen Irma enligt de senaste prognoserna väntas röra sig västerut har ytterligare områden inkluderats i evakueringsområdena.

– Floridabor måste vara redo att förflytta sig till närmaste skyddsrum om de inte har evakuerat före lunchtid, säger Scott enligt the Guardians liverapport.

Det sista kommersiella flyget lyfte från Miami i natt och det finns inga schemalagda turer för lördag eller söndag.
