Nordea backar på börsen: ”Tror den kommer igen”


Emma Hedlin


Nordea-aktien hämtade sig något på fredagsförmiddagen efter att ha avslutat gårdagen på minus 1,4 procent. Vid ett-tiden backar dock aktien igen och står på minus 0,2 procent.

– Jag tror att Nordea kommer igen när mer långsiktiga investerare går in i aktien, säger Lars Skovgaard Andersen, aktierådgivare på Danske Bank till den danska nyhetsbyrån Ritzau Finans.

Nordea dalade i stort sett hela torsdagen efter beskedet om att banken ska flytta sitt huvudkontor från Stockholm till Helsingfors. Ett val som Nyhetsbyrån Direkt menade kunde gynna resten av de svenska storbankerna.

SEB står på minus 0,1 procent klockan 12.50, Handelsbanken på plus 0,1 procent och Swedbank på plus 0,6 procent.
