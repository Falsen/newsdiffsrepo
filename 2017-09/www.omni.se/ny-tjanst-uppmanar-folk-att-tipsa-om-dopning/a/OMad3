Ny tjänst uppmanar folk att tipsa om dopning


Elin Joleby


Nu blir det enkelt för vem som helst som misstänker dopning att anmäla det anonymt. Svensk Antidoping, Riksidrottsförbundets nationella antidopningsorganisation, har lanserat en ny nättjänst där man kan tipsa om misstänkta dopningsaktiviteter inom idrotten.

Den anonyma visselblåsarfunktionen, under namnet Dopingtips, har tagits fram för att ge både allmänhet och idrottsutövare ett enklare sätt att lämna information på.

”Det är inte bara antidopningorganisationernas jobb att se till att idrotten är ren och rättvis, det är alla som har att göra med idrott som behöver göra jobbet”, säger Matt Richardson, chef på Svensk Antidoping, i ett pressmeddelande.
