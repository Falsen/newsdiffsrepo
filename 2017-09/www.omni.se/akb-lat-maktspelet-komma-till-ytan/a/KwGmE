”AKB lät maktspelet komma till ytan”


Peter Johansson


Anna Kinberg Batra hade kunnat lämna posten som Moderatledare innan länsförbunden börjat kräva hennes avgång. Hon hade fått erbjudande om att ”självmant och snyggt” avsäga sig uppdraget, enligt uppgifter i Svenska Dagbladet. Att Kinberg Batra inte valde den vägen hedrar henne, enligt SvD:s kulturchef Lisa Irenius:

”Hon lät maktspelet komma till ytan i all sin fulhet och futtighet och blottade sin egen hjälplöshet i detta. Hon lät processen bli transparent – något de flesta omhuldar i teorin men skyr i praktiken”, skriver hon i en krönika.
