Moderaterna vill införa nationellt tiggeriförbud


Peter Johansson


Moderaterna vill införa nationellt förbud mot tiggeri. Det meddelar partiet på en pressträff där ny kriminalpolitik presenteras. Det ska omfatta alla som tigger och ska gälla på alla platser, skriver Aftonbladet. Partiet ska också arbeta för att få bort otillåtna bosättningar och att Sverige agerar hårdare för att sätta press på de EU-länder vars medborgare söker sig till andra länder för att tigga.

Förslagen ingår i ett nytt program för kriminalpolitiken som ska behandlas på Moderaternas stämma i Örebro den 12–15 oktober. bland annat föreslås skärpta straff för gängrelaterad brottslighet och en särskild brottsrubricering för hedersbrott.

– Det är den mest offensiva agendan på ett decennium. Det är för lätt att vara kriminell idag, säger Moderaternas rättspolitiske talesperson Tomas Tobé på en pressträff.
