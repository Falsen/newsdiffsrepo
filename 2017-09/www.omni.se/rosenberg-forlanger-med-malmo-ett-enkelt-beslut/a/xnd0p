Rosenberg förlänger med Malmö: ”Ett enkelt beslut”


Peter Johansson


Malmö FF:s stjärnanfallare och lagkapten Markus Rosenberg förlänger sitt kontrakt med den allsvenska serieledaren över säsongen 2018. Det rapporterar TT. Samarbetet skulle ha avslutats efter den här säsongen, men nu förlängs kontraktet med ytterligare ett år.

"I slutändan var beslutet enkelt. Det viktiga är att jag känner att jag bidrar och jag brinner för att spela i Malmö FF ett år till. Att spela fotboll är fortfarande det bästa som finns och jag ser alltid fram emot att komma till träningen. Hur jag än funderade hittade jag inga anledningar till att sluta", säger Markus Rosenberg till MFF:s webbplats.
