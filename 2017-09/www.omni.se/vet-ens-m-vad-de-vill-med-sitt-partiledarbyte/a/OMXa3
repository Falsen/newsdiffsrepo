”Vet ens M vad de vill med sitt partiledarbyte?”


Josefin Pehrson


Skiljer sig Ulf Kristersson i någon egentlig mening från Anna Kinberg Batra? Det frågar sig Expressens Torbjörn Nilsson i en krönika. Med tanke på att ingen har kunnat märka någon skillnad i deras respektive syn på vilken politiska profil och vilken parlamentarisk strategi Moderaterna ska ha är logiken inte glasklar, menar Nilsson.

Han ser ett val mellan ”det fega och det frimodiga” – där Mikael Odenberg representerar senare men gör bedömningen att partiet på sin extrastämma kommer ”välja ängsligheten” och rösta på Kristersson.
