Diktatur slussade miljarder genom Danske Bank


Sebastian Orre


Regimen i diktaturen Azerbajdzjan har tillåtits göra miljardtransaktioner genom konton i den danska storbanken Danske Bank. Det rapporterar Berlingske Business med hänvisning till en informationsläcka. Danske Bank medger att den inte har levt upp till penningtvättsreglerna, men experter är kritiska till att banken inte reagerat tidigare på varningssignalerna.

Betalningarna från den kritiserade diktaturen, som bland annat beskylls för en stor rad överträdelser av mänskliga rättigheter, har bland annat gått till chefen för FN-organet Unescos make, en tysk politiker och en presidentkandidat i ett EU-land.
