Uppfinnare får pris för kläder som växer med barnen


Mats Karlsson


Den brittiska uppfinnaren Ryan Yasin har vunnit det prestigefyllda brittiska teknikpriset James Dyson Award för en klädkollektion kallad Petit Pli. Det handlar om en typ av barnkläder som anpassar sig och expanderar efter den som bär dem. Således behöver föräldrarna inte ständigt köpa nya kläder när barnet växer.

”Jag har uppfunnit en ny struktur för tyget, som påminner om origami” förklarar Yasin för brittiska Metro. Kläderna förlorar inte sin flexibilitet trots att de expanderar och de tål naturligtvis att tvättas också. Kläderna ska gå att använda från mellan fyra och sex månaders ålder och fram till dess att barnet fyller tre år.
