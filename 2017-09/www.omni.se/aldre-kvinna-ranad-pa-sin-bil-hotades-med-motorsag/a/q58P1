Äldre kvinna rånad på sin bil – hotades med motorsåg


Linnea Järkstig


En kvinna i 70-årsåldern har förts till sjukhus i ambulans efter att ha misshandlats och rånats på sin bil i Spånga, nordvästra Stockholm, skriver Aftonbladet. Kvinnan ska ha hotats av män beväpnade med någon form av tillhygge.

Enligt Aftonbladets källor var gärningsmännen beväpnade med motorsåg. Detta vill dock inte polisen kommentera.

– Enligt tidiga uppgifter är det två personer som har sparkat henne och sedan stulit bilen och kört iväg, säger polisens presstalesperson Carina Skagerlind, till tidningen.
