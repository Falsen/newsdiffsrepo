Analys: Flytten löser inte kundernas missnöje



Med flytten till Finland slipper Nordea betala så hög resolutionsavgift, men långsiktigt återstår många problem att lösa för storbanken, skriver SvD Näringslivs Torbjörn Isacson i en analys och pekar på att missnöjet bland kunderna inte bara är stort utan växande.

”En del kunder kommer säkerligen att [lämna banken] efter onsdagens beslut, missnöjet lär vara tydligt på sina håll den närmaste tiden”, skriver han.

DI:s Ulf Petersson skriver samtidigt i en analys att den eventuella förlust av affärer som Nordea kan märka av knappast kommer upp i sådana nivåer att det påverkar kalkylen för en flytt. Tidningens Afroditi Kellberg skriver att det tidigare har funnits tendenser till kunduppror i banken.

”Nordea försäkrar att verksamheten förblir oförändrad, men kunderna kan agera emotionellt.”
