Moderaterna i Uppsala nominerar Kristersson


Sebastian Hagberg


Moderaternas länsförbund i Uppsala nominerar Ulf Kristersson till partiledarposten, rapporterar SVT Nyheter. Vice förbundsordförande Fredrik Ahlstedt säger att han föreslog Kristersson på ett sammanträde på torsdagen och att det ”fick stort gillande”.

– Han har varit mycket i Uppsala och pluggat här så det känns som det kan bli mycket bra. Han driver frågorna om jobb och integration, som vi tycker är viktiga här, säger Ahlstedt om Kristersson till SVT.

Moderaterna väljer ny partiordförande den 1 oktober.
