Mattis: USA kommer ge ”massivt militärt svar” på hot från Nordkorea


Linnea Järkstig


USA kommer att bemöta varje hot från Nordkorea med ”massiv militär respons”, uppger landets försvarsminister James Mattis enligt AFP. Detta om Pyongyang hotar USA eller någon av landets allierade.

– Ett hot mot USA:s territorium, inklusive Guam, eller våra allierade kommer att mötas av en massiv militär respons, en effektiv och överväldigande respons, säger han.

Mattis säger också att USA ”inte strävar efter att utplåna Nordkorea”, men att landet ”har många möjligheter att göra det”, skriver AP.
