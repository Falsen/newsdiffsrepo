Brækhus om Laurén: Hon har kallat mig tjock


Sebastian Hagberg


Den 21 oktober möter svenska Mikaela Laurén den norska världsmästarboxaren Cecilia Brækhus. Det presenterades på en presskonferens i dag. Ordkriget mellan de båda boxarna började direkt.

– Hon snackade sig till den här matchen. Hon har kallat mig allt från diva till tjock. Det är dags att göra upp det här en gång för alla. Hon har snackat i flera år, säger Cecilia Brækhus.

Laurén ville inte vara sämre.

– Jag har otrolig respekt för Cecilia som boxare. Men jag tycker att hon stagnerat lite i sin utveckling. Det är en stor möjlighet för mig att ta fem mästarbälten. Som person har jag ingen respekt för Cecilia.
