M: Höj polislönerna och skärp straffen


Jens Kärrman


Högre polislöner krävs för att rekrytera fler poliser. En riktad satsning mot polisen är ett av de förslag som ingår i Moderaternas nya kriminalpolitiska program.

Partiet vill också ta bort mängdrabatten för brott och kräver också en rad straffskärpningar, bland annat för gängbrottslighet och bostadsinbrott. Fler brott ska också kunna föranleda utvisning.

– Det är för lätt att vara kriminell i dag, säger Moderaternas rättspolitiske talesperson Tomas Tobé på en pressträff.
