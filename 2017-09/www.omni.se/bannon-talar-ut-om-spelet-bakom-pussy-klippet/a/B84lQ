Bannon talar ut om spelet bakom ”pussy”-klippet


Sebastian Hagberg


”Antingen hoppar du av nu. Eller så går du mot den största valförlusten i amerikansk historia”. Så sa den högt uppsatte republikanen Reince Priebus till Donald Trump efter att klippet där Trump talar om att ”ta kvinnor på fittan” nått offentligheten.

Uppgifterna kommer från Trumps tidigare chefsstrateg Steve Bannon, som intervjuas av 60 Minutes på söndag. Trump ska ha frågat sina närmaste om råd efter att klippet publicerats av Washington Post. Bannon säger i intervjun att han var övertygad om att Trump skulle vinna valet, trots skandalen.
