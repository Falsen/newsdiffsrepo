Misstänkt för knivattacken var avstängd från skolan


Sebastian Hagberg


Den 17-åriga pojke som misstänks för knivattacken på en polis på Medborgarplatsen i Stockholm hade två dagar tidigare stängts av från sin gymnasieskola, rapporterar DN. Eleven, som bor på ett HVB-hem, skrevs in på ett gymnasium den 21 augusti. Bara några dagar senare stängdes han av efter att ha hamnat i slagsmål vid två tillfällen.

17-åringen ska ha haft psykiska problem men bedömts vara i så pass stabilt skick att han kunde börja på skolan.
