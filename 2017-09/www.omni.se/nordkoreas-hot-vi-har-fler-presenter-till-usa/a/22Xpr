Nordkoreas hot: Vi har fler ”presenter” till USA


Emmelie Wallroth


Nordkorea har ”fler presenter” till USA, säger landets ambassadör i FN, Han Tae-Song, enligt Al Jazeera. På plats vid FN i Genève säger han att han är stolt över landets senaste kärnvapentest.

– De senaste självförsvarsåtgärderna i mitt land är presenter riktade till USA och ingen annan, säger Han Tae-Song.

Han säger också att så länge USA fortsätter med sina ”provokationer” mot Nordkorea så kommer de få ännu fler ”presenter”.
