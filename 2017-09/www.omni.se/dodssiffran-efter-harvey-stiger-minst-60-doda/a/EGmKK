Dödssiffran efter Harvey stiger: Minst 60 döda


Emmelie Wallroth


Dödssiffran efter stormen Harvey som drabbat Houston och Texas i USA hårt har nu stigit till minst 60, skriver AP.

Många ska ha drunknat i översvämningarna efter de kraftiga skyfallen, men flera dödsfall beror också på andra orsaker efter stormen. Bland annat har strömavbrott slagit ut elen hos äldre som behövt el för att överleva. Översvämningarna har även orsakat förseningar av medicinsk utrustning, vilket också lett till dödsfall, skriver AP.
