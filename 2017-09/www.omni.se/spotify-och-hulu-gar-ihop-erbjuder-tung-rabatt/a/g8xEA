Spotify och Hulu går ihop – erbjuder tung rabatt



Spotify inleder sitt första partnerskap inom streaming av film och tv. Spotify ska samarbeta med Hulu – Netflix kanske främsta konkurrent i USA. Bolagen kommer att erbjuda amerikanska collegestudenter ett paket med Spotify och Hulu TV för 4,99 dollar per månad, motsvarande 40 kronor, rapporterar Reuters.

Det är en rabatt på hela 13 dollar, motsvarande mer än 100 kronor, jämfört med att abonnera på de båda tjänsterna separat.

”Ett smart sätt att ge sig in på videomarknaden utan att ta sig vatten över huvudet”, skriver Mark Mulligan, chef vid analysfirman Midia Research, enligt Reuters.

Hulu ligger bakom serier som ”The Handmaid’s Tale” och ”Fear the Walking Dead”.
