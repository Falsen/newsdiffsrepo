”Poliser måste känna sig trygga – skärp straffen”


Peter Johansson


Rikspolischef Dan Eliasson kräver att regeringen vidtar åtgärder för att ”poliser ska kunna göra sitt jobb och känna sig trygga”. Det säger han i ett pressmeddelande med anledning av förra veckans knivattack mot en polis på Medborgarplatsen i Stockholm.

– Vi måste få skärpta straff för de som begår brott mot blåljuspersonal. Vi måste också öka tempot när det gäller bättre utrustning och förbättrade arbetsvillkor, säger Eliasson i pressmeddelandet.
