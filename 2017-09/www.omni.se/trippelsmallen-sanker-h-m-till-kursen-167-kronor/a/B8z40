Trippelsmällen: Sänker H&M till kursen 167 kronor


Tomas Medin Westman


Société Générale, JP Morgan och Jefferies sänker sina riktkurser för H&M under måndagsmorgonen. Från stängningskursen på 200,7 kronor i fredags menar Société Générale att H&M ska ned till 167 kronor, från tidigare riktkurs på 195 kronor, samtidigt som Jefferies sänker från 235 kronor till 210 kronor. JP Morgan sänker riktkursen till 185 kronor från 190 kronor, enligt Direkt.

Överlag är analytikerna kluvna inför H&M:s framtid, enligt SME Direkt. Sju rekommenderar köp och lika många sälj. Nio råder avvakta.
