”Ska bli dyrare att köpa en bil med höga utsläpp”


Helena Sällström


Regeringen föreslår att ett nytt bonus-malus-system för lätta fordon ska träda i kraft den 1 juli 2018. Det skriver finansminister Magdalena Andersson (S) och biträdande finansminister Per Bolund (MP) på SvD Debatt. Förslaget innebär en bonus för den som köper en bil med låga utsläpp, medan den som köper en bil med höga får betala en förhöjd fordonsskatt under de tre första åren. Jämfört med dagens ”supermiljöbilspremie” på 40 000 kronor höjs bonusen till 60 000 kronor i det nya förslaget.

Ministrarna skriver också att man genomför ”Bränslebytet” som går ut på att alla som säljer drivmedel ska blanda in mer biobränsle i den bensin och diesel som säljs. ”Plikten blir världens hitintills mest ambitiösa”, skriver Andersson och Bolund.
