Nedladdning av Youtube-klipp stoppas – sajt nedlagd


Mats Karlsson


Youtube-mp3.org är en av världens mest besökta webbsidor. Detta då sajten möjliggör konvertering av innehållet på Youtube-länkar till mp3-filer, och således används flitigt av besökarna för att hämta hem gratis musik. Men efter att skivbolagens rättighetsorganisation RIAA dragit sajten inför domstol läggs den nu ned. Detta efter att RIAA och personen bakom sajten kommit överens om en förlikning. Förutom att betala ett större belopp så får ägaren inte ägna sig åt liknande verksamhet i framtiden. Dessutom ska domännamnet Youtube-mp3.org lämnas över till ett av de skivbiolag som RIAA representerat i fallet.
