Försvaret: Mutmisstänkte chefen saknade mandat



Den säljchef på svenska Bombardier som misstänks för mutbrott erbjöd inget partnerskap till ett lokalt bolag i Azerbajdzjan, säger hans advokat Peter Lindqvist.

– Det beslutades högre upp i organisationen, säger han.

I dag gör försvaret sin sakframställning i korruptionsrättegången i Stockholms tingsrätt mot Bombardier Transportations tidigare säljchef, en 37-årig ryss.
