Disney: Star Wars och Marvel flyttas från Netflix



Mediejätten Disney har nu beslutat att även de stora filmserierna Star Wars och Marvel ska flyttas från Netflix. Flytten ska ske när Disneys nya streamingtjänst lanseras 2019, säger bolagets vd Bob Iger vid en branschkonferens, rapporterar Variety.

Redan när Disney meddelade planerna på en egen streamingtjänst stod det klart att nya filmer från Disney och Pixar skulle försvinna från Netflix. Då sa Iger att Disney ännu inte beslutat vad som skulle ske med Star Wars och Marvel-serierna och Netflix uppgav till Reuters att diskussioner pågick mellan bolagen.
