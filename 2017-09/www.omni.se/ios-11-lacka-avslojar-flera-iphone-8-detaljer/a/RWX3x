IOS 11-läcka avslöjar flera Iphone 8-detaljer


Mats Karlsson


En läckt version av Apples kommande operativsystem IOS 11 har avslöjat mängder av detaljer om kommande Iphone 8. Det rapporterar 9to5Mac.

Bland annat framgår det att Iphone 8 kommer att kunna spela in 4K-video med en frekvens på 60 bilder i sekunden och att telefonen kommer att få nya funktioner för ljussättning vid foto. Dessutom bekräftas funktionen för ansiktsscanning som kallas Face ID, samt att skärmen får en upplösning på 1 125 x 2 436 pixlar.

Apples Iphone 8 kommer att offentliggöras i samband med ett event i Kalifornien på tisdag.
