Kina ser över utvecklares klagomål mot Apple



Kinesiska myndigheter ser nu över anklagelserna mot Apple om att de bryter mot gällande konkurrenslagstiftning, skriver CNBC. Bakgrunden är att 28 kinesiska apputvecklare för tre veckor sedan lämnade in ett formellt klagomål mot it-jätten i en lokal domstol. Och i tisdags ska man även ha lämnat in klagomålen till landets konkurrensmyndigheter.

Bland annat menar utvecklarna att Apple tar orimligt höga avgifter och att man raderar appar från appbutiken Appstore utan tillräckligt god förklaring.
