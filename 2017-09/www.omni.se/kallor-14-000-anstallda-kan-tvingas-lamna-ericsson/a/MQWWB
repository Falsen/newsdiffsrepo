Källor: 14 000 anställda kan tvingas lämna Ericsson



14 000 anställda kan tvingas lämna Ericsson och detta enbart från marknadsområdet ”Europa och Latinamerika”, rapporterar SvD Näringsliv som citerar personer med insyn.

Orsaken till uppsägningarna är de sparplaner som Ericssons vd Börje Ekholm  tagit fram och som intensifierades efter den svaga kvartalsrapporten i somras, skriver tidningen. Marknadsområdet är Ericssons största sett till antalet anställda.

”Det blir en fråga om i princip nedläggning i flera länder där försäljningen försvunnit”, säger en person med insyn till tidningen.
