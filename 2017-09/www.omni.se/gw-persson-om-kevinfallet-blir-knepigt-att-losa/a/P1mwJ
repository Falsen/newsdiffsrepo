GW Persson om Kevinfallet: ”Blir knepigt att lösa”


Michelle Muntau


Kevin mördades i Arvika 1998 och bröderna Christian och Robin pekades ut som de skyldiga. Nästan 20 år senare återupptog man förundersökningen igen då det framkom uppgifter om att pojkarna utsatts för stor press i förhör med polisen.

Kriminalprofessorn Leif GW Persson tror att det kan bli svårt att lösa fallet.

– Nu blir det ju knepigt, med tanke på att det är så jävla uselt skött från början, säger han till Expressen.

Chefsåklagare Niclas Wargren vid åklagarkammaren i Karlstad säger att polisen nu ska granska gamla fynd.

– Det är inte GW som bestämmer riktning och takt här, säger han till tidningen.

Analysen av de föremål som hittades vid Kevins kropp kan avgöra om utredningen läggs ner eller inte, skriver Expressen. Reslutat av den tekniska undersökningen väntas senare i år.
