Kritik mot mediebevakning: ”Gränsat till osmakligt”


Sebastian Hagberg


Mediebevakningen av Kim Walls död har stundtals varit oetisk och spekulativ. Det säger den danska tidningen Politikens chefredaktör Chrisitan Jensen till DN. Jensen menar att det är motiverat att rapportera om händelsen, men att medierna i vissa fall inte kunnat hålla huvudet kallt.

– När rapporteringen övergår i spekulativa historier om hur hon har dödats, då tangerar medierna gränsen till det osmakliga.

Medieforskaren Anette Forsberg säger till tidningen att fallet har varit komplicerat för medierna, eftersom omständigheterna hela tiden har förändrats. Hon menar dock att medierna överlag har skött rapporteringen utan att tumma på pressetiken.
