”Om någon ska följa lagen så är det rikspolischefen”


Samuel Inghammar


Från politiskt håll kommer flera reaktioner på rapporteringen att rikspolischefen Dan Eliasson beslutat att ge ett företag åtkomst till känslig information ur myndighetens personal- och lönesystem.

Liberalernas partiledare Jan Björklund vill att Eliasson redogör för vad som hänt.

– Man får inte bryta mot lagen. Om någon ska följa den så är det rikspolischefen, säger han till Ekot.

V-ledaren Jonas Sjöstedt vill också få en förklaring från Eliasson.

– Om en polischef medvetet gör något som strider mot lagar och förordningar så är den personen omöjlig, men jag vill ge Dan Eliasson en chans att förklara sig, säger han till Ekot.
