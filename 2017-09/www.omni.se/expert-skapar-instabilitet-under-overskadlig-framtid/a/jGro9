Expert: ”Skapar instabilitet under överskådlig framtid”


Emma Hedlin


Oron över att det spända läget på Koreahalvön ska övergå i militära insatser kommer att göra finansmarknaderna instabila under en överskådlig framtid, skriver CNBC:s Michael Ivanovitch i en analys: ”Helt enkelt för att det inte finns någon rimlig förutsättning för en diplomatisk lösning”.

Ivanovitch skriver att många amerikanska fondförvaltare tycks ha avfärdat Kinas uttalande om att de inte tolererar en militär konflikt i ett av sina grannländer. Han menar att amerikanska investerare gör rätt i att hissa varningsflaggan då 40 procent av världsekonomin skulle påverkas av en eventuell militär konflikt.

”Världen står på randen till krig i Nordostasien”, skriver Ivanovitch.
