Putin: Tala med Nordkorea – sluta provocera dem


Michelle Muntau


Rysslands president Vladimir Putin varnar USA och andra länder för att gå in i en ”återvändsgränd” när det kommer till Nordkorea, rapporterar CNN. Att provocera och förolämpa dem är fel väg att gå, menar Putin.

– Ryssland anser att politikers taktik att sätta press på Pyongyang för att stoppa deras kärnvapenprogram är missvisat och meningslöst, sade Putin i ett meddelande som släppts av Kreml inför BRICS-toppmötet i Xiamen, Kina.

Han anser istället att man ska föra dialog med diktaturen, utan några förutsättningar. Man ska inte pressa Nordkorea militärt, menar Putin.

I tisdags sköt Nordkorea en robot över Japan. USA:s president Donald Trump sade efteråt att ”prata inte är lösningen” och föreslog ”andra lösningar”. Sydkorea har även haft militärövningar efter Nordkoreas avfyrning.
