Just nu: Rätten beslutar om öppna dörrar i Wall-fallet


Peter Johansson


Den pågående omhäktningsförhandlingen i fallet med Peter Madsen, som misstänks ha orsakat den svenska journalisten Kim Walls död, kommer inte att hållas bakom stängda dörrar. Det har domstolen beslutat.

Åklagaren Jacob Buch-Jepsen ville att förhandlingen skulle hållas bakom stängda dörrar med hänsyn till polisutredningen, vilket Madsen själv motsatt sig.

– Min klient har ett intresse av att han får lov att förklara sig och att det kommer ut i offentligheten, har försvarsadvokaten Betina Hald Engmark sagt.

Även flera journalister har argumenterat mot stängda dörrar, skriver TT.

Under häktningsförhandlingen säger Buch-Jepsen att den exakta tidpunkten för det misstänkta mordet inte är klarlagd och att tillvägagångssättet är okänt.

Hald Engmark har inför förhandlingarna meddelat att Peter Madsen kommer att erkänna att han gjort sig skyldig till brott mot griftefriden i samband med att han till havs dumpade Kim Walls kropp, skriver BT.
