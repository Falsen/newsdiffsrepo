”Isoleringen av SD har bara fått partiet att växa”


Linnea Järkstig


Moderaterna måste bemöta alla demokratiskt valda partier med samma respekt, kritisera utspel, förslag och idéer som inte är förenliga med våra värderingar och vår analys. Det skriver Ann Heberlein, som kandiderar till provvalet till riksdagen för M, på SvD Debatt.

Enligt Heberlein är det inte den svenska väljaren som oroas över hur M ska förhålla sig till SD, utan det är en fråga som ställs av journalister som har ett enormt intresse av frågan. Hon menar att det därför är dags att släppa frågan om M ska samarbeta med SD eller inte. Isoleringen av SD har inte gjort partiet svagare, utan det har i stället fått partiet att växa, skriver hon.

”Vi ska förhålla oss till våra väljare i första hand. Det är deras frågor, deras oro, deras förväntningar som är grunden för politikens legitimitet”.
