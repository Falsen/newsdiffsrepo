Trump Jr: Hade ryssmöte för att få info om Clinton


Emmelie Wallroth


I en utfrågning med senatens underrättelseutskott säger Donald Trump Jr att han hade ett möte med den ryska advokaten för att få fram information om Hillary Clinton, rapporterar AP.

Han säger också att han inte konspirerat med några utländska myndigheter och att han heller inte ”känner till någon annan som gjort det”, rapporterar AP.

Trump Jr fick i juli en inbjudan till att frågas ut öppet av senaten, men förhandlade så att han slipper den öppna utfrågningen.
