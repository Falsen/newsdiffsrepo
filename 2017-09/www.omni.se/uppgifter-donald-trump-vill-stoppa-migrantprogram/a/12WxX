Uppgifter: Donald Trump vill stoppa migrantprogram


Michelle Muntau


Programmet DACA ger människor som kommit till USA utan tillstånd som barn rätt att arbeta i landet under två år. Trump vill avsluta programmet och flera medier har rapporterat om att regeringen kan komma med ett beslut inom kort.

Omkring 800 000 arbetstillstånd har godkänts enligt reformen som infördes 2012 under den tidigare presidenten Barack Obamas styre, skriver TT.

Fox News rapporterar att Trump ska stoppa utfärdandet av nya tillstånd och låta de som redan gäller löpa ut. En högt uppsatt person inom regeringen säger till Reuters att ett beslut kan komma redan på fredagen.
