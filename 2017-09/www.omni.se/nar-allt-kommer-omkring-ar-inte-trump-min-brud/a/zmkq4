”När allt kommer omkring är inte Trump min brud”


Peter Johansson


På en presskonferens under tisdagen fick Vladimir Putin frågan om han är ”besviken” på Donald Trump, skriver TT. Rysslands president ansåg att reporterns fråga var ”naiv”:

– När allt kommer omkring så är han inte min brud, och jag är inte hans brudgum. Vi är statsmän, svarade han.

Putin sa också att han hoppas nå kompromisser vad gäller lösningar på  ”bilaterala och internationella problem”.

Det pågår för närvarande flera utredningar om Trumpkampanjens eventuella kontakter med Ryssland inför det amerikanska presidentvalet 2016. Både Trump och den ryska regeringen har nekat till att det funnits ett samarbete.
