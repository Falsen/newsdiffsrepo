Ny sydkoreansk övning: ”Begrava dem till sjöss”


Samuel Inghammar


Sydkoreas militär har i natt hållit nya övningar för att markera mot Nordkorea, efter det senaste kärnvapentestet. Det är flottan som genomfört övningar i Japanska havet.

”Om fienden genomför en provokation någonstans, över eller under vattenytan, så kommer vi omedelbart att slå tillbaka och begrava dem till sjöss”, säger befälhavaren Choi Young-Chan, enligt den sydkoreanska nyhetsbyrån Yonhap.

Dagen efter kärnvapentestet genomförde Sydkorea militärövningar med ballistiska robotar. Då simulerades en attack mot några av Nordkoreas kärnvapenanläggningar.
