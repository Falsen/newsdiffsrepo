Ambassadör varnar Sverige för kärnvapenförbud


Linnea Järkstig


USA:s nedrustningsambassadör Robert Wood varnar Sverige för att skriva under avtalet om nedrustning av kärnvapen, skriver SvD. Enligt Wood inger konventionen ett ”falskt hopp” och är fel i dagens allt mer explosiva läge.

– Sverige bör fundera noga innan man skriver under. En del av vårt säkerhetssamarbete kan hindras av avtalet, säger han till tidningen.

På frågan om en underskrift skulle kunna leda till att USA inte ställer upp och skyddar Sverige svarar han: ”Det beror på”. Enligt Wood skulle landet inte avbryta allt samarbete, men en del saker kanske inte blir möjliga att göra.

Regeringen har tidigare sagt att man noga utvärderar avtalet innan det kan bli tal om ett undertecknande.
