Minst 58 döda i jordskalvet – siffran väntas stiga


Sebastian Hagberg


Minst 58 människor har konstaterats döda efter den kraftiga jordbävningen i Mexiko i morse svensk tid, rapporterar AFP.

Myndigheter befarar att dödssiffran kommer att stiga eftersom räddningspersonal fortfarande söker i rasmassorna i de södra delarna av landet som drabbades värst. Skalvet hade en magnitud på 8,2 och inträffade 23.49 lokal tid.

– Det kändes som om gravitationen hade upphört, som om jag hade en utomkroppslig upplevelse, säger den 21-åriga utbytesstudenten Poppy Paulus-Nicolas från Nederländerna till TT.
