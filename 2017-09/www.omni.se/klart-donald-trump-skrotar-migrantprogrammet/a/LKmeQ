Migrantprogram skrotas – 800 000 kan kastas ut


Emmelie Wallroth


USA:s president Donald Trump avslutar migrationsprogrammet Daca. Det bekräftar USA:s justitieminister Jeff Sessions enligt amerikanska medier.

Programmet, som startades under Barack Obamas tid som president, skyddar omkring 800 000 barn och unga som kommit till USA på olaglig väg från att deporteras. Det ger dem möjlighet att stanna i landet och arbeta lagligt i tvåårsperioder som kan förlängas.

Trump ger nu kongressen ett halvår på sig att ta fram en ersättande lag. Delstaterna New York och Washington har tidigare sagt att de ska ta till rättsliga åtgärder om programmet försvinner.
