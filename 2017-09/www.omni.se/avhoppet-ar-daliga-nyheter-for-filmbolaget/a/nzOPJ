”Avhoppet är dåliga nyheter för filmbolaget”


Samuel Inghammar


Av fem Star wars-filmer som antingen färdigställts eller är under produktion på senare tid så har tre av dem fått nya regissörer under arbetets gång. Dessutom har en regissör fått gå redan innan arbetet med en film om karaktären Boba Fett kommit igång på allvar.

Oavsett vems felet är så är det inte goda nyheter för filmbolaget Lucasfilm, skriver Forbes filmskribent Scott Mendelson efter nyheten att regissören Colin Tevorrow inte ska göra klart den nionde filmen i Star wars-serien.

Även om det inte skulle innebära att filmen blir försenad från sitt planerade premiärdatum 2019 ”med det kaos som skulle följa”, så är det inte bra för Star wars-serien, skriver han. Men, allt beror på hur filmen slutligen blir, betonar han.
