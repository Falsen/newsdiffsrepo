Tyskland och Kina överens om åtgärder mot Nordkorea


Emmelie Wallroth


Kinas president Xi Jinping och Tysklands förbundskansler Angela Merkel är överens om att de vill se åtgärder mot Nordkorea efter landets senaste kärnvapentest. Det meddelar Kinas statliga nyhetsbyrå Xinhua efter att de två ledarna talats vid i telefon på torsdagen, skriver Reuters.

Xi och Merkel är också överens om att de vill se en fredlig lösning på upptrappningen, vilket Kinas president även sagt i ett telefonsamtal med USA:s president Donald Trump tidigare i veckan.
