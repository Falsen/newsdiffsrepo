Lundin Petroleum: Går bättre och bättre var dag



Utbyggnadskostnaderna för det norska oljefältet Johan Sverdrup har minskats med 5 miljarder norska kronor, enligt Statoil. Totalt har budgeten för projektet nu minskat med 25 procent jämfört med den ursprungliga planen samtidigt som fas ett av utbyggnaden är 60 procent klar, skriver svenska delägaren Lundin Petroleum i ett pressmeddelande.

Alex Schneiter, vd och koncernchef, kommenterar i ett pressmeddelande:

– Arbetet med världsklassprojektet Johan Sverdrup utvecklas riktigt bra och ser bättre och bättre ut för var dag som går. Det är mycket uppmuntrande att mer än hälften av Fas 1 nu är slutförd och att vi ligger före tidsplan. Det har länge varit min uppfattning att kostnaderna för detta projekt kommer fortsätta att minska och idag kan vi meddela att partnerskapet för Johan Sverdrup har lyckats minska utbyggnadskostnaderna ytterligare.”
