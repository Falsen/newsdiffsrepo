Tyskland: Nära 100 000 deltar i rysk militärövning


Malin Rising


Rysslands militärchef kommer att möta en högt uppsatt befälhavare från Nato under torsdagen för att diskutera den kritiserade ryska militärövningen ”Zapad 2017”, skriver AFP.

Den ryska militärövningen ska hållas i Vitryssland nästa vecka och har skapat oro i Polen och de baltiska länderna. Moskva har sagt att det rör sig om en helt och hållet defensiv övning med 12 700 soldater. Men Tyskland menar att förberedelserna inför övningen indikerar att uppemot 100 000 soldater kommer att delta.

Frankrikes utrikesminister Florence Parly har fördömt övningen, som kommer att äga rum på gränsen till EU och Nato, som en ”avsiktlig skrämselstrategi”.
