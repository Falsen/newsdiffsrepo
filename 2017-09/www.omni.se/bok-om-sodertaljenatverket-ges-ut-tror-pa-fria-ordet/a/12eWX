Bok om Södertäljenätverket ges ut: Tror på fria ordet


Michelle Muntau


Författaren och journalisten Ann Törnkvists bok ”Följ fucking order: Ett reportage om Södertäljemaffian” ges ut i vår, skriver TT. Det är Mondial förlag som väljer att ge ut boken, vars utgivning tidigare stoppats efter påtryckningar från kriminella.

”Vi tror på det fria ordet och vi tror att det här är en historia som måste berättas”, säger förläggaren Simon Brouwers i ett pressmeddelande.

Boken handlar om den kriminella gruppering som kallas Södertäljenätverket, som bland annat varit en del av det uppmärksammade rättsfall där gängledaren 2014 dömdes till livstids fängelse för anstiftan till tre mord, människorov och utpressning.
