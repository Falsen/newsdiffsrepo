Polisens genombrott: Har fått träff på mystisk tejp


Sebastian Hagberg


Polisen har nått ett genombrott i utredningen av dubbelmordet i Mantorp i juni, skriver TT. Förundersökningsledaren Patrik Sjögren säger att man troligen hittat inköpsstället till den ovanliga silvertejp som användes för att binda det äldre par som mördades.

– Vi tror oss veta vilken återförsäljare det är, men vi har inte fått det forensiskt fastslaget, säger han.

Polisen trodde först att återförsäljaren kunde finnas utomlands men nu visar det sig att den ligger inrikes, till och med i närområdet.
