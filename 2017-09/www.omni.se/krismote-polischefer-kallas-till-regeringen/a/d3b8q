Krismöte – polischefer kallas till regeringen


Jens Kärrman


Justitie- och inrikesminister Morgan Johanssons statssekreterare träffar på onsdagsmorgonen representanter från Polismyndigheten, skriver Expressen.

Mötet hålls efter efter Ekots uppgifter om att ett privat företag fått tillgång till Polisens personal- och lönesystem Palasso. Morgan Johansson deltar inte i mötet utan genomför en sedan tidigare planerad resa till Göteborg.

– Vi kanske kommer att få lite mer uppmärksamhet på vår resa men det är inte så att vi ändrar planerna, säger Sofie Rudh, Morgan Johanssons pressekreterare, till Expressen.
