Besvikelse i landslaget: ”Vill spela för svenska folket”


Helena Sällström


4,5 miljoner svenskar kan missa söndagens VM-kvalmatch i fotboll när Sverige möter Vitryssland. Orsaken är att Discovery Networks kanaler försvinner eftersom tv-bolaget inte kommit överens med Comhem och Boxer.

Landslagsspelaren Mikael Lustig säger att det är tråkigt.

– Vi vill spela för svenska folket och att de ska ha möjlighet att kolla på landslaget, säger han till Sportexpressen.
