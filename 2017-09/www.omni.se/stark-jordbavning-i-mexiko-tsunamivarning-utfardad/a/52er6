Stark jordbävning i Mexiko – tsunamivarning utfärdad


Malin Rising


En jordbävning med magnitud 8 har ägt rum utanför Mexikos kust, rapporterar Reuters. Myndigheterna varnar nu för en tsunami i Mexiko, Guatemala, El Salvador, Costa Rica, Nicaragua, Panama, Honduras och Ecuador.

Det kraftiga skalvet har känts i Mexiko City. Enligt Dagens Nyheter flyr människor från skakande byggnader i staden. Strömavbrott har rapporterats från delar av staden, rapporterar den mexikanska tidningen El Universal, som uppger att helikoptrar hovrar över staden. Det är ännu oklart om någon skadats.
