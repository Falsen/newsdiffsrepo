Analys: Trump lämnar många frågor obesvarade


Malin Rising


Donald Trumps drag att låta kongressen besluta om framtiden för de 800 000 unga migranter som förts till USA av sina föräldrar som barn gör inte någon glad, skriver AP:s Julie Pace i en analys.

Demokrater kallade Trumps beslut ”elakt” och ”hjärtlöst”, medan en del republikaner upprördes av att han sköt över ansvaret på kongressen, vars kalender redan är fullspäckad med svåra beslut. Bland de konservativa som sett fram emot Trumps utlovade hårda linje mot migranter, anklagade några honom för att bryta sina löften.

”Presidentens beslut blottlägger hans egen olust inför programmets framtid”, skriver Pace och tillägger att presidenten lämnat många frågor obesvarade.

”Bland annat: vad händer i mars om kongressen inte har godkänt lagstiftning som klargör de unga migranternas status?”
