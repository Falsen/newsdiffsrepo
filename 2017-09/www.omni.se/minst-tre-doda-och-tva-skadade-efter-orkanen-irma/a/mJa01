Minst tre döda och två skadade efter orkanen Irma


Emmelie Wallroth


Hittills har tre personer bekräftats döda i orkanen Irma, som sägs vara den mest kraftfulla över Atlanten på ett århundrade. Det bekräftar Annick Girardin, fransk minister med ansvar för landets territorier utanför fastlandet, enligt CNN. Ytterligare två personer har skadats allvarligt.

Irma har redan orsakat stor skada på flera öar i Karibien och nådde under onsdagen de franska öarna Saint-Barthélemy och Saint Martin. Monsterorkanen drar in med vindar på över 80 meter per sekund.
