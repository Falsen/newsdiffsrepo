”Kungen själv verkade lite överraskad”


Peter Johansson


Expressens krönikör Karin Lennmor skriver om beskedet att prins Carl Philip och Sofias nyfödde son fått namnet Gabriel Carl Walther. Namnet meddelades av kungen vid en konselj på slottet där representanter för regeringen närvarade.

”Till och med kungen själv verkade lite nyfiken och överraskad över namnvalet på sjätte barnbarnet, även om han förstås visste i förväg”, skriver Lennmor som konstaterar att prinsens föräldrar inte valde att döpa honom till något av de namn som nämnts på förhand.

– Gabriel är ganska otippat som kungligt namn, säger namnforskaren Katharina Leibring vid Institutet för språk och folkminnen till Svenska Dagbladet.
