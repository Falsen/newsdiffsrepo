EU: Arbetsgivare måste informera om kontroll av e-post


Mats Karlsson


Europadomstolen för mänskliga rättigheter slår nu fast att arbetsgivare som gör kontroller av sina anställdas e-post måste informera om saken. Frågan väcktes för tio år sedan, då en rumänsk man anmälde sin arbetsgivare, efter att det visat sig att arbetsgivaren haft tillgång till mannens privata mejlutväxling med sina familjemedlemmar.

Frågan har blivit viktigare i takt med att allt fler använder sig av företagstelefoner och sina jobbadresser för privat korrespondens.

”Den viktigaste läxan är att även om en arbetsgivare kan begränsa de anställdas integritet på arbetsplatsen, så kan de inte reducera den till noll” säger Stephanie Rats på den belgiska advokatbyrån Claeys & Engals till Reuters.
