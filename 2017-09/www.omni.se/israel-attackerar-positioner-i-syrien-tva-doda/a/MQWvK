Israel attackerar positioner i Syrien – två döda


Malin Rising


Israeliska stridsflygplan har attackerat två militära positioner i södra Syrien, där president Bashar al-Assad anklagats för att ha utvecklat kemiska vapen.

Två soldater dog i flygangreppet i närheten av Masyaf, säger den syriska militären enligt AFP.

Samtidigt rapporterar den Libanonbaserade tv-kanalen al-Mayadin att Israeliskt stridsflyg har anfallit ett mål i närheten av Syriens huvudstad Damaskus. Målet ska ha varit beläget i Qutaifah tre och en halv mil nordost om staden.
