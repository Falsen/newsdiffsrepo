Riksbanken: Ingen höjning av räntan förrän nästa år


Nina Latvala


Riksbanken behåller räntan oförändrad på –0,5 procent, precis som väntat. En höjning tros komma först i mitten av nästa år, heter det enligt ett pressmeddelande.

Köpen av statsobligationer fortsätter enligt det tidigare beslutet från april, skriver man.

Väntat var även att centralbanken byter mätvariabeln för inflationen, från tidigare KPI till KPIF.

Inflationsprognosen höjs något. Mätt i KPIF tros inflationen i år bli 2,0 (jämfört med 1,8 i juliprognosen), 1,9 procent nästa år (1,7) och 2,1 procent om två år (2,0).
