SAS och Norwegian ställer in alla flyg till Florida


Peter Johansson


Flygbolagen SAS och Norwegian ställer båda in helgens flygningar till och från Florida på grund av orkanen Irma som väntas dra in över USA:s fastland natten mot lördag. Det rapporterar TT.

Norwegian ställer in flygningarna till och från Fort Lauderdale och Orlando under helgen, skriver bolaget på sin hemsida.

SAS har inga flygningar från Sverige, men ställer in resor mellan Miami och Köpenhamn under helgen.

Amerikanska bolag har hittills ställt in tusentals flygningar till och från Florida i helgen.
