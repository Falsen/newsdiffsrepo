Uppgifter: Nordkorea flyttar robot mot kusten


Samuel Inghammar


Uppgifter i en sydkoreansk tidning gör gällande att Nordkorea setts flytta en interkontinental ballistisk robot mot landets västkust, där det finns en anläggning för uppskjutning av robotar. Det är en underrättelsekälla som säger till tidningen Asia Business Daily att flytten påbörjats på måndagen. Enligt källan flyttas roboten nattetid för att undvika övervakning, skriver Sky News.

Uppgifterna har inte bekräftats från officiellt håll. I går sa Sydkoreas militär att det finns tecken på att Nordkorea förbereder fortsatta robotuppskjutningar.
