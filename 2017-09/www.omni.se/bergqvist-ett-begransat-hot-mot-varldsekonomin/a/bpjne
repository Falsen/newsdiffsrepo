Bergqvist: Ett begränsat hot mot världsekonomin



Nordkoreas test med en vätebomb under söndagen ses som en eskalering av landets kärnvapenprogram samt en upptrappning av det redan spända läget. Dessutom genomfördes testet bara timmar före öppnandet av Brics-ländernas toppmöte i Kina – ett diplomatiskt hån riktat mot president Xi Jinping, skriver The Guardian.

SEB:s chefsekonom Robert Bergqvist delar uppfattningen att situationen är allvarlig men ändrar inte sin tidigare bedömning om att konflikten har begränsad inverkan på aktiemarknaden och den globala ekonomin. Det skriver han i en tweet. Motiveringen är att Nordkorea står utanför den globala leverantörskedjan, att konflikten inte påverkar råvarumarknaden, att den globala handeln inte drabbas samt att landet har ett enat säkerhetsråd emot sig.
