Odinga vägrar val i Kenya om inte kraven uppfylls


Emmelie Wallroth


Kenyas oppositionsledare Raila Odinga hotar nu med att det inte kommer bli något nytt val i landet.

– Det blir inga val den 17 oktober förrän de villkor som vi har uttalat har mötts, säger han enligt AFP.

Kraven handlar om att valkommissionen ska avgå och att medlemmarna ska utredas av polis.

– Deras namn är kända, säger Odinga.

Kenyas högsta domstol ogiltigförklarade nyligen valet som hölls i början av augusti och som den sittande presidenten Uhuru Kenyatta gick segrande ur. Oppositionsledaren Raila Odinga överklagade och domstolen gav honom rätt.
