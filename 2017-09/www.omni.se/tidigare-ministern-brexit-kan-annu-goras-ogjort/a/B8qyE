Tidigare ministern: Brexit kan ännu göras ogjort


Nina Latvala


Om den ekonomiska skadan blir alltför svårhanterlig och den allmänna opinionen stöder det, skulle Storbritannien teoretiskt sett kunna stanna i EU. Det säger den tidigare konservativa ministern Michael Heseltine till Reuters.

Han menar att den allmänna opinionen skulle kunna lyfta en ny generation brittiska politiker till makten vid nästa val, även om det inte finns några tecken i nuläget på att opinionens vindar håller på att vända.

– Det kan finnas indikationer, men inga konkreta bevis på att den allmänna opinionen rör sig, men jag tror att det kommer att ske, säger han till nyhetsbyrån.
