Förslag som gynnar Aramco ifrågasätts i Storbritannien



Torypartiets Nicky Morgan och Labours Rachel Reevs, ordförande i handels- respektive industriutskottet i parlamentet, kräver svar från den brittiska motsvarigheten till Finansinspektionen, FCA. Politikerna vill veta varför FCA föreslår förändringar som gör statsägda företag undantagna från regler som gäller andra storbolag på börsen.

London är en av marknaderna som försöker locka till sig det lukrativa statsägda oljebolaget Saudi Aramco, vars ambition är att börsnoteras till ett värde av 15 000 miljarder kronor nästa år. Aramco planerar bara att sälja fem procent av innehavet i bolaget. Med FCA-förslaget skulle bolaget få samma fördelar som andra storbolag, där minimumkravet på andel aktier att handla med är 25 procent.
