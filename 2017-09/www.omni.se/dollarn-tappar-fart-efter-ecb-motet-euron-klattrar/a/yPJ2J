Dollarn tappar fart efter ECB-mötet – euron klättrar


Emma Hedlin


Euron nådde sin högsta nivå mot dollarn på två och ett halvt år under gårdagen. Det efter Europeiska centralbankens möte där ECB-chefen Mario Draghis uttalanden gav skjuts åt euron som i sin tur tyngde den amerikanska dollarn, skriver Reuters.

Strax efter klockan elva på fredagen kostar en euro 1,21 amerikanska dollar. Euron har stigit 1,8 procent den senaste veckan, enligt nyhetsbyrån.

Draghi meddelade att det krävs en fortsatt expansiv penningpolitik för att inflationen ska byggas upp och att beslut om justeringar kommer att tas senare i höst.

– En stor del av eurons framgång drivs av förväntningar kring ECB:s lättnader, kommenterade Bart Wakabayashi, avdelningschef för State Street Bank och Trust in Tokyo, enligt Reuters.

– Om euron fortsätter stärkas kan det faktiskt uppmana ECB att avstå från lättnader, fortsatte han.
