Frågan: Vill Trump och Kim Jong-Un samma sak?


Samuel Inghammar


USA:s president Donald Trump har öppet kritiserat Sydkoreas förhandlingslinje gentemot Nordkorea. Och han har tidigare ifrågasatt att amerikanska soldater ska vara stationerade i Sydkorea och Japan.

Men det är inte bara i sina uttalanden som Trump späder på känslan att en kil kan vara på väg att slås in mellan USA och landets viktigaste allierade i regionen, skriver AP:s Forster Klug i en analys. När Trump till exempel uttalade sig efter kärnvapensprängningen hoppade han över den tidigare standardmässiga försäkringen att USA skulle rycka in vid en eventuell attack.

Där här är viktigt enligt Klug eftersom Nordkoreas strävan efter att bli en kärnvapenmakt av många analytiker inte främst ses som ett sätt att besegra USA i ett krig, utan att skilja Washington från sina allierade. En växande oro göds, skriver Klug, som får många i Sydkorea och Japan att ställa frågan: ”Kan Trump och Kim Jong-Un vara ute efter samma sak, en separation av den decennier gamla säkerhetsalliansen mellan USA och Sydkorea och Japan?”
