18-åring häktad för knivdåd mot gymnasieelev


Helena Sällström


En 18-årig man har häktats efter knivbråket på en gymnasieskola i Halmstad i fredags då en elev blev knivskuren. 18-åringen, som är före detta elev på skolan, är misstänkt för mordförsök och övergrepp i rättssak.

Brottsoffret fick lindriga skador. Han ska ha skurits i nacken och blivit skallad, skriver Hallandsposten.

– Det är klart att man är tagen av händelsen, säger gymnasiechef Susanna Härenstam till SVT Nyheter Halland.

Den misstänkte nekar till brott.
