Astra Zeneca varnar för felmärkt medicin


Michelle Muntau


Läkemedelsverket och Astra Zeneca varnar för att en tillverkningssats med hjärtmedicin kan innehålla fel läkemedel. I stället för hjärtmedicinen Seloken ZOC kan det i förpackningen finnas en burk med kortisonpreparatet Entocord, som används vid olika inflammatoriska tarmsjukdomar, skriver TT.

Den felaktiga tillverkningssatsen är Seloken ZOC 100 mg med batchnummer VBBN med utgångsdatum november 2019, enligt ett pressmeddelande. Läkemedelsverket uppmanar patienter som tagit felaktigt läkemedel att kontakta behandlande läkare.
