Första samkönade paret har adopterat internationellt


Helena Sällström


För första gången har ett samkönat par i Sverige fått adoptera internationellt, rapporterar SVT Nyheter.

Paret godkändes som föräldrar för ett år sedan och har nu fått ta emot sitt barn från Colombia, som nyligen beslutat att inte begränsa adoption utifrån könstillhörighet.

Det har varit möjligt för samkönade par att adoptera sedan 2003 men enligt Anna Nordqvist på RFSL har många hbtq-personer sett internationell adoption som omöjlig, skriver SVT.

– Många har suttit och väntat på att det verkligen ska hända, säger hon.
