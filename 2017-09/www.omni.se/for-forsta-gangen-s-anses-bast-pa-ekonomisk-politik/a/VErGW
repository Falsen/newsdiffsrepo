För första gången – S anses bäst på ekonomisk politik


Josefin Pehrson


Svenska väljare svarar för första gången att det är Socialdemokraterna som har bäst ekonomisk politik och inte som tidigare Moderaterna. Det visar en ny opinionsmätning från Novus, rapporterar SR Ekot.

Enligt undersökningen anses Sverigedemokraterna vara det parti som är bäst på invandringspolitik, det anses även bäst gällande lag och ordning – en position som M tidigare haft.

Enligt väljarna är Moderaterna inte längre bäst på någon sakfråga.

– Moderaternas generella tapp speglar sig i den här undersökningen, att det inte går bra för dem, att man inte tycker att de visar någon politik nu, säger Liza Pettersson, opinionsanalytiker på Novus.
