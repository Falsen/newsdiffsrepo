Obamas attack mot Trump: Är ”fel och grymt”


Emmelie Wallroth


Donald Trumps beslut att skrota migrationsprogrammet Daca är ”grymt” och ”självförgörande”, menar USA:s tidigare president Barack Obama. I ett inlägg på Facebook skriver Obama att det är fel att gå på dessa ungdomar, eftersom de inte gjort någonting fel.

Daca startades under Obamas tid som president och i dag meddelade justitieminister Jeff Sessions att Trump beslutat att lägga ner programmet, vilket innebär att omkring 800 000 barn och unga som kommit till USA på olaglig väg kan deporteras.

Programmet har gett dem möjlighet att stanna i landet och arbeta lagligt i tvåårsperioder som kan förlängas.
