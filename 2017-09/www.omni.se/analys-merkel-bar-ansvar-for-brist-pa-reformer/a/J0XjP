Analys: Merkel bär ansvar för brist på reformer


Malin Rising


Förbundskansler Angela Merkel är etisk men inte ideologisk, reaktiv och inte pragmatisk, distanserad men inte engagerad. Det skriver The Economist i en analys av den tyska ledaren inför valet den 24 september.

Hennes stil har passat bra i det moderna Tyskland, där bekväma förhållanden har dämpat aptiten för förändring, men det betyder inte att det inte finns behov av reformer i Tyskland, skriver tidningen.

De lägst betalda tyska arbetarna tjänar mindre nu än vad de gjorde för 20 år sedan, investeringstakten har gått ner sedan 2012, broar knakar och det finns hål i vägbanorna. Dessutom har den tyska bilindustrin svärtas ner av skandalen om dieselutsläpp från Volkswagen-bilar och smutsigt kol används för att ersätta kärnkraft i landets energiförsörjning.

”Merkel bär en stor del av skulden för det här”, skriver tidningen och tillägger att landet står inför stora utmaningar den dagen som Merkel bestämmer sig för att lämna politiken.
