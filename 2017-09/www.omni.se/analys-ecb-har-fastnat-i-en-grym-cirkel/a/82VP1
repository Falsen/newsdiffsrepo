Analys: ECB har fastnat i en ”grym cirkel”



ECB-chefen Mario Draghi börjar nu upptäcka att det är svårare att sluta med kvantitativa lättnader än det var att börja. Ju mer euron stiger, desto mer nedåttryck blir det på inflationen, vilket gör det svårare att dra ner på obligationsköpen, vilket i sin tur stärker euron.

”Det är en grym cirkel, som drivs av de förbättrade ekonomiska utsikterna för eurozonen”, skriver Bloomberg Gadflys Mark Gilbert och Marcus Ashworth i en analys.

Skribenterna konstaterar att Draghi gjorde ett halvhjärtat försök att prata ner euron vid dagens presskonferens men att det inte räckte för att hindra marknaden från att handla upp euron ännu mer. En valutaförstärkning är ”ett trevligt problem att ha” men med hökar på ECB som vill ta foten från den monetära gaspedalen finns det utrymme för en hel del starka meningsskiljaktigheter om hur de kvantitativa lättnaderna ska se ut nästa år, skriver Gilbert och Ashworth.
