Överens med Trump: USA:s skuldtak höjs



USA:s president Donald Trump och Republikanernas ledare i kongressen har kommit överens med Demokraterna. Det så kallade skuldtaket höjs och den fortsatta finansieringen av federala myndigheter säkras fram till 15 december. Det uppger de demokratiska ledarna i representanthuset och senaten, Nancy Pelosi och Chuck Schumer, i ett uttalande efter ett möte med president Donald Trump, rapporterar amerikanska medier.

De båda frågorna kopplas ihop med ett paket med katastrofhjälp för stormen Harvey. Nancy Pelosi och Chuck Schumer uppger att ”båda sidorna har som avsikt att undvika att USA ställer in sina betalningar i december”, skriver Bloomberg.
