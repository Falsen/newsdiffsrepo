Just nu: Madsen häktas för mord på svenska journalisten


Helena Sällström


Ubåtsägaren Peter Madsen omhäktas i fyra veckor. Han misstänks för mord på den svenska journalisten Kim Wall.

Madsen nekar till att ha dödat Wall. I rätten i dag gav han sin version av vad som hände ombord på ubåten i början av augusti. Uppfinnaren hävdade att journalisten dött när hon träffats av en omkring 70 kilo tung lucka. Madsen har beskrivit hur han känt obehag över att ha kroppen ombord på ubåten och hissat upp den i ett rep innan han kastat den i havet. Han hävdar att han senare insett att det hade varit bättre för kvinnans anhöriga om han hade fört tillbaka kroppen till land.

Åklagaren har begärt att Madsen ska genomgå en stor rättspsykiatrisk undersökning men utfallet av det är ännu oklart.

Texten uppdateras.
