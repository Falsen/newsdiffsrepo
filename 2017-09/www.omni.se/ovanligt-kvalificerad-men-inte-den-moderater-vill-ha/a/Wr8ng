”Ovanligt kvalificerad men inte den moderater vill ha”


Peter Johansson


Expressens politiske kommentator K-G Bergström konstaterar att Ulf Kristersson är ”en ovanligt välkvalificerad partiledarkandidat”. Ändå är han inte den Moderaterna helst ville se som Anna Kinberg Batras efterträdare, menar han. I en opinionsundersökning bland moderater tidigare i veckan kom Kristersson först på tredje plats, efter både Carl Bildt och Anders Borg:

”Så är det i politiken. Väljarna får långt ifrån alltid den partiledare de helst skulle vilja ha. Stefan Löfven var knappast de socialdemokratiska väljarnas förstahandsval efter Håkan Juholt”, skriver han.

Efter Kristerssons besked att han kandiderar är tidigare försvarsministern Mikael Odenberg än så länge den ende motkandidaten.

– Jag har svårt att tro att han kommer att vinna ett starkare stöd i partiet, jag har hittills inte hört att något länsförbund övervägt att nominera honom, säger Dagens Nyheters politiska krönikör Ewa Stenberg till den egna tidningen.
