Man anhållen för bilbomb som dödade fyra personer


Sebastian Hagberg


En man i 25-årsåldern har anhållits misstänkt för inblandning i sprängdådet mot en bil i Torslanda 2015, där fyra personer dödades, rapporterar GP. Mannen greps under tisdagen och är skäligen misstänkt för mord.

– Vi säger inte att den här mannen tryckt på knappen och utlöst bomben. Däremot påstår vi att han är en del i gruppen som ligger bakom dådet, säger kammaråklagare Stina Lundqvist till tidningen.

Vid sprängdådet dödades bland annat en fyraårig flicka och hennes pappa. Polisen tror att dådet har med en pågående gängkonflikt att göra.
