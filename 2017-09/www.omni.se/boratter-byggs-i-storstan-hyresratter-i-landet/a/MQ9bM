Borätter byggs i storstan – hyresrätter i landet



I storstadsområdena byggs det flest bostadsrätter, i resten av landet är majoriteten av nybyggena hyresrätter. Det visar statistik från SCB över åren 2006–2016, rapporterar DI med hänvisning till nyhetsbyrån Siren.

I drygt hundra kommuner har endast hyresrätter byggts under det senaste decenniet. SCB:s statistiker Johannes Johansson säger till Siren att det förmodligen är mindre lönsamt att bygga bostadsrätter i mindre kommuner.

Undantaget är Malmö. Där byggdes 54,3 procent hyresrätter under den aktuella perioden.
