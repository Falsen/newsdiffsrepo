17-åring häktas misstänkt för mordförsök på en polis


Helena Sällström


Den 17-åring som misstänks ha knivattackerat en polis på Medborgarplatsen i Stockholm häktas, skriver flera medier. Han är på sannolika skäl misstänkt, vilket är den högre misstankegraden.

Åtal ska väckas senast den 15 september. En liten sinnesundersökning kommer att göras, skriver Expressen.

Händelsen inträffade i torsdags. Polisen kunde lämna sjukhuset samma dag.

– Nu fortsätter utredningen med bland annat fortsatta vittnesförhör, analys av beslag och genomgång av filmer och övervakningskameror, säger kammaråklagare Daniel Suneson, som leder förundersökningen, i ett pressmeddelande.
