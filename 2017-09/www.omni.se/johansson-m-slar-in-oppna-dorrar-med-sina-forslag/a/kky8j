Johansson: M slår in öppna dörrar med sina förslag


Helena Sällström


Moderaterna vill ha en riktad satsning mot höjda polislöner men det avfärdas av inrikes- och justitieminister Morgan Johansson (S) som menar att det är en fråga för parterna på arbetsmarknaden. Det rapporterar DN.

Enligt Johansson innehöll Moderaternas nya kriminalpolitiska program som presenterades i dag inga stora nyheter. Bland annat säger han att M genom sitt förslag om fler övervakningskameror ”slår in öppna dörrar”. Regeringen går redan fram med ett färdigt utredningsförslag om kameror på särskilt utsatta platser, påpekar han.
