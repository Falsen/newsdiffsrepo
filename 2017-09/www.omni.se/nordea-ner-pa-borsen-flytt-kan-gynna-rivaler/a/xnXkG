Nordea ner på börsen – flytt kan gynna rivaler


Emma Hedlin


Nordea backade på Stockholmsbörsen efter gårdagens besked om att storbanken flyttar sitt huvudkontor från Sverige till Finland. Aktien stängde 1,4 procent lägre.

Beskedet påverkade till en början aktien positivt. Kort efter flyttbeskedet på onsdagseftermiddagen klättrade aktien 2 procent för att sedan falla tillbaka och stänga på plus 0,4 procent på onsdagen.

Enligt Nyhetsbyrån Direkt kan flyttbeskedet vara positivt för övriga banker då det kan finnas skäl att sänka de svenska kapitalkraven. Det märktes däremot inte på den annars klart stigande börsen. Vid stängning var SEB:s aktie upp 0,1 procent. Swedbank och Handelsbanken stängde båda i princip oförändrade.
