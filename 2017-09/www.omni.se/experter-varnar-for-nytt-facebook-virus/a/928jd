Experter varnar för nytt Facebook-virus


Mats Karlsson


Den som blir taggad av en vän i ett inlägg på Facebook som länkar till en Google Drive-adress bör se upp. Det handlar nämligen med stor sannolikhet om att man råkat ut för ett nytt Facebook-virus, hävdar säkerhetsexperter på svenska IT-säkerhetsfirman Detectify. Det skriver IDG.

Det nya viruset sprids via användarnas profiler snarare än via Messenger, som annars är en vanlig väg att sprida virus av olika slag. Den som klickar på Google Drive-länken kommer till något som ser ut som en Youtube-sida. Där uppmanas användaren att installera ett tilläggsprogram till webbläsaren, som gör det möjligt för hackarna att kapa ens profil.
