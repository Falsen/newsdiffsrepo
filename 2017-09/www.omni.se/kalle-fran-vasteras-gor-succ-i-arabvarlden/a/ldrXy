Kalle från Västerås gör succé i arabvärlden


Elin Joleby


Ett filmklipp med en svensk ordningsvakt som pratar flytande arabiska har blivit en viral succé, rapporterar SVT Nyheter.

Ordningsvakten Kalle Alm, vars fru är från Syrien, filmades av förbipasserande Abdullha Abdulhameed när de samtalade på arabiska om bland annat syriska tv-serier. Abdulhameed lade upp klippet på en Facebooksida för arabisktalande personer bosatta i Sverige. Klippet har hyllats, delats och setts över en miljon gånger, skriver SVT.

Även BBC och arabiska Huffington Post har uppmärksammat klippet.
