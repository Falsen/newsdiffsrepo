Panasonics nya kylskåp kommer på inkallning


Mats Karlsson


Den som någon gång suttit bekvämt nedsjunken i fåtöljen framför tv:n en fredagskväll och önskat att man slapp resa sig för att hämta ett glas läsk går eventuellt en ljus framtid till mötes. Panasonic har i samband med IFA-mässan i Berlin nämligen visat upp ett kylskåp som kommer när man ropar på det. Konceptet kallas Moving Fridge, kort och gott, och det handlar förstås om ett motoriserat kylskåp med röststyrning. Huruvida Panasonic har tänkt lansera kylskåpet på konsumentmarknaden, och i så fall när, är oklart.
