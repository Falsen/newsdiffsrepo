Sessions: Kan inte släppa in alla som vill komma hit


Emmelie Wallroth


Justitieminister Jeff Sessions bekräftar att USA skrotar migrantprogrammet Daca och säger att landet inte kan ”tillåta alla som vill komma hit att göra det”.

– Det är helt enkelt bara så, säger Sessions och menar att det skulle innebära en politik med öppna gränser, vilket ”amerikanerna visat att de inte vill ha”, skriver Reuters.

Även Donald Trump har kommenterat nedläggningen.

”Jag är inte för att straffa barn, varav de flesta nu är vuxna, för deras föräldrars handlingar. Men vi måste också komma ihåg att vi är ett land av möjligheter för att vi är ett land av lagar”, säger presidenten i ett uttalande enligt Reuters.

Programmet startades under Barack Obamas tid som president, och skyddar omkring 800 000 barn och unga som kommit till USA på olaglig väg från att deporteras.
