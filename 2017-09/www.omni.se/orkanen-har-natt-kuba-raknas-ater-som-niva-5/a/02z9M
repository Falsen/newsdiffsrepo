Orkanen har nått Kuba – räknas åter som nivå 5


Linnea Järkstig


Dödsiffran stiger och minst 24 personer har dött sedan Irma dragit in över flera öar i Karibien, rapporterar AP. Men snart når orkanen Florida – i ökad styrka. Orkanen har återtagit i styrka – och räknas igen som kategori 5 när den nu når Kuba, rapporterar CNN.

Om det håller i sig blir Irma blir den fjärde kategori 5-orkanen att någonsin träffa USA, rapporterar tv-kanalen. Evakueringszonen för Florida har utökats och delstatens guvernör har beordrat 5,6 miljoner att evakuera.

Irma väntas dessutom ha vindar på över 70 meter per sekund när den träffar Florida under helgen, enligt meteorologer. Hittills har 1,2 miljoner människor drabbats av stormen och det väntas bli många fler, enligt Röda Korset.
