Ali får huvudroll i tredje säsong av True detective


Michelle Muntau


Nu är det klart att det blir en tredje säsong av HBO:s succéserie True detective. Nic Pizzolatto och Jeremy Saulnier regisserar, rapporterar Vanity Fair.

Oscarsvinnaren Mahershala Ali kommer att spela polisen Wayne Hays från Arkansas. I övrigt är rollistan fortfarande oklar. Den nya säsongen handlar om ett makabert brott som sträcker sig över flera årtionden i Ozarkbergen i mellersta USA.
