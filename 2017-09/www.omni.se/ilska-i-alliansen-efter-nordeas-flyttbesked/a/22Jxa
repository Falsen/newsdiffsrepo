Ilska i Alliansen efter Nordeas flyttbesked


Sebastian Hagberg


”Återigen leder socialdemokratisk politik till att företag flyr Sverige”. Så skriver Centerledaren Annie Lööf på Twitter efter beskedet att Nordea flyttar sitt huvudkontor till Helsingfors nästa år. Ett av skälen till storbankens flytt är regeringens höjning av resolutionsavgiften.

Även Liberalernas ledare Jan Björklund riktar kritik mot regeringen.

”Företag och jobb lämnar Sverige. Nu senast Nordea. De rödgröna förstår inte företagandets villkor”, skriver han på Twitter.

Vänsterpartiets ledare Jonas Sjöstedt är mycket kritisk till Nordeas beslut.

”Girigheten får styra, Nordea lämnar Sverige. Själv har jag redan lämnat Nordea.”
