Madsen väntas erkänna brott mot griftefriden


Peter Johansson


Just nu håller omhäktningsförhandlingen mot Peter Madsen, som misstänks har orsakat den svenska journalisten Kim Walls död.

Åklagaren Jacob Buch-Jepsen vill att Madsen häktas för mord – inte bara för vållande till annans död. Han vill också att förhandlingen hålls bakom stängda dörrar med hänsyn till polisutredningen, vilket Madsen själv motsätter sig.

Under häktningsförhandlingen säger Buch-Jepsen att den exakta tidpunkten för det misstänkta mordet inte är klarlagd och att tillvägagångssättet är okänt.

Enligt den danska tidningen BT säger försvarsadvokaten Betina Hald Engmark att Peter Madsen vid häktningsförhandlingen kommer att erkänna att han gjort sig skyldig till brott mot griftefriden i samband med att han till havs dumpade Kim Walls kropp.
