Inte säkert Nordkorea kan sätta ihop bomb och robot


Samuel Inghammar


Nordkorea genomförde en underjordisk provsprängning av ett kärnvapen i helgen och tidigare i sommar har man avfyrat vad som tros vara ballistiska robotar som kan nå USA:s fastland. Men än så länge har Nordkorea inte visat att man kan sätta samman de två komponenterna i ett system som fungerar, rapporterar CNN.

– Ett lyckat test visar att de kan bygga ett vapen, inte att de har något redo för att använda omedelbart, säger Carl Schuster, tidigare verksam vid underrättelsetjänsten vid det amerikanska Stillahavskommandot till CNN.
