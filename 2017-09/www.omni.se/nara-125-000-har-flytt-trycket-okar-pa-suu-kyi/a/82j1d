Nära 125 000 har flytt – trycket ökar på Suu Kyi


Samuel Inghammar


Siffran över hur många som flytt från Burma till Bangladesh närmar sig 125 000, enligt de senaste uppskattningarna från FN.

Det senaste dygnet har 37 000 människor flytt, det högsta antalet sedan oroligheterna blossade upp i slutet av augusti.

Från flera grannländer växer nu pressen på Burmas ledare Aung San Suu Kyi att stoppa våldet mot den muslimska Rohingya-minoriteten, rapporterar Reuters.

Den senaste våldsvågen uppstod sedan gerillagrupper attackerade polis och militär i delstaten Rakhine. Militären har svarat med en offensiv där minst 400 människor dödats, skriver TT.
