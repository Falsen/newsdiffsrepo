Obamas personliga brev till Trump ute – här är hans råd


Helena Sällström


När Barack Obama för sista gången lämnade Ovala rummet i Vita huset lämnade han ett handskrivet brev till sin efterträdare Donald Trump, vilket är tradition.

CNN har fått en kopia av brevet där Obama ger råd till Trump inför dennes presidentskap. Bland annat skriver Obama att ”det är upp till oss” att upprätthålla den internationella ordning som rått sedan kalla krigets slut.

Obama ger också rådet att avsätta tid för vänner och familj. ”De kommer hjälpa dig genom de tuffa perioder som oundvikligen kommer.”

Trump beskrev senare det 275 ord långa brevet som ”långt och eftertänksamt” och sa att han var tacksam.
