Norska S tappar i den sista mätningen inför valet


Malin Rising


De fyra borgerliga partierna leder i den senaste opinionsmätningen inför valet i Norge, rapporterar norska medier.

Enligt undersökningen, som gjorts av analysfirman Respons på uppdrag av tre norska tidningar, har stödet för Erna Solbergs Høyre stigit 0,8 procentenheter till 24,7 procent. Det populistiska Fremskrittspartiet tappar 2,3 procentenheter och hamnar på 14,3 procent. Venstre hamnar dock över riksdagsspärren med 4,5 procents stöd, vilket gör att de borgerliga partierna tillsammans skulle få 88 mandat i Storetinget, jämfört med 81 för övriga partier.

Arbeiderpartiet (AP) går tillbaka 0,5 punkter till 25,6 procent.

1 000 personer deltog i opinionsmätningen, som gjordes mellan den 4 och 6 september.
