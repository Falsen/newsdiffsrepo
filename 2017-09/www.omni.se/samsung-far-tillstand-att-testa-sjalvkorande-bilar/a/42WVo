Samsung får tillstånd att testa självkörande bilar


Mats Karlsson


Koreanska Samsung är den senaste techjätten i raden av bolag som nu beviljats tillstånd för att göra tester med självkörande fordon i Kalifornien. Det visar dokument som dykt upp hos motormyndigheten DMV i Kalifornien.

Samsung hävdar att man inte har några planer på att ta fram en egen självkörande bil. Däremot säger man sig se fram emot att vara med och utveckla teknologi på området.
