Miljontals kabel-tv-kunder exponerade i dataläcka


Mats Karlsson


Inte mindre än fyra miljoner poster med privat information om kabel-tv-bolaget Time Warner Cables kunder har exponerats på en Amazon-server. Det rapporterar Gizmodo. Servern hade lämnats helt öppen utan lösenord och den totala datamängd som exponerats uppgår till 600 GB.

Användarnamn, e-postadresser, MAC-adresser, serienummer och uppgifter om ekonomiska transaktioner kan däremd ha hamnat på villovägar. Enligt Broadsoft, som hanterat uppgifterna åt Time Warner Cable, finns ingen indikation på att någon kommit åt informationen. Men man rekommenderar ändå alla kunder att byta lösenord.
