Spekulanter väntar sig stillastående bopriser



Bostadsspekulanter har fått en mer dämpad syn på prisutvecklingen på bostadsmarknaden, visar en ny enkät med visningsbesökare från fastighetsmäklarfirman Erik Olsson som citeras av DI. Nettot mellan de som tror på stigande priser och de som tror på sjunkande priser de kommande tolv månaderna var 44 procent – en rejäl nedgång från 52 procent i våras.

De är få som tror på större prisförändringar – bara 5 procent tror att priserna stiger mer än 10 procent och ynka 1 procent tror på ett prisfall på mer än 10 procent.  36 procent av de svarande spår att priserna står stilla, skriver DI.
