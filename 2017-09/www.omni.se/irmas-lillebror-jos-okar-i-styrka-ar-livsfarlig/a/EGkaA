Irmas lillebror José ökar i styrka: ”Är livsfarlig”


Sebastian Hagberg


Orkanen José, som följer i monsterorkanen Irmas spår, har uppgraderats till kategori fyra av fem, rapporterar flera medier. USA:s orkancenter NHC bedömer nu även José som ”extremt farlig”, skriver TT.

José har kurs mot de karibiska öarna och befinner sig i Atlanten knappt 70 mil öster om ögruppen Leeward. Meteorologen Philip Klotzbach säger till CNN att det är första gången någonsin som två orkaner med vindstyrkor på över 44 meter per sekund rör sig över Atlanten samtidigt.

Samtidigt härjar orkanen Katja, som under fredagen uppgraderades till en kategori två, till väster om José och Irma. Enligt CNN närmar den sig Mexikos kust.
