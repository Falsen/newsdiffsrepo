ESV spår fortsatt hög tillväxt – som avtar nästa år


Emma Hedlin


Ekonomistyrningsverket, ESV, bedömer att statens budgetsaldo visar ett överskott på 38 miljarder kronor i år och 33 miljarder kronor nästa år. Det framgår av EVS:s budgetprognos som släpptes på onsdagsmorgonen.

”Högkonjunkturen håller i sig och BNP växer med 3,1 procent i år”, står det i prognosen. Däremot ser ESV en minskad tillväxttakt i ekonomin från och med nästa år: ”Och arbetslösheten ökar från och med 2019.”

Den nya prognosen är något ljusare än den som släpptes i juni. Då trodde ESV på ett budgetsaldo på 20 miljarder kronor i år och lika många miljarder nästa år.
