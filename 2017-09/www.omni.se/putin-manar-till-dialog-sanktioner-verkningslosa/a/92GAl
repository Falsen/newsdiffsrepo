Putin manar till dialog: Sanktioner verkningslösa


Malin Rising


Situationen på Koreahalvön kan bli ”oförutsägbar” om inte Nordkorea upphör med sina provokationer. Det sa Sydkoreas president Moon Jae-in till Rysslands president Vladimir Putin då de möttes under ett toppmöte i den ryska staden Vladivostok.

Putin fördömde Nordkoreas robottest och uppmanade parterna att starta förhandlingar för att lösa krisen. Endast sanktioner och påtryckningar mot Nordkorea kommer inte att räcka till, sa han.

– Utan politiska och diplomatiska verktyg är det omöjligt att göra framsteg, sa Putin.

Även Japans premiärminister Shinzo Abe säger att han kommer diskutera Nordkorea med ryska och sydkoreanska ledare under toppmötet.
