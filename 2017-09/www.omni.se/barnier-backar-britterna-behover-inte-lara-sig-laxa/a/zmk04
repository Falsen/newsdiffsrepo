Barnier backar: Britterna behöver inte lära sig läxa



EU:s högste brexitförhandlare Michel Barnier har fått kritik från flera brittiska ministrar efter att han i helgen sagt att utträdesprocessen är en möjlighet att ”utbilda” britterna om priset de får betala för att lämna EU.

– Vi tänker lära folk… vad det betyder att lämna den gemensamma marknaden, sa Barnier bland annat enligt BBC.

Nu menar Barnier att han blivit missförstådd.

”Jag sa att Brexit är en möjlighet att förklara den gemensamma marknadens fördelar för alla länder, inklusive mitt egna. Vi vill inte ’utbilda’ eller ’lära ut läxor’”, skriver Barnier på Twitter.
