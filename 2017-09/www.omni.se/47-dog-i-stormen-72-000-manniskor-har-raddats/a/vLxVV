47 dog i stormen – 72 000 människor har räddats


Michelle Muntau


Houstons borgmästare Sylvester Turner säger att staden ”slår upp dörrarna” igen. Det efter att stormen Harvey dragit förbi och vattnet har börjat dra sig undan, rapporterar CNN. Flera som tidigare sökt skydd har börjat återvända. Elen har dessutom kommit tillbaka i vissa delar av staden och bussar börjat köra på gatorna.

Hittills har 72 000 människor räddades från vattenmassorna och 47 människor har dött. Hundratusentals lider ännu av den förödelse som orkanen lämnade efter sig. Många hem är fortfarande under vattnet och människor räddas ännu från vattenmassorna.
