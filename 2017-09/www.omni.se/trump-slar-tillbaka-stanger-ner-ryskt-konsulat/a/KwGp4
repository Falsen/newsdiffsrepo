Trump slår tillbaka: Stänger ner ryskt konsulat


Linnea Järkstig


USA stänger det ryska konsulatet i San Fransisco, rapporterar AFP. Dessutom fick Ryssland i order att stänga ner två diplomatiska avdelningar i Washington och New York.

Utrikesdepartementet säger att beslutet togs ”i en anda som motsvarar” det tidigare ryska agerandet om att tvinga hundratals amerikanska diplomater att lämna ambassaden i Moskva.

– Vi anser att denna åtgärd var obefogad och skadlig för det övergripande förhållandet mellan våra länder, säger Heather Nauert, utrikesdepartementets talesperson, i ett uttalande enligt Reuters.

Ryssland har till och med lördag på sig att stänga konsulatet och avdelningarna.
