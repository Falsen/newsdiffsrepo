Knutson: Nya M-ledaren måste blåsa liv i Alliansen


Samuel Inghammar


Opinionsmätningarna är dyster läsning för de flesta partier i dag jämfört med riksdagsvalet, skriver SVT:s inrikespolitiske kommentator Mats Knutson i en analys. C och SD sticker ut som de stora vinnarna hittills.

Både Alliansen och de rödgröna har som block tappat stöd sedan valet, konstaterar Knutson, och med ett år kvar till valet verkar det parlamentariska läget bli lika oklart nästa mandatperiod som det är nu.

För att de borgerliga partierna ska ha en chans till valseger behövs en enig och fungerande allians. Stora förväntningar knyts i M till Ulf Kristersson, som väntas ta över efter Anna Kinberg Batra. ”Han måste inte bara lyfta Moderaterna, utan också ena och vitalisera den allians som de senaste åren allt mer har fallit isär.”
