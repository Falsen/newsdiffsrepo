C vill ha bred uppgörelse om skatter och bostäder


Jens Kärrman


När Centerpartiet i oktober håller stämma ber partiledningen om klartecken för att göra upp över blockgränsen om bostadspolitiken. C vill ha en blocköverskridande uppgörelse om minskad reavinstskatt som finansieras med minskade ränteavdrag. Partiet ska också driva på för en bred skattereform.

Vid pressträffen meddelade också partiledaren Annie Lööf att hon räknar med att Alliansen kommer att presentera ett gemensamt valmanifest inför valet nästa år.
