”Extremt farliga” orkanen Irma rör sig mot USA


Linnea Järkstig


Efter ovädret Harvey som slagit hårt mot delstaten Texas och lämnat över 30 människor döda slår ännu ett oväder till. ”Irma” har fått ytterligare styrka och väntas bli ”extremt farlig” de närmsta dagarna, skriver Reuters.

Orkanen, som väntas nå Antillerna i Karibien nästa vecka, har uppgraderats till en kategori 3-orkan och förväntas uppnå kategori 4. Irma har för tillfället vindar på hastigheten 185 kilometer i timmen.

Irma har ökat i styrka snabbt, och nådde orkannivå bara 24 timmar efter att ha bildats som en tropisk storm.
