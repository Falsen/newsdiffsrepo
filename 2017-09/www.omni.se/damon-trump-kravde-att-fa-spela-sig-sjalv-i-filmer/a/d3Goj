Damon: Trump krävde att få spela sig själv i filmer


Malin Rising


Innan Donald Trump blev president dök han ofta upp i amerikanska filmer och tv-serier. ”Ensam hemma 2” och ”Sex and the city” är bara några produktioner där fastighetsmagnaten gjorde små inhopp i rollen som sig själv.

Nu avslöjar skådespelaren Matt Damon orsaken.

Överenskommelsen var att om du ville filma i någon av hans byggnader var du tvungen att ge honom en roll i filmen, säger han till The Hollywood Reporter.
