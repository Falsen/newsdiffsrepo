Kräver svar av Eliasson: ”Ytterst allvarligt”


Emmelie Wallroth


Att rikspolischef Dan Eliasson ska ha gett privata företag åtkomst till känslig och hemlig information från polisens personal- och lönesystem är ”ytterst allvarliga uppgifter”. Det säger Moderaternas rättspolitiska talesperson Tomas Tobé till SVT Aktuellt.

– Det kan handla om känsliga uppgifter och det är klart att rikspolischefen måste redogöra för om det här stämmer, säger Tobé.

Även Vänsterpartiets ledare Jonas Sjöstedt uttalar sig om uppgifterna.

”Regeringen måste förklara sig”, skriver han på Twitter.

Anders Jakobsson, överåklagare vid Särskilda åklagarkammaren, som leder rättsfall där poliser är misstänkta, säger till TT att uppgifter är ”nya för honom”.

– Men naturligtvis får vi titta närmare på dem i morgon, säger Anders Jakobsson.
