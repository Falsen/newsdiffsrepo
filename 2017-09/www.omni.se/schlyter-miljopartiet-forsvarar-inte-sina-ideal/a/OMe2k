Schlyter: Miljöpartiet försvarar inte sina ideal


Jens Kärrman


MP-profilen Carl Schlyter meddelade nyligen att han inte ställer upp för omval till riksdagen. I en debattartikel i Aftonbladet skriver han att det beror på att makten blivit viktigare än allt annat för Miljöpartiet.

Han nämner försäljningen av Vattenfalls kolgruvor och vapenexporten som exempel på frågor där partiet sålt sin själ.

”Den som inte vågar riskera regeringsmakten för sakpolitiken, blir till slut maktlös. Dagens miljöparti anser att regeringsmakten i sig är så värdefull att man till och med får tåla vapenexport till flera av jordens värsta diktaturer”, skriver Carl Schlyter.
