Dansk besvikelse: ”Hade gärna sett en flytt hit”



Nordeas kommande flytt till Finland irriterar Danmarks näringsminister Brian Mikkelsen, skriver Berlingske Business.

– Det är deras beslut, var de vill placera sitt huvudkontor. Men jag vill inte dölja att jag skulle vilja att Nordea hade valt att flytta sitt huvudkontor till Köpenhamn, säger han till tidningen.

Mikkelsen har gått på charmoffensiv mot Nordea de senaste månaderna. Bland annat garanterades Nordea att Danmark inte skulle införa resolutionsavgifter som i Sverige. Men det räckte alltså inte.

– Jag hade älskat att vara här. Men Finland var det bästa valet för våra aktieägare, kunder och anställda, säger Nordeas vd Casper von Koskull till Berlingske Business.
