Polisen attackerades med glasflaskor i Malmö


Sebastian Hagberg


Glasflaskor kastades mot räddningstjänst och polis i samband med släckning av en brand i ett soprum i Malmö i kväll, rapporterar flera medier. Attacken ledde till att räddningstjänsten fick backa undan med sina enheter.

– Lyckligtvis var det inte någon som blev träffad, säger Torbjörn Krokström, inre befäl vid Räddningstjänsten syd, till TT.

Ett stort polispådrag skickades till platsen men ingen misstänkt gärningsman greps.
