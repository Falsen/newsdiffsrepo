Draghis föregångare: ECB står fast vid lättnaderna



Stimulanserna från Europeiska centralbanken (ECB) kommer att fortsätta en lång tid framöver. Först nästa år kommer centralbankschefen Mario Draghi successivt börja minska sina stödköp av obligationer. Så tolkar hans föregångare Jean-Claude Trichet ECB:s senaste räntebesked i en intervju med CNBC.

– Som jag förstår Draghis uttalanden kommer de låga räntorna vara kvar under en lång tid, även långt efter stödköpen har upphört. Dessutom nämnde han inte tydligt något om förutsättningarna för minskade stödköp. Därför tror jag att marknaden nu väntar sig att ECB sakta ska börja styra i den riktningen nästa år, säger Trichet till CNBC.

Att prognoserna för inflationen i Europa har reviderats ned för nästa år är en huvudvärk för Draghi.

– ECB är den enda spelaren i den matchen. Regeringarna, parlamenten och andra samhällsaktörer har en roll att spela. Europa borde sedan länge ha genomfört en rad sociala reformer, säger Trichet.
