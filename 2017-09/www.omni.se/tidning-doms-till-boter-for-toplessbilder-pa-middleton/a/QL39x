Tidning döms till böter för toplessbilder på Middleton


Helena Sällström


Den franska tabloiden Closer ska betala 100 000 euro i skadestånd till den brittiska hertiginnan Kate Middleton och hennes make prins William. Det har en fransk domstol beslutat, enligt flera medier.

2012 publicerade tidningen toplessbilder föreställande Middleton.

Två chefer för tidningen ska också betala 45 000 euro vardera, medan två fotografer döms till att betala 10 000 euro var.

I ett uttalande säger sig det kungliga paret vara nöjda med utslaget och att de nu betraktar saken som avslutad.
