Dog vid polisingripande – nu läggs fallet ner på nytt


Helena Sällström


Förundersökningen om Sinthu Selvarajahs död läggs ner, rapporterar SVT Nyheter Västmanland.

Sinthu Selvarajah dog vid ett polisingripande på en psykiatrisk klinik i Västerås i december 2014.

Enligt åklagaren går det inte att bevisa att poliserna orsakat 28-åringens död, skriver SVT. Två poliser kommer däremot att förhöras misstänkta för tjänstefel.

Sinthu Selvarajah drabbades av akut syrebrist i samband med ingripandet och dog på intensivvårdsavdelning morgonen därpå.

Det var i maj tidigare i år som riksåklagaren bestämde att fallet skulle återupptas. Ärende lämnades då till Särskilda åklagarkammaren.
