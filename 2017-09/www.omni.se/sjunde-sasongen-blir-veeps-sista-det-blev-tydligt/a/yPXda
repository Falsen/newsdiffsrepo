Sjunde säsongen blir Veeps sista: ”Det blev tydligt”


Michelle Muntau


Efter sju säsonger lägger HBO ned satirserien Veep, skriver Hollywood Reporter. Men först ska den sista säsongen spelas in.

– Det blev tydligt att nästa säsong borde bli den sista. Vi vill inte upprepa oss eller tråka ut vår publik, säger Julia Louis-Dreyfus som spelar vicepresidenten Selina Meyer i serien, till tidningen.

Veep har hyllats av kritiker och vunnit flera Emmy-priser för bästa komediserie. Det är inte känt när den sista säsongen får premiär.
