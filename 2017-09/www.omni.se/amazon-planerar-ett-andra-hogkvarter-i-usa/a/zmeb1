Amazon planerar ett andra högkvarter i USA


Mats Karlsson


IT- och e-handelsjätten Amazon ska anlägga ännu ett huvudkontor i USA. Amazon planerar att lägga motsvarande 40 miljarder kronor på anläggningen som man kallar för ”Amazon HQ2”. Men var man tänkt bygga det nya högkvarteret är ännu inte klart, och nu tar man in förslag från olika städer och regioner i landet. Enligt Amazon kommer det nya högkvarteret att generera uppåt 50 000 nya jobb.

Idag finns Amazons högkvarter i Seattle.
