Sju av tio sydkoreaner vill ha tillbaka kärnvapen


Emmelie Wallroth


Nästan sju av tio sydkoreaner stöttar försvarsminister Song Young-Moos förslag att landet ska återinföra taktiska kärnvapen. Det visar en undersökning gjord av det sydkoreanska tv-bolaget YTN i augusti, enligt Washington Post.

USA drog år 1991 tillbaka de omkring hundra kärnvapen de hade i Sydkorea och i samband med det ingick Nordkorea och Sydkorea en överenskommelse om att Koreahalvön skulle vara fri från kärnvapen. Men Nord bröt löftet och anklagade även Syd för att ha gjort detsamma.

Sydkoreas militär höll under natten till tisdagen nya övningar i Japanska havet för att markera mot Nordkorea.
