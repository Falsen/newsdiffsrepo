Forskargrupp: Man tros ligga bakom Elena Ferrante


Linnea Järkstig


En man kan ligga bakom pseudonymen Elena Ferrante, enligt en ny studie från en internationell forskargrupp. Det skriver SVT:s Kulturnyheterna. Forskarna har utvecklat metoder för att fingranska Ferrantes texter och jämföra dem med andra italienska författares. Totalt har 40 italienska författare och 150 romaner jämförts med Ferrantes verk och resultatet pekar på Domenico Starnone.

Starnone ligger närmast succéförfattaren både när det gäller språkbruk och stil. Tidigare har hans fru, översättaren Anita Raja, pekats ut som Ferrante men nu menar forskargruppen att Starnone hjälpt till.

– Exakt hur mycket och på vilket sätt vet vi förstås inte. Men att han är med och med en stark närvaro, det är utom allt tvivel, säger lingvisten Michele Cortelazzo enligt SVT.
