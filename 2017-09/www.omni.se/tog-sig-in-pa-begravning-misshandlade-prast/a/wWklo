Tog sig in på begravning – misshandlade präst


Michelle Muntau


En berusad man tog sig in i kyrkan i samband med en begravning i Partille utanför Göteborg. När mannen ombads lämna kyrkan uppstod tumult som slutade med att han efter begravningen slog prästen i ansiktet, enligt polisens första uppgifter.

– De är naturligtvis chockade efter att ha utsatts för oprovocerat våld. Samtidigt är vi är tacksamma för att det inte blivit några svåra fysiska skador, säger kyrkoherden Lars Hjort till Expressen.

Mannen kom tillsammans med sin hund och uppges ha uppträtt hotfullt och slängt stolar omkring sig. Han och hunden omhändertogs av polisen och mannen misstänkts för misshandel, skriver TT.
