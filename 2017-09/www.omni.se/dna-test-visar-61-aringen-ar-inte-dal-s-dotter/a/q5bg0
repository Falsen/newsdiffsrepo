Dna-test visar: 61-åringen är inte Dalís dotter


Emmelie Wallroth


61-åriga Pilar Abel är inte barn till den spanske konstnären Salvador Dalí. Det har ett dna-resultat slagit fast efter att konstnärens grav öppnades i somras, enligt spanska La Vanguardia.

Abel hävdar att hennes mamma haft en affär med Dalí och en rättegång inleds i september, där dna-testerna nu väntas vara avgörande då 61-åringen inte har kunnat lämna in några bevis på ett faderskap.

När konstnärens grav öppnades kunde man även konstatera att hans mustasch var intakt.

– Hans mustasch visade sig vara exakt ”tio över tio”, sa då Narcis Bardalet, som var med vid gravöppningen, enligt AFP.
