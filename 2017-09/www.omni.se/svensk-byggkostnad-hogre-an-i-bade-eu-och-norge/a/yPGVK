Svensk byggkostnad högre än i både EU och Norge



Kostnaden för att bygga i Sverige är nu inte bara högre än i övriga EU utan även jämfört med Norge, uppger GP. Byggkostnaden i Sverige ligger 66 procentenheter över EU:s genomsnitt medan kostnaden i Norge ligger 53,8 procentenheter över, skriver tidningen och hänvisar till Eurostats byggkostnadsindex.

– Det här skapar problem för de kapitalsvaga hushållen. För den här gruppen måste vi hitta en lösning som inte finns i dag, säger Björn Wellhagen vid Sveriges byggindustrier.
