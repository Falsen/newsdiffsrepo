EU stoppar Sveriges gränskontroller


Sebastian Hagberg


EU-kommissionen kommer inte acceptera att Sveriges gränskontroller mot Danmark eller övriga EU förlängs. Det säger EU:s migrationskommissionär Dimitris Avramopoulos vid en presskonferens, enligt Direkt.

– Det kommer inte att bli någon förlängning. Gränskontrollerna går mot sitt slut om två månader. Förhållandena för att godkänna dem finns inte längre, säger Avramopoulos.

Sveriges, Danmarks, Tysklands, Österrikes och Norges undantag från den fria rörligheten inom Schengenområdet löper därmed ut den 12 november.
