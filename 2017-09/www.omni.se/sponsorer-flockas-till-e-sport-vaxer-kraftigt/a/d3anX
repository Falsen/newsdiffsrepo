Sponsorer flockas till e-sport – växer kraftigt



Att sponsra e-sport blir allt populärare, enligt en årlig undersökning från sponsringsbyrån Pack Train som citeras av Dagens Media. E-sport ökade från 7 procent av marknaden 2015 till 16 procent av marknaden 2016, enligt Dagens Medias beskrivning.

Den stora förloraren var ideella organisationer vars andel av sponsringen minskade från 63 procent till 50 procent. Omsättningen i hela sponsringsbranschen översteg enligt undersökningen 7 miljarder kronor i fjol.

Mediebolaget MTG, som äger Viaplay, har i flera år satsat hårt på e-sport.
