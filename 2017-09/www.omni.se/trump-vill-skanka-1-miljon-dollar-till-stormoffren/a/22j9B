Trump vill skänka 1 miljon dollar till stormoffren


Linnea Järkstig


USA:s president Donald Trump vill skänka en miljon dollar av sina egna pengar för att hjälpa offren som drabbats av orkanen Harvey, meddelar Vita huset. Presidenten ber även reportrar om hjälp att bestämma vilken organisation pengarna ska gå till.

– Han lovar, med stolthet, en miljon dollar av sina egna pengar för att hjälpa folket i Texas och Louisiana, säger Vita husets pressekreterare Sarah Huckabee Sanders.

Trump har tidigare kritiserats för att ge mycket mindre av sin inkomst till välgörenhet jämfört med andra miljardärer. Ovädret Harvey har skadat över 100 000 hus i delstaten Texas och över 30 personer har dött
