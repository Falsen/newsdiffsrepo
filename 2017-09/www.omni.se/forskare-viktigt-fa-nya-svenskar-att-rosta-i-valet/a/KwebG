Forskare: Viktigt få nya svenskar att rösta i valet


Helena Sällström


I det senaste riksdagsvalet röstade närmare 90 procent av de inrikes födda, vilket kan jämföras med 75 procent bland de utrikes födda medborgarna. Det skriver forskarna Pieter Bevelander och Mikael Spång på DN Debatt.

”Att få nya svenskar att gå och rösta, samt inkludera gruppen i det politiska arbetet, bör vara en central demokratisk uppgift för alla politiska partier inför valet 2018”, skriver debattörerna.

Lägst är valdeltagandet bland personer som är födda i Asien, Afrika och andra europeiska länder utanför Norden. Forskarna varnar för att samhällets grundvalar kan skakas om demokratin förlorar legitimitet bland stora grupper. Även barn till utlandsfödda röstar i mindre utsträckning än barn till svenskfödda, vilket oroar forskarna.
