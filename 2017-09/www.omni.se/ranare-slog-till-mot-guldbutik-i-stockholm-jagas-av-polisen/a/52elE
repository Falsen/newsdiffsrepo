Rånare slog till mot guldbutik i Stockholm


Michelle Muntau


Rånare har slagit till mot en guldbutik på Drottninggatan i centrala Stockholm på fredagsförmiddagen. Nu jagar polisen de två rånarna som flytt platsen, skriver Aftonbladet. Det är oklart om de fått med sig något.

– Det finns uppgifter om att de ska ha försvunnit ner i tunnelbanan, säger Sven-Erik Olsson, en presstalesperson vid polisen i Stockholm, till tidningen.

Enligt polisen var männen korta, kortklippta och välklädda. Det finns uppgifter om att de kan vara tvillingar då de var så lika varandra. Det finns även uppgifter om att de kan ha bytt kläder efter rånet.
