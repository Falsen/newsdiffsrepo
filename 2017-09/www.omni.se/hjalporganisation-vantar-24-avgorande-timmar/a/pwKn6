Hjälporganisation: ”Väntar 24 avgörande timmar”


Linnea Järkstig


Det råder kaos i Bombay efter att en monsun svept in över Sydasien, enligt internationella biståndsorganisationen Oxfam. Det skriver DN. Viktiga samhällsfunktioner fungerar inte längre i landet och trafiken har slagits ut.

– De närmaste 24 timmarna blir avgörande för vilken riktning katastrofen kommer att ta, säger Andrio Naskar, ansvarig för räddningsinsatser vid Oxfam, till tidningen.

Omkring en miljon människor beräknas ha blivit hemlösa efter ovädren och tiotals miljoner indier drabbas på något sätt av katastrofen. Samtidigt talar Internationella Rödakorskommittén (ICRC) och Röda halvmånens internationella federation (IFRC) om den värsta humanitära krisen i regionen på flera år.
