Knivhuggne polisen: ”Jag hade dödsångest”


Robert Triches


Polismannen som knivhöggs på Medborgarplatsen i Stockholm i torsdags har kunnat lämna sjukhuset och säger i en intervju med Aftonbladet att attacken kom som en blixt från klar himmel. Han kände en plötslig och extrem smärta i nacken och förstod inte förrän han vände sig om att han blivit huggen.

– Där och då hade jag dödsångest, jag visste ju inte skadeläget riktigt. Det gjorde extremt ont. Jag är glad att jag lever, säger han till Aftonbladet.

En 17-åring häktades på lördagen på sannolika skäl misstänkt för mordförsök.
