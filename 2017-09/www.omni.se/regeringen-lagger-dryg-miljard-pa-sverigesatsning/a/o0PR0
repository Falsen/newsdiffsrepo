Regeringen lägger dryg miljard på Sverigesatsning


Samuel Inghammar


Regeringen satsar en dryg miljard på en ”Sverigesatsning”. Det meddelar man på en pressträff i Gävle.

– Vi ser att vi behöver göra satsningar utanför storstadsområdena, säger Statsminister Stefan Löfven enligt Expressen.

Enligt statsminister Stefan Löfven ska regeringen i höst lägga fram en proposition för en sammanhållen politik för landsbygden. Enligt honom är det första gången en sådan produkt tas fram i ett regeringskansli, skriver TT.

Bland de konkreta förslagen finns en särskild satsning på vägnätet på Gotland och på att rusta upp Göta kanal.

Totalt rör det sig om 1,2 miljarder kronor. Bland annat ska 347 miljoner kronor gå till det som kallas service och goda livsvillkor i hela landet.

253 miljoner ska gå till gröna jobb i hela landet, 410 till företagande och utbildning i hela landet samt 235 miljoner till bättre vägar och kollektivtrafik.
