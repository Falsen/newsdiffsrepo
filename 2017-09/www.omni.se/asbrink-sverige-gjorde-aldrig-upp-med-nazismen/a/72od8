Åsbrink: ”Sverige gjorde aldrig upp med nazismen”


Sebastian Hagberg


Det var inte förvånande att polisen gav nazistiska Nordiska motståndsrörelsen tillstånd att demonstrera under bokmässan i Göteborg. Det säger Elisabeth Åsbrink, ordförande i Svenska Pen, till SVT:s Kulturnyheterna.

Åsbrink säger att hon inte hade velat förbjuda demonstrationen, eftersom hon inte tror på att förbjuda åsiktsyttringar men tillägger:

– Jag tycker det är vidrigt, men det beror på att Sverige aldrig gjorde upp med ideologin efter kriget till skillnad från våra grannländer Norge och Danmark.
