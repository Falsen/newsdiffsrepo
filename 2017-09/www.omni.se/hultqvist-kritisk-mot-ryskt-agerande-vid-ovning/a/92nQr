Hultqvist kritisk mot ryskt agerande vid övning


Samuel Inghammar


Försvarsminister Peter Hultqvist riktar kritik mot Ryssland för att de inte bjuder in tillräckligt med observatörer i samband med nästa veckas försvarsövning Zapad.

– Vi har inbjudit till vår övning Aurora, då tycker vi naturligtvis att det är rimligt att de lever upp till detta, sade han när han anlände till EU:s informella försvarsministermöte i Tallinn.

Enligt OSSE ska övningar med mer än 13 000 deltagare kunna övervakas. Enligt Ryssland kommer Zapad att omfatta 12 700, men Nato säger att det snarare rör sig om 100 000 deltagare.
