Lena Mellin: Tiggeriförbud kan bli verkningslöst


Jens Kärrman


Ett eventuellt tiggeriförbud, som Moderaterna föreslår, riskerar att bli ett slag i luften. Aftonbladets politiske kommentator Lena Mellin skriver att bötesstraff för tiggare är ett ”utomordentligt underligt förslag”.

”För det första har tiggarna ingen adress ditt bötesavin kan skickas. För det andra har de ont om pengar”, skriver Lena Mellin.

Att införa ett nationellt förbud skulle möjligtvis flytta fattigdomen, enligt Hans Swärd, professor i socialt arbete vid Lunds universitet. Men risken är stor att polisen inte har resurser att övervaka förbudet.  I Köpenhamn har tiggarna gått över till att samla burkar och flyttat till andra platser.

Dagens Industri politiske redaktör PM Nilsson välkomnar på ledarplats Moderaternas förslag. Han menar att det både är moraliskt och praktiskt rätt att förbjuda tiggeri. Att ett förbud är verkningslöst stämmer inte, enligt PM Nilsson.

”Tiggarna följer lagen. Sverige, och Finland, sticker ut i EU-kretsen med att inte ha några begränsningar alls. I länder med tiggeriförbud finns inget massivt organiserat tiggeri”, skriver han.
