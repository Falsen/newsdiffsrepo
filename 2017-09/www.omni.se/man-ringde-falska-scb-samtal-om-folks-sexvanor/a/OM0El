Man ringde falska SCB-samtal om folks sexvanor


Michelle Muntau


Flera kvinnor har fått bluffsamtal från en man som utger sig för att vara från Statistiska centralbyrån (SCB) som ställer frågor om deras sexvanor, rapporterar P4 Halland.

En kvinna som kanalen pratat med berättar om ett samtal då en man ringde ett sådant samtal till henne. Kvinnan kände sig inte så bekväm, men svarade på hans frågor. Han lät seriös, berättar hon, men blev alltmer obekväm i takt med att frågorna blev mer privata.

– Nu känner jag mig ganska kränkt och ganska förbannad, säger kvinnan till P4 Halland.

SCB bekräftar att fler kvinnor drabbats.

– Hennes berättelse stämmer väl överens med många andra kvinnor som jag har pratat med som också blivit uppringda av den här mannen, säger Nizar Chakkour, pressansvarig på SCB, till P4.
