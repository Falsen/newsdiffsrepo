28 miljoner exponerade i hack mot socialt nätverk


Mats Karlsson


Det latinamerikanska sociala nätverket Taringa – som ibland kallas latinamerikas motsvarighet till Reddit – har blivit hackat. Användarnamn, lösenord och e-postadresser tillhörande hela 28 miljoner användare har därmed hamnat i orätta händer, rapporterar The Register.

Taringa har återställt samtliga lösenord och uppmanar nu användarna att säkerställa att de inte använder de läckta lösenorden på andra sajter.
