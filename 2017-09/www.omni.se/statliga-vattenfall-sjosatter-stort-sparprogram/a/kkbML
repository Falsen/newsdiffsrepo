Statliga Vattenfall sjösätter stort sparprogram



Det statliga energibolaget Vattenfall har beslutat att genomföra ett sparprogram som ska minska kostnaderna med två miljarder kronor fram till 2020, skriver bolaget i ett pressmeddelande.

Stabs- och stödfunktioner är målet för besparingen då de enligt Vattenfall inte krympt i samma takt som resten av bolaget under de senaste åren.

”Det är högst sannolikt att en reducerad personalstyrka kommer att utgöra en viktig del av lösningen. Däremot har inget mål ännu definierats uttryckt i antal arbetstillfällen”, skriver Vattenfall.
