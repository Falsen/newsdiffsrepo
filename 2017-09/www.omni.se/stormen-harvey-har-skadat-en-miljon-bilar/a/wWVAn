Stormen Harvey har skadat en miljon bilar



Ovädret Harvey i Texas har skadat upp till en miljon bilar, och de flesta av dessa kan nu klassas som skrot. Den bedömningen gör branschexperter, skriver TT.

Motorfordon som har stått där vatten nått upp till karossen ska över huvud taget inte startas utan att undersökas av mekaniker, råder John Nielsen vid bilistorganisationen AAA. Och även för de bilar som fungerar, kanske efter reparationer, kommer vattnet att vara en osäkerhetsfaktor i åratal.

– Kanske är de okej. Kanske inte. Jag skulle vara riktigt orolig kring en sådan, säger Nielsen.
