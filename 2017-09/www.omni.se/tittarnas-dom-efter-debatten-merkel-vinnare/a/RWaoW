Tittarnas dom efter debatten: Merkel vinnare


Linnea Järkstig


Förbundskansler, och kristdemokraten, Angela Merkel vann kvällens tv-debatt mot den socialdemokratiske rivalen Martin Schulz enligt folkets dom. Det skriver Reuters och hänvisar till en opinionsundersökning från institutet Infratest Dimap.

Merkel lyckades övertyga 33 procent av de över 30 miljoner tittarna som såg debatten, medan 17 procent tyckte att hennes konkurrent var mest övertygande.

Under debatten pratade partiledarna om flyktingmottagande, arbetslöshet och rådande Nordkoreakris.
