Invisio rusade efter köprekommendation


Emma Hedlin


Kommunikationsutrustningsbolaget Invisio Communications steg på Stockholmsbörsen efter att SEB inlett bevakning av aktien med rekommendationen köp, rapporterar Nyhetsbyrån Direkt. Riktkursen sätts till 100 kronor. Invisio steg 8,6 procent till 79,25 kronor på onsdagen

SEB spår att Invisio kommer att leverera en försäljningstillväxt på 19 procent per år 2018–2022.

”Vi anser att marknaden underskattar Invisios långsiktiga förmåga att öka sin försäljning”, skriver SEB.
