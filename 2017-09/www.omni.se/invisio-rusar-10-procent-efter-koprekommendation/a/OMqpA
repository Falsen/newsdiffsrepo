Invisio rusar 10 procent efter köprekommendation


Emma Hedlin


Kommunikationsutrustningsbolaget Invisio Communications stiger på Stockholmsbörsen efter att SEB inlett bevakning av aktien med rekommendationen köp, rapporterar Nyhetsbyrån Direkt. Riktkursen sätts till 100 kronor. Vid klockan ett på onsdagen är aktien upp 9,6 procent.

SEB spår att Invisio kommer att leverera en försäljningstillväxt på 19 procent per år 2018–2022.

”Vi anser att marknaden underskattar Invisios långsiktiga förmåga att öka sin försäljning”, skriver SEB.
