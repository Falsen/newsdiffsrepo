Birgitta Ohlsson (L): Förbud fel väg att gå


Jens Kärrman


Moderaterna föreslog på tisdagen att tiggeri ska förbjudas i hela landet. Liberalernas profilerade riksdagsledamot Birgitta Ohlsson är kritisk till förslaget.

”Tiggeriförbud fel väg att gå. Straffa inte utsatta”, skriver hon på Twitter och efterlyser hårdare tag från EU:s sida gentemot de länder som behandlar romer illa.

Även Miljöpartiet är kritiskt till förslaget. ”Det är en ovärdig politik som inte löser några som helst problem”, skriver partiets gruppledare i riksdagen Maria Ferm i en skriftlig kommentar.
