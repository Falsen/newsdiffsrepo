Trump gick emot partiet – godkände förslaget



Republikanernas ledare i representanthuset, Paul Ryan, kritiserade offentligt Demokraternas förslag – bara en timme före president Donald Trumps beslut att godkänna det, rapporterar Washington Post. Enligt Ryan gör Demokraterna politik av nödhjälpen till stormen Harvey.

Enligt förslaget som godkänts av Trump höjs skuldtaket och finansieringen av federala myndigheter säkras fram till 15 december samtidigt som nödhjälpen för Harvey kopplas till paketet.

Både Republikanernas ledare i kongressen och finansministern Steve Mnuchin försökte nå fram till en längre överenskommelse under dagens möte, enligt en källa till Bloomberg. Men Trump ska alltså ha valt att gå emot partiets önskemål.
