Ågren skickade 300 mejl till sig själv efter avskedet


Helena Sällström


Transportstyrelsens sparkade generaldirektör Maria Ågren vidarebefordrade över 300 mejl från sitt jobb till sitt privata mejlkonto, rapporterar SVT Nyheter. Mejlen skickades under en månads tid, med start den 20 januari 2017 – dagen efter att Ågren tvingats sluta i den it-skandal som riskerat hemlig information.

Enligt SVT är det oklart om det rört sig om sekretessbelagda uppgifter i mejlen, men där finns ämnesrader som ”Fwd: SV: Återrapportering möte med säkerhetspolisen”, och ”Fwd:SV: Status, säkerhetsskydd”.

Experter som SVT talat med säger att förfarandet kan vara olagligt. Rättsexperten Sven-Erik Alhem menar samtidigt att Ågren kan ha haft rätt enligt Europakonventionen att säkra bevis om hon behövde driva sin sak.

Ågren säger till SVT att mejlen inte innehöll sekretessbelagda uppgifter.
