Strateg: ”September kan bli en galen månad på börsen”



September är historiskt en volatil månad på de amerikanska börserna och det finns inga tecken på att det blir någon skillnad i år – snarare tvärtom. Det menar Jefferies chefstrateg Steven DeSanctis.

”September visar alla tecken på att bli en galen månad tack vare Washington, ECB och det faktum att företagsledningarna nu kommer tillbaka från semestern och börjar tänka på estimaten för tredje och fjärde kvartalet”, skriver DeSanctis enligt CNBC.

Årets starka börsutveckling i Europa och USA har också fått flera analytiker att börja tala om en korrigering på marknaden. Den senaste tidens oro på Koreahalvön gör att en sådan finns inom räckhåll, säger Lothar Mentel, chefsinvesterare på Tatton Investment Management, till CNBC.

– Vi tror att det finns en viss chans för en marknadskorrigering inom de kommande två månaderna, säger Mentel som menar att det dock krävs en ”trigger” – en utlösande faktor – för att så ska ske.
