Oron växer över klyfta mellan Trump och Sydkorea


Samuel Inghammar


USA:s president Donald Trump och hans sydkoreanske kollega Moon Jae-In talade i telefon på måndagen. Det var första gången de två pratade sedan Trump offentligt kritiserade Sydkoreas mjuka förhandlingslinje i relationen med grannen i norr, rapporterar CNN. Trump har också öppet talat om att USA överväger att skrota ett handelsavtal med Sydkorea.

Den ovanligt tydliga kritiken mot en allierad har lett till en sådan oro, även inom Moons regering, att Vita huset gick ut med ett formellt förtydligande, enligt CNN.
