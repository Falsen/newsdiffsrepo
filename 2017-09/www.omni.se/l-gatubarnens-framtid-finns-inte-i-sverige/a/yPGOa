L: ”Gatubarnens framtid finns inte i Sverige”


Helena Sällström


Staten måste kliva in och hantera problemet med gatubarn från huvudsakligen Marocko som lever på storstädernas gator. Det skriver Lotta Edholm (L), oppositionsborgarråd i Stockholms stad, och Fredrik Malm (L), riksdagsledamot, på SvD Debatt.

Kommunerna får ingen vägledning i hur man ska hantera ungdomarna, vilket är ett svek från regeringen, menar L-politikerna. De föreslår att staten ska ta det fulla kostnadsansvaret för unga som lever på gatorna, att fler och bättre låsta boendeplatser ska införas, samt utökad möjlighet för polis att ta fingeravtryck.

Edholm och Malm skriver också att EU har en stor roll att spela och efterfrågar EU-minister Ann Lindes (S) ställningstagande. ”Få av ungdomarna har asylskäl. Deras framtid finns inte i Sverige. Därför måste det finnas en framtid som väntar på dem när de kommer hem.”
