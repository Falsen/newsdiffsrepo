Ny jätteläcka i USA: 143 miljoner kan ha drabbats



Amerikanska Equifax, som hanterar kreditinformation, har utsatts för en hackerattack, uppger bolaget enligt amerikanska medier.

Angriparna ska ha utnyttjat en sårbarhet på en webbsida och haft tillgång till känsliga filer från mitten av maj till juli. Uppgifter från 143 miljoner personer var möjliga att nå. Enligt Equifax har angriparna kommit över kreditkortsinformation för omkring 209 000 kunder.
