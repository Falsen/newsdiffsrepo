Deadline day: Mbappé klar – blir näst dyrast någonsin


Sebastian Hagberg


Silly seasons sista skälvande timmar är här. Vid midnatt stänger transferfönstret för de europeiska fotbollsklubbarna och många stora spelare ryktas vara på väg bort.

Strax efter klockan 19 bekräftades en ny jättevärvning. Paris Saint Germain har köpt Monacos Kylian Mbappé. Den 18-årige supertalangen lånas i ett år och köps loss för ytterligare fyra säsonger nästa sommar. Övergångssumman blir motsvarande 1,7 miljarder kronor, vilket gör honom till den näst dyraste spelaren genom tiderna.

Flera stora övergångar har redan blivit klara i dag. Tottenham har värvat PSG:s högerback Serge Aurier och Liverpool har gjort klart med Arsenals Alex Oxlade-Chamberlain.

Däremot ser en av dagens stora transfers ut att spricka. Alexis Sanchez, som ryktats vara på väg till Manchester City, ser nu ut att stanna i Arsenal, enligt flera medier.
