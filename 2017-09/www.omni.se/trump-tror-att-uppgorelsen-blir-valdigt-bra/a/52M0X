Trump tror att uppgörelsen blir ”väldigt bra”



USA:s president Donald Trump menar att han gått med på en ”väldigt bra” uppgörelse med ledarna i kongressen.

– Vi nådde en deal och jag tror att den kommer att bli väldigt bra, säger Trump till reportrar ombord på Air Force One, rapporterar AP.

Under ett möte i Vita huset gick Trump med på Demokraternas förslag om en tre månader lång höjning av skuldtaket och finansiering av federala myndigheter som kopplas ihop med katastrofhjälp för stormen Harvey.
