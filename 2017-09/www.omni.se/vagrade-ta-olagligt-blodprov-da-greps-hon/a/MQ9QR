Vägrade ta olagligt blodprov – då greps hon


Michelle Muntau


En video på en sjuksköterska som grips av polisen i Salt Lake City, USA, har fått stor spridning på nätet. Trots att sjuksköterskan följer reglerna och vägrar lämna ut blodprover griper polisen henne.

En man som krashat med en annan bil då han jagades av polisen låg  medvetslös med brännskador på sjukhus. Polisen måste ha tillstånd för att få ut informationen och sjuksköterskan ringer till och med sin chef och dubbelkollar saken.

– Jag försöker bara göra mitt jobb, säger hon till polismannen.

Då tvingar han hennes armar bakom ryggen och tvingar in henne i en polisbil medan hon ropar på hjälp.

Sjuksköterskan släpptes 20 minuter senare och polismannen utreds nu för brott. Polisen och hans kollega, som var med under gripandet, har stängts av från sina jobb. Borgmästaren i Salt Lake City, Jackie Biskupski, har bett om ursäkt för vad som hänt.
