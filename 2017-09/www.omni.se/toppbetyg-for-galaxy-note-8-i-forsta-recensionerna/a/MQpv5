Toppbetyg för Galaxy Note 8 i första recensionerna


Mats Karlsson


De första recensionerna av Samsungs nya flaggskeppstelefon Galaxy Note 8 har nu publicerats. Och det är i huvusak hyllningar som präglar dem. Enheten anses av experterna vara den bästa telefon som Samsung någonsin tillverkat, och dessutom årets i särklass bästa smartphone överlag.

Experterna hyllar inte minst OLED-skärmen, batteritiden och kameran. Men i flera recensioner påpekar man också att telefonen trots alla sina fantastiska egenskaper ändå är extremt dyr (i Sverige ligger priset på strax under 10 000 kronor), vilket kan göra den svårsåld. Engadgets Chris Velazco konstaterar att skillnaden mellan Note 8 och Galaxy S8 Plus inte är enorm, men att priserna däremot skiljer sig rejält.
