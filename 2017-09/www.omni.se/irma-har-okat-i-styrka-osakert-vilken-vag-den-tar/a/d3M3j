Irma har ökat i styrka – osäkert vilken väg den tar


Michelle Muntau


Samtidigt som befolkningen i Texas försöker återhämta sig efter Harvey har stormen Irma fått ytterligare styrka över östra Atlanten, rapporterar CNN. National Hurricane Center har ännu inte kunnat förutspå den exakta vägen som orkanen kommer färdas. Irma har nu nått kategori 3 i styrka, med 185 kilometer i timmen, och riskerar att bli ännu starkare. ”Irma har blivit en respektingivande orkan”, säger National Hurricane Center till CNN.

Irma uppstod utanför Kap Verde och rör sig nu västerut. Meteorologerna har olika teorier om hur den kan röra sig. De senaste beräkningarna visar att den drar in över Karibien i helgen. Det finns även en risk för att den når redan stormdrabbade Texas om några dagar. Efter helgen kan man göra en mer trovärdig prognos över stormens väg, skriver CNN.
