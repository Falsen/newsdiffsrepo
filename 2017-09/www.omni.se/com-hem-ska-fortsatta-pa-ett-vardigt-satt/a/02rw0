Com Hem: Ska fortsätta på ett värdigt sätt


Michelle Muntau


Konflikten mellan tv-distributören Com Hem/Boxer och Discovery Networks är fortfarande olöst.

Discovery kom under lördagskvällen med ett nytt förslag på lösning i den pågående konflikten om hur distributionsavtalet med Com Hem ska se ut.

– Vi har nu skickat över vårt svar och hoppas att det här löser sig snart, sa Fredrik Hallstan, presschef på Com Hem/Boxer under söndagen.

Senare på kvällen skickade Discovery ut ett pressmeddelande där vd:n Henriette Zeuchner rasade mot bolaget och kallade dess förslag för ”ett dåligt skämt”.

Hallsten svarade att Com Hem inte vill kommentera pågående förhandlingar.

– Vi ska försöka fortsätta förhandlingarna på ett seriöst och värdigt sätt.
