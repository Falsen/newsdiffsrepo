Boende manas evakuera – vattnet kvar i 15 dagar


Linnea Järkstig


Houstons borgmästare manar alla boende i staden vars hem fortfarande är översvämmade att evakuera då utsläppen från reservoarerna kommer att hålla vattnet kvar i dagar, rapporterar AP. Enligt borgmästaren Sylvester Turner kan det ta mellan 10 och 15 dagar innan vattnet är borta.

Staden har valt att tömma reservoarerna på vatten i ett försök att kontrollera översvämningarna, skriver nyhetsbyrån.

Totalt handlar det om mellan 15 000 och 20 000 hem som förstörts i ovädret Harvey och som boende inte kommer att kunna återvända till de kommande dagarna.
