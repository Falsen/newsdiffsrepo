Traktorjätte köper AI-företag för 2,4 miljarder


Mats Karlsson


Amerikanska John Deere – som tillverkar jordbruksmaskiner och kanske är mest känt för sina karaktäristiska gröna traktorer – har köpt ett techföretag med inriktning på artificiell intelligens. Det rapporterar Fortune. Det är det Kalifornien-baserade företaget Blue River Technology som jordbruksjätten lagt beslag på för motsvarande 2,4 miljarder kronor. Blue River Technology jobbar med utveckling av besprutningsutrustning som använder sig av maskininlärning. Därmed har John Deere nu etablerat sig i Silicon Valley med ett team på 60 personer, skriver Fortune.
