Snart möjligt att blockera Zuckerberg på Facebook


Mats Karlsson


Sedan 2010 har det inte gått att blockera Facebooks grundare och vd Mark Zuckerberg eller hans fru Priscilla Chan på det sociala nätverket. Men nu ska Facebook ha tagit tag i den bugg som är orsaken till det hela, säger Mark Zuckerberg till Buzzfeed News.

Enligt en talesperson för Facebook så ska problemet omfatta alla personer som blivit blockerade av väldigt många under en kort tidsperiod. När det hela ska vara åtgärdat är oklart, men den som försöker blockera Mark Zuckerberg möts fortfarande av ett felmeddelande, skriver Buzzfeed.
