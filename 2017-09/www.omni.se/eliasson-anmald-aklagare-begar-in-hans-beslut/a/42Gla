Eliasson anmäld – åklagare begär in hans beslut


Michelle Muntau


En åklagare begär nu ut det beslut som rikspolischefen Dan Eliasson fattade under våren 2015 där han avsteg från säkerhetsskyddsförordningen, rapporterar Sveriges Radio Ekot. Ett privat företag fick då tillgång till polisens hemliga information utan att den krypterats av Försvarsmakten.

Efter kanalens avslöjande har Eliasson polisanmälts av tre personer. Nu ska åklagaren Anders Jakobsson utreda om ett brott begåtts eller inte.

– Det känns ju ganska naturligt att titta lite närmare på det, säger han till Ekot.
