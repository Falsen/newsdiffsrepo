Företagskunder rankar Nordea som sämst



Nordea hamnar återigen sist bland storbankerna när företagen rankar svenska banker. Det visar årets Finansbarometer, skriver SvD Näringsliv.

– Diskussionen om att flytta huvudkontoret har knappast förbättrat bilden av Nordea, säger Kristian Sundberg, vd på Eastbrook som står bakom Finansbarometern, till tidningen.

Framförallt är det småföretagarnas omdömen som drar ner Nordea i rankningen. Det är alltifrån uppfattningen att Nordeas e-tjänster haltar till avslöjanden om Panamadokumenten som drar ner betyget. Enligt Sundberg har Nordea länge befunnit sig i en ”negativ spiral” imagemässigt.

I topp på listan huserar Handelsbanken.
