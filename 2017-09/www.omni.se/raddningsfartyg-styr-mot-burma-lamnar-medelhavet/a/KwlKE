Räddningsfartyg till Burma – lämnar Medelhavet


Samuel Inghammar


Sedan 2014 har räddningsfartyget Phoenix räddat tiotusentals migranter på Medelhavet. Nu sätter hon kurs mot Burma för att hjälpa flyktingar ur rohingya-minoriteten, rapporterar flera medier.

Det är den maltesiska frivilligorganisationen Moas som står bakom beslutet. En av grundarna, Regina Catrambone, säger enligt BBC att en av förklaringarna till beslutet är att det i nuläget är allt för oklart vad som händer med de människor på väg till Europa som skickas tillbaka till Libyen.

– Moas vill inte vara del i ett scenario där ingen bryr sig om de människor som behöver skydd, utan i stället bara fokuserar på att förhindra dem från att ta sig till Europas stränder.
