Undersökning: Tyskarna vill se hårda tag mot Turkiet


Malin Rising


En stor majoritet av tyskarna vill att den tyska regeringen ska anamma en tuff inställning mot Turkiet, rapporterar radiostationen ARD med hänvisning till en ny undersökning.

84 procent av de som svarade tycker inte att Turkiet hör hemma i EU och 77 procent tycker att man bör använda eknomiska medel för att sätta större press på landet.

Turkiet och Tyskland har hamnat i en diplomatisk konflikt efter flera händelser på senaste tiden. Frågan har också blivit viktig under den kampanjen inför valet till förbundsdagen den 24 september. Det socialdemokratiska partiet SDP:s ledare, Martin Schulz har sagt att han kommer avsluta samtalen med Turkiet om ett inträde i EU om han tar makten, medan förbundskansler Angela Merkel har sagt att hon kommer att uppmana EU att omvärdera relationen med Turkiet.
