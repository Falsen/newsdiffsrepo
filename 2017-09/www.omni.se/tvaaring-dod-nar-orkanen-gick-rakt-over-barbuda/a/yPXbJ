Tvååring död när orkanen gick rakt över Barbuda


Samuel Inghammar


Omfattningen av förödelsen efter orkanen Irma står ännu inte klar när den nu dragit förbi de första öarna på sin väg västerut i Karibien. Sex människor har bekräftats döda på den franska ön Saint-Martin. Även från öarna Barbuda och Anguilla kommer rapporter om dödsfall, rapporterar The Guardian.

Orkanen passerade rakt över Barbuda. Dödsoffret är ett tvåårigt barn. Enligt premiärministern på Antigua och Barbuda, Gaston Browne, så dog barnet när en familj försökte fly sitt förstörda hus. Omkring 60 procent av öns 1 400 invånare är hemlösa, enligt Browne.
