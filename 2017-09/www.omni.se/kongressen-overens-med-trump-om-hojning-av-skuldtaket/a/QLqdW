Kongressen överens med Trump om höjning av skuldtaket



President Donald Trump och Republikanernas ledare i kongressen har kommit överens med Demokraterna. Det så kallade skuldtaket höjs och den fortsatta finansieringen av federala myndigheter säkras fram till 15 december. Det uppger Demokraterna i ett uttalande, rapporterar Market Watch. De båda frågorna kopplas ihop med ett paket med katastrofhjälp på 7,9 miljarder dollar för stormen Harvey.

De demokratiska ledarna i representanthuset och senaten, Nancy Pelosi och Chuck Schumer, uppger att ”båda sidorna har som avsikt att undvika att USA ställer in sina betalningar i december”.
