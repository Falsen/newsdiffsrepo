Man avlossade skott under ingripande i Nacka


Elin Joleby


En man har avlossat skott i samband med ett polisingripande i Fisksätra, Nacka, öster om Stockholm, rapporterar Expressen. Enligt uppgifter till tidningen var det i samband med att civilpoliser kontrollerade mannen.

Polisen bekräftar att det förekommit skottlossning.

– En man tog fram ett vapen och sköt upp i luften. Det var inte riktat mot poliserna, säger Lars Byström, presstalesperson vid Stockholmspolisen, till tidningen.

Rättelse: De första uppgifterna gjorde gällande att mannen skjutit mot poliserna, vilket Omni också skrev. Enligt nya uppgifter sköt han alltså i luften.
