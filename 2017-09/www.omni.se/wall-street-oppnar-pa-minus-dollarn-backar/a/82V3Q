Wall Street stängde veckan på minus inför Irmas ankomst


Emma Hedlin


USA-börsernas större index stängde handelsveckan på minus efter att framför allt försäkringsbolagen rasat inför orkanen Irmas ankomst på fredagskvällen, skriver CNBC.

Dow Jones industriindex steg visserligen 0,1 procent på fredagen men har tappat 190 under veckan totalt. S&P 500 tappade 0,2 procent på fredagen och står på minus 0,6 procent för veckan. Nasdaq kompositindex har tappat 1,2 procent sedan i tisdags. På fredagen backade indexet 0,6 procent, stora sänken var techjättarna Apple, minus 1,6, och Alphabet som sjönk 0,9 procent.
