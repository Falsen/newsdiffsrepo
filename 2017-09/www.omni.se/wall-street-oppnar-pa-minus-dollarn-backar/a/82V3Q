Wall Street öppnar på minus – dollarn backar


Emma Hedlin


USA-börserna inleder veckans sista handelsdag med fallande kurser. Strax före klockan fyra, svensk tid, står Dow Jones oförändrad samtidigt som S&P 500 öppnar på minus 0,1 procent. Nasdaq kompositindex ligger på minus 0,3 i den inledande handeln.

Optimismen dämpas av orkanen Irma, som väntas slå mot Floridas kust på fredagkvällen svensk tid. Samtidigt har Texas inte återhämtat sig från förra veckans storm, Harvey.

När det kommer till enskilda bolag riktar investerarna blickarna mot bland annat Kura Oncology, då bolagets preparat levt upp till målet i ett fas 2-försök, skriver Nyhetsbyrån Direkt. Även Equifax får uppmärksamhet efter en omfattande it-läcka som fick aktien att rasa 13 procent i efterhandeln.

Dollarn fortsätter att falla mot andra valutor och kostar 7,91 kronor, den lägsta nivån sedan januari 2015, skriver Direkt.
