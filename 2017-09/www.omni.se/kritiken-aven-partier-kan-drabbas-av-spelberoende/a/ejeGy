Kritiken: ”Även partier kan drabbas av spelberoende”


Helena Sällström


Att Socialdemokraterna genom sin lotteriverksamhet Kombispel säljer lotter på kredit till skuldsatta och har drivit tusentals personer till Kronofogden väcker kritik från flera håll, skriver DN som publicerade en granskning av verksamheten tidigare i dag.

Vänsterpartiets partiledare Jonas Sjöstedt säger att det är cyniskt och att undantaget som möjliggör försäljning på kredit måste tas bort.

– Socialdemokraterna måste förklara sig, säger han till Expressen.

Kritik kommer också från moderat håll. Olof Lavesson (M), ordförande i riksdagens kulturutskott, säger till DN att S ägnar sig åt dubbelmoral.

– Det visar att spelberoende inte bara drabbar individer utan även politiska partier, säger han.

Enligt tidningen har 8 000 personer sedan 2014 drivits till Kronofogden för att de inte har betalat sina lotter.
