Filmteam kan ha träffat Madsen inför ubåtsfärden


Helena Sällström


Dansk polis ska förhöra ett australiskt filmteam som arbetat på en dokumentär om ubåtsägaren Peter Madsen, rapporterar BT. Madsen misstänks för att ha orsakat den svenska journalisten Kim Walls död.

Enligt tidningen ska den danske uppfinnaren ha filmats vid sitt rymdlaboratorium på Refshaleøen bara timmar innan han gav sig ut med ubåten Nautilus, med Kim Wall ombord.

Flera medier skriver att filmmaterialet kan hjälpa polisen att lägga pusslet över vad som hänt innan den ödesdigra ubåtsfärden.

Filmaren uppger för DN att hon ”varken såg eller mötte Kim Wall”.
