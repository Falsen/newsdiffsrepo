Brand i flerfamiljshus i Luleå – flera skadade


Michelle Muntau


Flera personer har skadats i en brand i ett flerfamiljshus i centrala Luleå. Två personer har förts till sjukhus och två har förts till en vårdcentral, uppger räddningstjänsten för TT.

Enligt ett vittne ska en slags explosion ha skett i en lägenhet, rapporterar SVT Norrbotten. Lägenheterna i huset har utrymts och brandkåren håller nu på att ventilera ut all rök. Branden är släckt.

Varken polisen eller räddningstjänsten kan uttala sig om skadeläget för dem som förts till sjukhus.
