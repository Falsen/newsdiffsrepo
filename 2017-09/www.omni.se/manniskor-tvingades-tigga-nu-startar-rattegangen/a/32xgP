Människor tvingades tigga – nu startar rättegången


Elin Joleby


Tre personer som åtalats för att ha lurat människor till Sverige och tvingat dem att tigga ställs nu inför rätta. Rättegången inleds i Örebro tingsrätt under tisdagen, skriver DN. Fallet beskrivs som det mest omfattande hittills när det gäller tiggare som utnyttjats i människohandel.

De åtalade är två män som ska ha lurat bulgariska medborgare till Sverige med löften om byggjobb, samt en kvinna som ska ha hjälpt till. Tiggarna fick bo i en fallfärdig industrifastighet i Ljusnarsbergs kommun och enligt åtalet tvingades de tigga, men fick inte behålla några pengar.

Rättegången väntas pågå till slutet av oktober, skriver DN.
