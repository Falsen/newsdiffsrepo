Paul Ryans uppmaning: Trump bör inte skrota DACA


Linnea Järkstig


Representanthusets talman Paul Ryan går emot president Donald Trump och uppmanar honom att inte skrota DACA, rapporterar CNN. Programmet, som startade under Barack Obamas tid, ger människor som kommit till USA utan tillstånd som barn rätt att arbeta i landet under två år.

– Jag tycker faktiskt inte att han borde göra det, säger Ryan i en intervju med radiokanalen WCLO och tillägger att det måste finnas en ”lagstiftningslösning”.

Tidigare i dag har det skrivits om att Trump vill stoppa programmet – och det mycket snart.
