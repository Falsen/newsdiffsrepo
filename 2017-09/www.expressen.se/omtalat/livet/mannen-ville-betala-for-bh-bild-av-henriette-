Mannen ville betala för bh-bild av Henriette, 22 – då blev han grundlurad
Mattias Knutson

Bloggerskan Henriette Otervik från Trondheim, Norge, driver sedan några år en populär blogg – där hon delar med sig av sin syn på mode, träning och livet i stort.

Den 22-åriga tjejen har nu blivit viral sedan hon kuppat en riktig snuskhummer, en händelse som bland annat uppmärksammats av den danska tidningen BT.

I ett blogginlägg berättar Henriette utförligt hur hon gick till väga för att sätta mannen på plats – och vi kan lova att han satte morgonkaffet i halsen när han insåg vad som hade hänt.

– Frågor från grisar på Snapchat, det får jag varje dag, skriver Henriette i blogginlägget.

Hon fortsätter:

– Vanligtvis bryr jag mig inte om sånt här, men i dag bestämde jag mig för att göra ett undantag.

Henriette berättar nu om mannens förslag:

– Den här killen frågade om jag kunde skicka en bild av mig själv i bh. Det tycker jag är äckligt, eftersom jag självklart inte vill skicka något privat till någon för pengar.

Men Henriette hade en plan – och snart var det dags att skrida till verket.

För att föreviga händelseförloppet tog Henriette skärmdumpar på konversationen och la upp dem i blogginlägget:

I stället för att skicka en konventionell bh-bild placerade alltså Henriette ett foto på sig själv i en bh – och skickade det till mannen för 1 500 norska kronor, vilket motsvarar ungefär samma belopp i svenska kronor.

Han frågade om en bild på Henriette i bh – och det fick han också.
