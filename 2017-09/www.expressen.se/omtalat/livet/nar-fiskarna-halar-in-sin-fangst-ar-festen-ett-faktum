När fiskarna halar in sin fångst är festen ett faktum
Joel Snöbohm

De peruanska fiskarna är i full färd att hala in ett stort nät full med fisk. Men det är fler som har upptäckt vad det är som händer.

Sälarna har hittat nätet och behandlar fiskarnas fångst som svenskar behandlar ett julbord.

Det är ett frosseri utan dess like.

Festen låter sig inte avbrytas av att fiskarna lägger till med sin stora båt och börjar hala in fångsten. En av fiskarna med gula galonbyxor beger sig till och med ut i en liten båt – men han är chanslös mot de hungriga snyltarna och sälarna fortsätter att äta som om det inte fanns någon morgondag.

De är både i och utanför nätet. Och fiskarna får se fångsten bli uppäten framför sina ögon – utan att matgästerna betalar så mycket som ett öre.

Men fiskarna som kommer från Callao i Peru har i alla fall tjänat lite pengar på videon de spelade in av festmåltiden.
