Kirsty, 22, trodde hon var gravid – men vad läkarna hittade var något helt annat
Alexandra Andersson

Förra året svullnade Kirsty Butlers, 22, mage upp till fyra gånger sin storlek, skriver The Sun.

– Mina kolleger frågade mig om jag var gravid, med anledning av min växande bula. Jag hade inte lagt märke till den själv, men allt eftersom fler frågade bestämde jag mig för att ta ett graviditetstest, säger hon.

Testet visade att Kirsti var gravid.

22-åringen, som bor i Swansea i Wales tillsammans med sin pojkvän Celern, berättar att paret blev överlyckliga när de fick reda på att de skulle få barn.

– Vi var så glada. Läkarna sa att jag var gravid i 30:de veckan, eftersom min mage hade växt så snabbt, säger hon.

Men efter det första ultraljudet började mardrömmen.

Kirstys "gravidmage" visade sig nämligen att vara något helt annat.

Ultraljudet visade att Kirsty var gravid – men bara i sjätte veckan.

Det som orsakade "gravidmagen" var i stället en 30 centimeter lång cysta, som hade spridit sig till hennes äggstockar.

– Min gravidmage var i själva verket en enda stor massa. Mitt ofödda barn var alldeles för litet för att ens skapa en bula, berättar hon.

För att Kirstys liv skulle räddas var hon tvungen till att opereras.

– Jag bestämde mig för att vänta tills det att jag gravid i elfte veckan, innan jag genomgick operationen som skulle ta bort massan. Det skulle vara säkrare för barnet, säger hon.

Men bara en vecka innan operationen fick paret det tunga beskedet: Deras barn hade dött i Kirstys mage.

– Mitt barn hade inte överlevt den stora cystan. Det krossade mitt hjärta, säger hon.

Den 31 augusti förra året genomgick Kirsty sin operation, och den massiva cystan togs bort från hennes mage.

Därefter tillbringande hon sex veckor på sjukhus.

– Jag hade tur som hade en godartad tumör, men jag tvingades operera bort min äggstock eftersom den hade krossats. Om jag hade väntat ännu längre hade andra organ också kunnat krossas, säger hon.

Tidigare hade Kirsty ingen aning om att cystor i äggstockarna kunde bli så pass stora, eller riskerna som medföljde.

– Jag hoppas att min berättelse får människor att uppmärksamma cystor mer, och hur farliga de kan vara, säger hon.
