Treåringen föddes utan armar och ben – fångas på film när han gör det fina för sin lillebror
Mattias Knutson

Camden Whiddon, 3, föddes utan armar och ben. Pojken – som är från Texas, USA – låter dock inte funktionsvariationen hindra honom i livet, berättar mamma Katie för Daily Mail.

Camden lever med phocomelia syndrome, som gör att lemmarna är missbildade. Han har även amelia, en födelsedefekt som innebär avsaknad av armar och ben.

I det uppmärksammade filmklippet ser man hur Camden ligger bredvid sin nyfödde bror Jaxton – som verkar ha tappat sin napp och gråter.

Camden lyckas då ta upp broderns napp – och för tillbaka den in i hans mun.

Jaxton slutar gråta – och historien får sig ett lyckligt slut.

– Det här är en vardaglig sak för oss, men jag tänkte att mina vänner och min familj skulle vilja se det, berättar mamma Katie – som la upp klippet på sin Instagram.

Hon fortsätter:

– Han är fantastiskt bra på att lösa problem. Han slutar aldrig att försöka, och även om han misslyckas gör det inte så mycket för honom.

På bara fem dagar har filmklippet genererat över 50 000 visningar på Instagram – och kommentarsfältet svämmar nu över av glada ord och kärleksfulla tillrop:
