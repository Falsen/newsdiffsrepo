Sarah blev leggad när hon skulle köpa cigg – kan du gissa åldern?
Mattias Knutson

Sarah Clear bor i Chichester, Storbritannien. När hon tidigare i augusti begav sig mot jobbet stannade hon till på en mataffär för att köpa cigaretter och en lott – och blev då leggad, skriver Daily Mail.

Sarah hävdar att hon är en stamkund på butiken, och att en gammal klasskompis som stod bakom henne i kön försökte övertyga kassörskan om att hon var lika gammal som han själv – men förgäves.

Sarah fick lämna butiken utan cigaretter – men först efter att ha frågat kassörskan om det hela var ett skämt.

– Jag vet att jag inte ser så gammal ut som jag egentligen är, men jag ser åtminstone ut att vara 25, säger hon och fortsätter:

– Jag hade kunnat ta det som en komplimang, men jag jobbar i butik – och nu behövde jag ta hand om kunderna utan att ha rökt en cigg, berättar hon.

Att Sarah blir frågad om legitimation verkar dock inte höra till ovanligheterna. Hon är 39 år gammal – och har en son som är 21.

Nu berättar Sarah att nästan ingen kan gissa hennes verkliga ålder:

– Alla tror att han är min bror. Jag är med om det ganska ofta, eftersom folk tror att han är yngre än jag. Folk tror inte att han är min son, berättar hon.
