Polisen klantar sig – då gör kvinnan det som ingen tror ska vara möjligt
Andreas Häggström

Polisen i Lufkin, Texas, grep en kvinna för snatteri.

Odramatiskt så långt.

Men det som hände sedan var både oväntat och osannolikt, och få poliser, om ens någon, har nog upplevt något liknande.

Den 33-åriga kvinnan lyckades nämligen lirka av sig handbojorna och kröp sedan från polisbilens baksäte till framsätet och satte sig helt enkelt vid ratten.

Hon var vid tidpunkten ensam i polisbilen medan poliserna höll på att söka igenom hennes väskor och tillhörigheter.

Innan poliserna hann ana vad som var på gång trampade kvinnan gasen i botten och försvann från platsen.

Polisen tog upp jakten på henne – en jakt som gick i 160 kilometer i timmen och varade i 23 minuter.

Till slut lyckades poliserna få henne att tappa kontrollen över bilen. De krossade rutan och kunde då gripa henne för andra gången.

Jakten var över.

Och gissningsvis lämnade poliserna henne inte utan uppsikt igen...

Kolla in den galna jakten i tv-spelaren ovan!
