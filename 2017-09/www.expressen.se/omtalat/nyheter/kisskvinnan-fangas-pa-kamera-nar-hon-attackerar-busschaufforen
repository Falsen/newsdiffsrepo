Fångas på kamera – när hon går till urinattack mot busschauffören
Mattias Knutson

Busschaufförer tvingas utstå en hel del. Oftast handlar det om klagomål på förseningar eller uppstudsiga tonåringar som försöker tjuvåka – men ibland händer saker som ingen kunnat föreställa sig.

Exakt det fick den här busschauffören i Washington DC, USA, erfara i lördags. Genom bussens övervakningskameror ser vi hur en kvinna ställer sig vid utgången – och gör sig redo för sin besynnerliga attack.

När bussen saktar in önskar chauffören kvinnan en trevlig dag – men får inte det svar han väntat sig. Hon kastar nämligen en mugg full med urin på honom, och tar sedan till flykten.

Bussbolagets säkerhetsavdelning vädjar nu till allmänheten om hjälp med att identifiera "kisskvinnan".
