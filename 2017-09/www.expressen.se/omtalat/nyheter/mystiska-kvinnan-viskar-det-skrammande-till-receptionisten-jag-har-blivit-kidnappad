Mystiska kvinnan viskar det skrämmande till receptionisten: "Jag har blivit kidnappad"
Mattias Knutson

Bilderna från övervakningskamerorna på ett hotell i Las Vegas, USA, har nu släppts.

På bilderna ser man hur en kvinna vid namn Virginia närmar sig receptionen. Hon verkar nervös – och viskar sedan något till receptionisten.

– Hon kom för att checka in på ett rum som hon bokat via telefon, berättar Joseph Wilcock, hotellchef.

Nu berättar han vad kvinnan viskade:

– 'Gör inga hastiga rörelser, jag har blivit kidnappad'.

Joseph Wilcock berättar att receptionisten till en början var villrådig:

– Receptionisten trodde först att hon skojade – innan hon insåg att damen menade allvar.

Den anställda tillkallar lugnt och sansat säkerhetsvakterna – som går fram till den kidnappade kvinnan och för henne i säkerhet i ett rum bakom lobbyn.

På övervakningskameror från utanför entrén ser man hur den misstänkta gärningsmannen stryker runt – och kikar in genom rutorna för att hålla koll på sitt offer.

– Killen tittade in genom fönstret, och när han inser att hon blivit omhändertagen och fått hjälp så stack han, berättar hotellchefen.

Virginia undersöktes på sjukhus och kunde sedan återförenas med sin dotter.

– Fantastiskt jobb av vår personal, jag är verkligen stolt över dem, berättar hotellchefen Joseph Wilcock.
