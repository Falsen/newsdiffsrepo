Polisen varnar husdjurägare – efter det livsfarliga fyndet i hundmaten
Andreas Häggström

En promenad med hunden i en park ska vara en trevlig upplevelse.

Men föreställ dig att din hund hittar en matbit på marken med något farligt inuti. Det är vad polisen i Austin, Minnesota nu varnar hundägare för på sin Facebooksida.

Detta efter att en hund varit nära att svälja en matbit som var fylld med – fiskekrokar.

Lyckligtvis hann hundägaren stoppa sin hund.

Polisen i regionen uppmanar nu hundägare i området att hålla koll på sina husdjur när de är utomhus så att de inte råkar illa ut.

Den här typen av händelser har även rapporterats i Sverige ett flertal gånger, vilket Expressen flera gånger skrivit om.

Vintern 2016 såg matte Veronica Klein, från Torshälla strax utanför Eskilstuna,. hur hunden Rex tuggade i sig något som senare skulle visa sig vara en köttbit med en säkerhetsnål i.



– Jag blev ju jävligt ledsen och förbannad. Hade nålen skurit upp något i magen hade han ju dött, säger Veronica.

– Jag blev ju jävligt ledsen och förbannad. Hade nålen skurit upp något i magen hade han ju dött, sa matte efteråt.

Och svensk polis har tidigare varnat om köttbitar spetsade med gift, avsedda för hundar att glufsa i sig.

– Det här har pågått i flera år och vi har inte kunnat lagföra någon för det, sa Björ Blixter, polisens presstalesman, då.
