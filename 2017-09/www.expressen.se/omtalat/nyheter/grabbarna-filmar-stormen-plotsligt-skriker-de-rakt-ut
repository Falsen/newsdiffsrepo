Grabbarna filmar stormen – plötsligt skriker de rakt ut
Mattias Knutson

September är här – och därmed knackar hösten på dörren. Visserligen är det tråkigt att de ljuva dagarna på stranden är över – men är det ändå inte ganska mysigt att krypa ner under en filt och betrakta höststormarna rasa utanför fönstret?

De flesta håller nog med om det.

Några som garanterat gör det är de här killarna i Quebec, Kanada – de står i skydd av regnet och filmar när vädergudarna tar ut sina aggressioner på moder jord.

Men plötsligt händer något – vädrets makter gör slarvsylta av ett rejält träd på gården. En kraftfull blixt slår ner i det – bara ett tjugotal meter från grabbarna. Den enorma smällen får träflisor att flyga kors och tvärs över nejden, samtidigt som en stor bit av trädet faller ner på huset och totalkvaddar det.

Det blir tyst i några sekunder – sedan vrålar de upprymda grabbarna rakt ut, och ackompanjerar därmed de glödande träflisornas stillsamma vals när de singlar ner mot marken.

Och kanske blev gossarna lite glada också – nu har de ju tillräckligt med ved så att det räcker för hela semestern!

Vill du lära dig hur du skyddar dig mot blixten? Besök SMHI:s artikel om ämnet!
