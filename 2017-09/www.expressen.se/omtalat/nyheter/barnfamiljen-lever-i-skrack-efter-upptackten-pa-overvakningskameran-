Barnfamiljen lever i skräck – efter upptäckten på övervakningskameran
Andreas Häggström

Marjourie Parra och hennes tre söner i delstaten Kalifornien, USA, terroriseras av råttor.

Nu har deras situation till och med blivit en nationell nyhet.

Till följd av råttproblemet har familjen låtit installera mörkerkameror som aktiveras av rörelse – och varje morgon kan man se hur råttorna invaderar deras hem medan familjen sover.

– Jag ser råttorna springa omkring här som om de ägde stället, säger Marjourie Parra gråtande i en intervju med CBS.

Det började med att familjen kunde höra råttorna inuti lägenhetens väggar.

Men med tiden tog sig råttorna in i bostaden.

På familjens övervakningsfilmer kan man se hur råttorna härjar i lägenhetens alla rum.

De gör hål i väggar där de tar sig in, försöker ta sig in i kylskåp, de biter sönder mattor, leksaker, fotbollar, och så vidare.

Och de gigantiska råttorna verkar inte vara rädda för människor...

– En råtta sprang över mina ben och jag blev rädd, säger en av sönerna i samma tv-intervju.

Råttfällorna fungerar inte heller.

– De är så smarta att de låter bli att äta betet, säger mamma Marjourie Parra till CBS.

Hyresvärden jobbar hårt med att lösa problemet. Men inte tillräckligt hårt, menar familjen.

– Jag har bett om hjälp med sanering men de har inte hjälpt till alls. Det smärtar mig för jag försöker verkligen vara en bra mamma. Jag gjorde inte så råttorma kom hit, det är inte mitt fel att de inte har löst det här, säger Marjourie Parra till CBS.

Kolla in familjens övervakningsfilmer i tv-spelaren ovan!
