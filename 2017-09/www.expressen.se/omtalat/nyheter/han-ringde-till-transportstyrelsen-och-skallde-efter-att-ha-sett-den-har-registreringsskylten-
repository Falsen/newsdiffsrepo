Han ringde till transportstyrelsen och skällde – efter att ha sett den här registreringsskylten
Andreas Häggström

En vanlig registreringsskylt har fått viss uppmärksamhet i USA.

Du kanske ser varför.

Inte?

Anledningen är de fyra inledande bokstäverna...

Det var den pensionerade krigsveteranen Mark Laney som först upptäckte registreringsskylten.

Då hans pappa slogs mot tyskarna under andra världskriget tog han illa vid sig.

Han kontaktade då motsvarande transportstyrelsen i delstaten Missouri i hopp om att få en förklaring.

– Det var tydligen inte ett av de ord som automatiskt sållas bort, säger Mark Laney till den lokala tv-stationen KMOV.

Bilens ägare, Jason Schmalz, intygar dock att registreringsskylten inte innehåller något dolt budskap över huvud taget.

Även  Jason Schmalz är krigsveteran, och ”NAZISK” står helt enkelt för områdena där han tjänstgjorde: Nasiriyah och Iskandariya i Irak.

Däremot stavas inte Nasiriyah med ”z”...

Jason Schmalz förstår att människor kan missuppfatta registreringskylten och säger till den lokala tv-stationen KMOV att han kommer att försöka ordna en ny.

– Jag har en registreringsskylt för skadade krigsveteraner. Jag stödjer inte nazister eller högerextremister, men jag kan förstå att folk tror det. Men man ska inte dra förhastade slutsatser.
