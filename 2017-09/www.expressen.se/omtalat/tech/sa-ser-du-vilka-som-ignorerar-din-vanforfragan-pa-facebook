Vilka ignorerar din vänförfrågan på Facebook?
Mattias Knutson

Det är den amerikanska nyhetssajten Buzzfeed News som har uppmärksammat metoden – som riskerar att skapa mycket dålig stämning mellan ytligt bekanta människor världen över.

De flesta är nämligen inte medvetna om att Facebook har en inbyggd funktion som gör att du ser vilka som har ignorerat din vänförfrågan – och faktum är att metoden är väldigt, väldigt enkel. Undertecknad reporter blev faktiskt ytterst sårad när han testade tekniken – och kan därmed intyga att den fungerar.

Vår guide utgår från Facebook på en datorskärm, men fungerar även om du använder Facebook i en mobiltelefon. Längre ner i artikeln hittar du en kort guide hur du gör i den senaste uppdateringen av Facebook-appen.

Så här gör du:

Vänt blicken mot det högra hörnet av skärmen. Bredvid notiser och meddelanden hittar du dina vänförfrågningar, som finns under symbolen som föreställer två personer. Klicka på den knappen.

Nu ska du trycka på "hitta vänner" – och redan nu är du väldigt nära att ta reda på vem som har ignorerat dig.

Nu ska du trycka på "visa skickade förfrågningar".

Nu kommer texten "Vänförfrågan har skickats" att synas, och under den finner du en lista över alla som har struntat i dina vänförfrågningar.

I den senaste uppdateringen av Facebook-appen är det ännu enklare än via dator. Gå in på "vänner" och klicka på "utgående". Där finner du en lista över "utgående vänförfrågningar" – med andra ord, de som inte har svarat på din förfrågan.

Men var försiktig med att dra förhastade slutsatser av vad du upptäcker – personerna i fråga kanske helt enkelt har missat din förfrågan.

Ett utmärkt tillfälle att föreslå en fika, eller hur?
