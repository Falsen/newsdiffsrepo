Bilförare misstänkt för brott efter krasch
Magnus Hellberg

Larmet om olyckan på E18 i höjd med Tensta norr om Stockholm kom in till polis, ambulans och räddningstjänst strax efter 14 på måndagen. En person är förd till sjukhus med nacksmärtor.

Enligt Stockholmspolisen är en förare misstänkt för brott i samband med kraschen. Brottsrubriceringen är vårdslöshet i trafik och vållande till kroppsskada.

– Det är en sammanstötning som har skett, men det är lite oklart hur det har gått till, säger Sven-Erik Olsson. Nu är det avklarat på platsen och trafiken flyter på igen.
