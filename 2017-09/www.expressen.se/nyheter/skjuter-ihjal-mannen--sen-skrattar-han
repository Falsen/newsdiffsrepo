Skjuter ihjäl mannen – sen skrattar han
Jon Wahlqvist

Det var förra lördagen som Walter Scott sköts till döds av polis i North Charleston i South Carolina i USA. Skott hade stoppats av polis för att han hade en trasig baklykta på sin bil. Under ingripandet uppstod handgemäng mellan polismannen Michael Slager och Scott. Ett handgemäng som slutade med att Scott sköts till döds. Polismannen rapporterade först att han hade fruktat för sitt liv efter att Scott försökt ta hans elpistol och därför hade skjutit mot honom.

Men en videofilm visar hur Scott blir skjuten i ryggen ett flertal gånger när han springer ifrån polisen. När det åttonde skottet träffar faller han till marken. När videon kom fram gick borgmästaren i North Charleston ut och sa att Slager får sparken från sitt polisjobb och dessutom kommer att åtalas för mord.

På ljudupptagningar som Guardian publicerar avslöjas vad som hände direkt efter de dödande skotten.

"När du kommer hem kan det vara bra att skriva ned dina tankar om vad som hände, du vet när adrenalinet har slutat pumpa" hörs en röst som tros tillhöra en av Slagers chefer säga på ljudupptagningen.

Polischefen säger också åt honom att gå honom och ta det lugnt och lovar att han inte ska behöva svara på frågor om skjutningen på flera dagar.

Dödsskjutningen är en av flera händelser där vita polismän skjutits ihjäl svarta män. Under förra året blossade stora protester upp på flera platser i USA, bland annat efter att tonåringen Michael Brown skjutits till döds av polis i Ferguson utanför St Louis.
