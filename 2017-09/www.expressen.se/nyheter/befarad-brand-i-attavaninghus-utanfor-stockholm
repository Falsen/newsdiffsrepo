Befarad brand i åttavåninghus utanför Stockholm
Magnus Hellberg

Larmet kom in klockan 13.13.

"Räddningstjänsten har fått larm om att det luktar rök i trapphuset i ett åttavåningshus i Skogås. Polispatruller är beordrade för att biträda räddningstjänsten", skriver polisen på sin webbsajt.

– Vi har knackat på hos alla som är där och öppnar. Det finns inga tecken på att det ska vara någon lägenhetsbrand. Det har luktat lite grann, säger Frida Ryberg, operativ chef vid Södertörns brandförsvarsförbund.

Kort därpå kunde räddningstjänsten konstatera orsaken bakom röklukten.

– Det är någon som har bränt mat, säger Frida Ryberg.
