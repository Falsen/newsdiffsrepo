Krock på E4 – kvinna till sjukhus
Johanna Cardell

Det var vid 18.07 på fredagskvällen som larmet om en trafikolycka kom in.

En kvinna har fått föras till sjukhus efter att bilen voltat. Föraren i den andra bilen har klarat sig oskadd, enligt polisen.

– Det är en person förd till sjukhus. Hur skadeläget ser ut vet inte vi, säger Anders Bryngelsson vid polisen.

I samband med olyckan har det uppstått köer på platsen.

Strax efter 19.20-tiden öppnades både körfälten upp på platsen igen.

– Det är långa köer, det kommer nog vara trögt ett litet tag framöver, men det har börjat rulla på, säger Anders Bryngelsson vid 19.30-tiden.
