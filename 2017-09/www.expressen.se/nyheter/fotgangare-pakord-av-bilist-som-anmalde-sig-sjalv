Påkörd fotgängare svårt skadad – bilisten anmälde sig själv
Stefan Soxbo

Polisen fick in larmet klockan 20.30.

– Personen var talbar men bedömdes ha allvarliga skador. Vittnesuppgifter gör gällande att en bil hade kört från platsen, säger Sven-Erik Olsson vid Stockholmspolisen.

Vid 21-tiden kom den misstänkte föraren till polisstationen och anmälde sig själv.

– Det kommer in en person och uppger sig vara den som kört bilen, säger Sven-Erik Olsson.

En förundersökning avseende grov vårdslöshet i trafik samt grovt vållande till kroppsskada har inletts.
