Maskerade personer rånade butik – försvann i silverfärgad bil
Johanna Cardell

Det var vid 22-tiden som polisen fick in larmet om att två maskerade personer tilltvingade sig en mindre summa pengar i en butik i Arboga.

Gärningsmännen flydde från platsen i en silverfärgad bil.

– Det finns vittnen och övervakningsfilm. Det är sådant som ska tittas på nu, säger Thomas Gustafsson vid polisen.

Ingen person ska ha skadats fysiskt vid händelsen.

Än är ingen person gripen misstänkt för händelsen som rubriceras som grovt rån.
