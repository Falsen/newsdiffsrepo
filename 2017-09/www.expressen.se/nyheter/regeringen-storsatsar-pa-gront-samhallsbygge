Regeringen storsatsar på grönt samhällsbygge
Filippa Rogvall

"Den största investeringen någonsin för ett grönt samhällsbygge". Det är titeln på regeringens nya budgetsatsning, i samarbete med Vänsterpartiet, som presenterades under en pressträff på måndagen.

Regeringen har tidigare presenterat stora satsningar inom klimat och miljö. Nu föreslår man för budgeten 2018 en sammantagen satsning på fem miljarder kronor på olika utgiftsområden inom klimatarbetet.

– De nya pengarna handlar om över fem miljarder bara 2018, säger biträdande finansminister Per Bolund.

– Vi har mer än fördubblat pengarna, säger Bolund.
