Regerignen betalar ut bonus – för varje nyinköpt elcykel
Filippa Rogvall

"Den största investeringen någonsin för ett grönt samhällsbygge". Det är titeln på regeringen och Vänsterpartiets nya satsning på miljöbudgeten, som presenterades under en pressträff på måndagen.

Regeringen har tidigare presenterat stora satsningar inom klimat och miljö. Nu föreslår man för budgeten 2018 en sammantagen satsning på fem miljarder kronor på olika utgiftsområden inom klimatarbetet.

– De nya pengarna handlar om över fem miljarder bara 2018, säger biträdande finansminister Per Bolund under pressträffen.

Sedan tidigare har cirka 2,2 miljarder av beloppet presenterats i satsningar på hav, solceller, industrikliv och internationellt utvecklingssamarbete.

Han poängterar att ambitionsnivån är markant högre än tidigare. Från 2014 års budget inom klimat- och miljöområdet är det en ökning på 110 procent.

– Vi har mer än fördubblat pengarna, säger Bolund.

En av satsningarna handlar om att premiera ägare till miljövänliga bilar, för att få fler att gå över till fossilfria fordon.

– Vi ger en bonus på 60 000 kronor på de bästa bilarna, säger Bolund.

Bolund uppger också att regeringen vill bekosta en del av elcyklar till privatpersoner, för att få fler att pendla klimatvänligt. Regeringen kan stå för upp till 25 procent som premie av totalkostnaden för en elcykel.

– Särskilt bra tycker jag att miljövärstingarna bland bilarna, de som släpper ut mest, är de som betalar för det här. Det här är inte skattebetalarnas pengar. Det är de som nödvändigtvis vill köpa en väldigt utsläppande bil som får betala för bonusen, säger Isabella Lövin till Expressen efter presskonferensen.

Men ingen bonus till vanliga cyklar, som ju är minst lika miljövänliga?

– Vi bedömer att många redan har en cykel i dag och priset för en elcykel är dessutom mycket högre.

Totalt ska 350 miljoner kronor satsas på att subventionera miljövänliga fordon 2018.

– Det ska vara lätt och enkelt att gå över till fossilfritt, säger Per Bolund.

"Sverige ska visa ledarskap när det gäller att leva upp till klimat- och miljöåtaganden och bli ett av de första fossilfria välfärdsländerna", är ambitionen som uttalas i miljöbudgetens pressmeddelande.

Man uppger att investeringar behöver ske både i hem, kommuner, näringsliv och industri. Det kommer att krävas en omfattande omställning för att nå klimatmålen, menar Bolund och hänvisar till målen i Parisavtalet.

Regeringen presenterar också satsningen "Industriklivet", en reform på 300 miljoner kronor för att minska utsläppen inom svensk industri. Satsningen ska också stärka företagens konkurrenskraft upp säkra svenska jobb, uppger man.

Även investeringsstödet "Klimatklivet" kommer att utökas med ytterligare 800 miljoner kronor, där kommuner kan söka investeringsstöd för satsningar på till exempel biogas och installation av laddpunkter.

Den kommunala energi- och klimatrådgivningen, som syftar till att ge hushåll och företag bättre möjligheter att bidra till klimatarbetet, ska inriktas mer på integration och rådgivning på fler språk än svenska. Detta för att ta vara på nyanländas kunskaper inom energi och klimat, uppger regeringen i pressmeddelandet.

Till Expressen säger Isabella Lövin
