Trump: Kommer bli en väldigt
ledsam dag för Nordkorea
Hannes Lundberg Andersson

USA:s president Donald Trump är en av de världsledare som tydligast tagit ställning mot den militära upptrappningen i Nordkorea, där diktatorn Kim Jong-Un beordrat flera missiltester, bland annat mot Japan och med robotar som ska kunna nå USA.

– Nordkorea tigger om krig, har USA:s FN-ambassadör Nikky Haley sagt om läget.

President Trump har tidigare sagt att USA kan komma att agera militärt mot Nordkorea, om utvecklingen fortsätter åt samma håll. På onsdagen sa presidenten att ett militärt svar inte är hans förstaval, men att:

– Vi kommer inte stå ut med det som händer i Nordkorea.

Och nu säger Donald Trump, enligt nyhetsbyrån AFP, att militärt agerande mot Nordkorea inte är oundvikligt.

– Inget är oundvikligt, säger Trump enligt USA Today.

– Det vore bra om någon annan lösning kunde jobbas fram.

Trump säger att han inte utesluter ett militärt agerande, och säger att:

– Det är garanterat något som kan hända.

Vidare lovade Trump att det, om USA skulle slå till mot diktaturen:

– Det kommer bli en väldigt ledsam dag för Nordkorea.

Uttalandet kommer samma dag som Rysslands president Vladimir Putin manade till en diplomatisk lösning på Nordkoreakrisen. Putin sa, i samband med ett möte med Sydkoreas president Moon Jae-In och Japans premiärminister Shinzo Abe:

– Det är omöjligt att skrämma dem, säger Putin enligt AFP.
