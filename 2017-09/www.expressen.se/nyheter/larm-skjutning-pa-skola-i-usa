Larm: Skjutning
på skola i USA
Hannes Lundberg Andersson

Händelsen inträffade på Scioto High School i Columbus i delstaten Ohio, USA. Enligt larm till polisen handlade det om en aktiv skytt.

Polisen uppmanade allmänheten att hålla sig borta från platsen under insatsen. Kort därefter uppgav sajten NBC4i att skytten var tagen i förvar. Det bekräftar polisen på Twitter.

"SWAT grep en person, vapnet taget, inga skador."

Skolbyggnaden genomsöks och området är avspärrat, rapporterar NBC4i vidare.

Det finns inga uppgifter om skadade.

"Elever och personal är i säkerhet efter incidenten i morse på Scioto", uppger Columbus City Schools via Twitter:

"Föräldrar behöver inte komma till skolan."
