Mosul efter befriandet – en stad i ruiner
EXPRESSEN

Mosul har varit en av IS viktigaste tillgångar sedan terrorgruppen utropade sitt så kallade kalifat på platsen 2014. Men efter nio månader av hårda strider är nu staden åter under irakiska regeringens kontroll.

Amerikanska säkerhetstjänster har beräknat att mer än 60 000 IS-krigare dödats sedan juni 2014, och gruppen har förlorat två tredjedelar av den mark den en gång höll i besittning, enligt New York Times.

Men hotet från IS är inte över för att Mosul faller. Svenska terrorexperten Magnus Ranstorp tror inte att förlusten av Mosul kommer påverka IS förmåga att planera och genomföra terrordåd nämnvärt då de har en stark närvaro på sociala medier och andra plattformer på nätet.

LÄS MER: Räkna inte med att IS är besegrat för att Mosul faller

Expressen korrespondent Magda Gad har rapporterat från i Irak i ett år och varnar för att IS fokus kommer skifta allt mer mot väst när Mosul har fallit.

-– Jag tror att det kommer bli lättare för dem att rekrytera utlänningar för att utföra terrordåd i väst. Väst har deltagit i den här militäroperationen för att driva ut IS, vilket innebär att IS kommer vilja hämnas. De anser att väst har bombat det som de anser vara sina städer.



LÄS MER: ”Nu blir det fler terrordåd i väst”
