Eliassons beslut: Ge privat
företag hemlig information
Mats Bråstedt

Polisens personal- och lönesystem kallas Palasso, och beskrivs som själva hjärtat i polisens verksamhet.

Den som har tillgång till systemet ges möjlighet till en unik inblick i hur polisen arbetar.

Förutom namn, personnummer och löner på alla anställda finns där också uppgifter om närmaste anhöriga och till och med barn. Man kan se vart enskilda poliser rest, olika meriter och scheman, skiver Ekot.

Eftersom det rör sig om hemliga uppgifter och berör rikets säkerhet måste  informationen mellan polisen och företaget krypteras enligt ett system godkänt av Försvarsmakten. Detta är tydligt i Säkerhetsskyddsförordningen.

Men för att spara pengar och tid så beslutade rikspolischefen Dan Eliasson, våren 2015 att man skulle göra ett undantag från Säkerhetskyddsförordningen.

Det innebar att han struntade i Försvarets krypteringslösning.

De enda som kan besluta om att göra avsteg från förordningen är regeringen, och det går att dra en parallell till den uppmärksammade IT-skandalen på Transportstyrelsen.

På Twitter skriver Jonas Sjöstedt, Vänsterpartiets ledare:

Sverigedemokraterna har krävt hans avgång på Twitter.

Vänsterpartiets partiledare Jonas Sjöstedt säger till Expressen TV:

– Stämmer de här uppgifterna är det oerhört allvarligt, det är naturligtvis oerhört känsliga uppgifter. Riksdagen har inte informerats om detta, det luktar en rejäl skandal.

Han fortsätter:

– Regeringen måste förklara sig i morgon och lägga allt på bordet. Vad regeringen har vetat och när, det är helt nödvändigt att vi fr reda på detta. Känsliga register ska inte läggas ut på privata företag.

Sjöstedt vill även ha en förklaring från rikspolischefen själv.

– Om en polischef medvetet gör något som strider mot lagar och förordningar så är den personen omöjlig, men jag vill ge Dan Eliasson en chans att förklara sig, säger Sjöstedt.

En annan som har reagerat är Jan Björklund, partiledare för Liberalerna.

Sara Skyttedal, KD, skriver på Twitter:

"Tror Dan Eliasson snodde några sändningsminuter av mig. Men eftersom det handlar om hans kommande avgång är han förlåten"



Expressen söker Stefan Löfven via hans pressekreterare.

Texten uppdateras.
