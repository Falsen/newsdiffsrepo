Kenyas presidentval ogiltigförklaras
Viktor Granlund

Orsaken till turbulensen kring presidentvalet i Kenya är oppositionskandidaten Raila Odingas anklagelser om valfusk, uppger Reuters.

Kenyas högsta domstol beslutade under fredagen: Uhuru Kenyattas seger i valet, som hölls i augusti, är ogiltig. Nu kommer ett nytt val att hållas inom 60 dagar, skriver TT och hänvisar till nyhetsbyrån Reuters.

Landets Högsta domstol menar på att valkommissionen begått "oegentligheter och olagligheter" under valprocessen.

Den 8 augusti utsågs den sittande presidenten Uhuru Kenyatta till vinnare i valet den med 54 procent av rösterna.

Men efter segern kom det protesterna. Dessa övergick i våldsamheter där över 20 personer dödades.

Det är inte första gången det skett misstänkt valfusk i landet. Raila Odinga har själv, vid två tidigare tillfällen, 2007 och 2013, hävdat att han förlorat valet just till följd av valfusk. För tio år sedan ledde det också fram till oroligheter – den gången dödades över 1 100 människor. Sex år senare,  2013, drog Odinga saken till domstol – men förlorade den gången.

Högsta domstolens beslut i Kenya går inte att överklaga, enligt Reuters.

Om Kenyattas seger hade godkänts skulle han ha svurits in för nästa mandatperiod – något som skulle ha skett redan under fredagen. Nu väntar en ny valrörelse i Kenya.
