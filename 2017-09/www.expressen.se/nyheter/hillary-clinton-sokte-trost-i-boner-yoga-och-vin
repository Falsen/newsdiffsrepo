Hillary Clinton sökte tröst
i böner, yoga – och vin
Anna Mattsson

Det var många som trodde att USA:s nästa president skulle bli Hillary Clinton, hon själv inkluderad. Hon blev därför helt knäckt när det i stället blev Donald Trump som gick segrande ur det amerikanska valet.

Hon berättar att det var först när hon satt i bilen med maken och före detta amerikanske presidenten Bill Clinton som det verkligen slog henne att hon verkligen förlorat valet, rapporterar CNN.

– Vi satt i baksätet på bilen på väg hem. Jag kunde inte prata, berättar hon.

Under en intervju om sin tro i Riverside Church i New York berättar hon om den tuffa tid som följde efter det politiska nederlaget och hur hon förlitade sig på sina "inre resurser", familj och vänner för att klara av förlusten.

– Jag tog hjälp av flera verktyg, varav ett av dem var bön, och jag kände mig upplyft och välsignad av alla människor som skickade mig böner, skickade mig andliga läsningar, säger hon enligt CNN.

– Jag hade också stöd av min familj. ... Mina vänner samlades runt mig och var så stödjande. Jag gjorde lite yoga.

Hon tog även hjälp av ytterligare ett verktyg: Vin.

– Ja, jag drack min beskärda del av Chardonnay, säger hon lite lättsamt under intervjun enligt CNN.

Hon fick även frågan hur hon mår i dag.

– Jag är okej. Men jag är oroad.



LÄS MER: Hillary Clinton utmålar Trump som ett "äckel"

Nästa vecka släpps även hennes memoarer med titeln "Vad hände". I den riktar hon en rejäl känga till president Donald Trump och kallar honom bland annat för för "äckel". Hon ger sig även på partikollegan och primärvalsrivalen Bernie Sanders. Hon jämför honom med jämför en "rubbad liftare" och beskylls ha ställt upp i valet "för att splittra det demokratiska partiet"

Hon beskriver arbetet med boken som stundtals väldigt tufft.

– Det var utmattande att skriva den. Ibland kunde jag skriva ett par sidor och sedan bli tvungen att lägga mig ner för att det var så jobbigt. Men tillslut kändes det renande, säger hon enligt CNN.



LÄS MER: Clinton om Sanders: "Rubbad liftare"
