Rån mot juvelerare – polisen jagar vit kombi
Magnus Hellberg

Efter rånet mot juveleraren försvann rånarna i en vit kombibil, en Audi A6, där de lastat in sopsäckar. Det är oklart om de fått med sig något av värde vid rånet. De körde i riktning mot Igelbodaplatån i Fisksätra, uppger polisen.

Samtliga förövare var, enligt polisen, klädda i blå sportjackor med gröna och gula detaljer.



LÄS OCKSÅ: Väpnat rån mot Elgiganten



Enligt Expressens uppgifter har det pågått en intensiv polisjakt i området kring Erstaviksvägen. En möjlig flyktbil, med hål i en ruta, ska också ha hittats. Bilen ska ha haft stulna registreringsskyltar. Enligt uppgift till Aftonbladet ska butikspersonal jagat efter rånarna med golfklubba och slagit mot flyktbilen.

Juveleraren är lindrigt skadad, enligt polisen, och ambulans är beordrad till platsen.

– De har haft ett vapenliknande längre föremål och något pistolliknande, säger Sven-Erik Olsson vid Stockholmspolisen.

Texten uppdateras.
