Experterna: Det här är lillprinsens babyskydd
Åsa Asplid

Det var en ordentlig nedbäddad liten prins som åkte hem till Villa Solbacken med pappa prins Carl Philip och mamma prinsessan Sofia på fredagen.

Och de nyblivna tvåbarnsföräldrarna tog inga risker utan färden utan hade spänt fast sin nyfödde son i ett babyskydd.

Flera experter är eniga om att babyskyddet är en Maxi-Cosi i modell Pebble Plus som finns att köpa för 2799 kronor. Uppgifterna bekräftas av Tina Sundin, vd för barnbutiken Bonti på Östermalm där hela kungafamiljen är kunder.

– Det är en Maxi Cosi Pebble Plus. Det är väldigt populärt, det är en av de modellerna som vi säljer mest av, säger Tina Sundin.

Nina Johansson arbetar på Babyshop i Sturegallerian i Stockholm och har sålt flera sådana babyskydd:

– De är väldigt populära och det är den senaste modellen, säger hon.

Modellen beskrivs på en webbsida som "babyskyddet som omfamnar din baby och erbjuder utmärkt säkerhet och extra komfort."

Maxi-Cosi är ett av babyföretagen som ingår i den kanadensiska företagskoncernen Dorel som är baserad i Montreal.

När det gäller barnvagn har prins Carl Philip och prinsessan Sofia tidigare valt det svenska märket Emmaljunga. Prinsparet handlar stora delar av sina babysaker i barnaffären Bonti på Östermalm.

– De har handlat hos oss vid flera tillfällen, både de och övriga kungafamiljen är våra kunder, säger Tina Sundin.

LÄS MER: De gör som Victoria – kör svensk barnvagn



När kronprinsessan Victoria och prins Daniel åkte hem med sin förstafödda - prinsessan Estelle - låg hon i ett babyskydd från svenska märket Brio.

Den nya prinsen föddes under torsdagen och var 49 centimeter lång och vägde 3,4 kilo vid födseln.



LÄS MER: Första bilden på den nye prinsen
