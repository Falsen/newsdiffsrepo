Prinsen tar inte pappaledigt – tävlar redan i helgen
TT

Swedish GT, där prinsen kör, har två race under helgen, ett lopp på lördag och ett på söndag. Under helgen kommer prinsen att köra i par med nederländaren Nick Catsberg.

– I samråd med prinsessan Sofia har prinsen, efter noga övervägande, bestämt sig för att delta i tävlingen på lördag, säger Margareta Thorgren och fortsätter:

– Prinsessan Sofia tycker att det är bra. Hon har stöttat honom genom hela säsongen och ser fram emot att prinsen tävlar.

Prins Carl Philip ligger på tredje plats i mästerskapet, bara sex poäng efter ledande Ingvar Mattsson. Skulle prinsen beslutat att stå över Anderstorp skulle han inte längre ha någon chans att slåss om totalsegern.

Enligt Margareta Thorgren kommer prinsessan ha flera familjemedlemmar runt sig i helgen som kommer hjälpa henne med barnen.

Lokala medier skriver att även kungen kommer närvara under tävlingen, vilket också bekräftas av Expressens källor.
