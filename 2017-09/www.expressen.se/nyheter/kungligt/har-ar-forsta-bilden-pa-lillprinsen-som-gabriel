Prins Gabriel fotad
av pappa Carl Philip
Casper Danielsson

Under tisdagen publicerade kungahuset en ny bild på Sveriges yngste prins – Gabriel Carl Walther. Fotograf är ingen mindre än pappa prins Carl Philip.

Till fotot på den till synes sovande lillprinsen skriver kungahuset:

"Första bilden på Prins Gabriel! Prinsen är fotograferad på Villa Solbacken, fem dagar gammal."

Kung Carl Gustaf avslöjade vid en konselj på Kungliga slottet under måndagen namnen på Sveriges nye prins och sitt eget sjätte barnbarn.

Det blev Gabriel Carl Walther, med tilltalsnamnet Gabriel. Och den lilla prinsen utsågs även att bli hertig av Dalarna.

Ännu har inte prins Carl Philip och prinsessan Sofia berättat varför man valde just namnet Gabriel.

Prins Gabriel är enligt kungahusets hemsida den första i ätten Bernadotte som fått namnet Gabriel.

Den mest kände Gabriel är ärkeängel Gabriel som betraktas som Guds sändebud. Det var Gabriel som berättade för jungfru Maria att hon väntade Jesus.

Enligt muslimer gav Gud Koranen till profeten Muhammed genom Gabriel.

Prins Gabriel av Belgien är en annan kunglighet med samma namn – han föddes 2003.

Texten uppdateras.
