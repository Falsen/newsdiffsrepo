Sofias beslut: Valde
själv plats att föda
Hannes Lundberg Andersson

Den 19 april förra året födde prinsessan Sofia sin och prins Carl Philips första barn, prins Alexander, på Danderyds sjukhus norr om Stockholm. Och på torsdagen föddes parets andra barn, också det en son, på samma sjukhus.

Nu visar det sig att födelseplatserna har varit aktiva val – av prinsessan Sofia själv.

– Den främsta anledningen till att prinsparet väljer Danderyd är att Sofia, och alla hennes systrar, är födda där, berättar hovets informationschef Margareta Thorgren.

– Familjen känner att de har en anknytning till det sjukhuset, främst för att de bodde i Täby när barnen var små, säger Margareta Thorgren och syftar på att prinsessan Sofias familj flyttade från Täby till Älvdalen i Dalarna 1991.

På onsdagen återvände prinsessan Sofias familj till sjukhuset där de kom till världen, för att hälsa på Sofia och den nye lillprinsen.

Prinsessan Sofias personliga koppling till Danderyds sjukhus är dock inte den enda anledningen till att paret återvänt:

– Det här är andra gången som Sofia föder och förra gången var de också Danderyd sjukhus. Prinsparet har tyckt att det fungerar bra och har därför planerat att även denna födsel skulle ske där, säger Margareta Thorgren säger till SVT Nyheter.

– Prins Carl Philip har varit med under hela förlossningen.

De andra kungliga småttingarna är födda mer utspritt. Kronprinsessan Victorias och prins Daniels båda barn – Estelle, 5, och Oscar, 1 – föddes på Karolinska universitetssjukhuset i Solna. Prinsessan Madeleines och Chris O'Neills barn – Leonore, 3, och Nicolas, 2 – föddes i sin tur på Weill Cornell Medical Center i New York, USA, respektive Danderyds sjukhus.
