Man död i mc-olycka
Saga Skovdahl

Enligt UNT var det förbipasserande som larmade om att en olycka inträffat i Östervåla. Det visade sig vara en man i 25-årsåldern som kört av vägen.

– Det finns inget vittne till själva olyckan men det rör sig om någon form av avåkning. Föraren var inte vid medvetande ambulansen förde honom till sjukhus, säger Marcus Svensson, vakthavande befäl vid polisen i Uppsala till tidningen.

Polisen ska göra en teknisk undersökning av motorcykeln, som man har tagit i beslag. På fredagseftermiddagen meddelande polisen att mannen dött av sina skador.

Hans anhöriga ska vara underrättade, skriver UNT.
