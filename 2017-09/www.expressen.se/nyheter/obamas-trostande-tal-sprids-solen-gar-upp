Obamas tröstande tal sprids: ”Solen går upp”
Rebecca Hagnestad

Donald Trump blir USA:s näste president, uppger AP. Under den tidiga morgonen har han tagit hem fler och fler viktiga stater, bland annat Florida som gav honom 29 elektorsröster. När AP uppgav pekade ut honom som vinnare klockan 08:32 var det därför redan många som tagit hans vinst för given.

Men innan valresultaten började trilla in var det fortfarande många som trodde att Hillary Clinton skulle bli USA:s nästa – och första kvinnliga – president. Valkampanjen har varit full av glåpord från båda sidor, något som Barack Obama nämnde under det tal han höll på tisdagskvällen innan några resultat blivit klara.

– Oavsett om din valde kandidats vinner eller förlorar i dag, så låt oss komma överens om att fortsätta vara engagerade och lova oss själva att göra ännu bättre. Att inte bara rösta för en president, utan för kongress och för skolstyrelse. Att utbilda oss.  Det är också viktigt att inte se oss som antingen republikaner eller demokrater, utan som amerikaner. Vi ska behandla varandra med respekt, empati och vänskap, säger ha i talet som sändes på Buzzfeed.









Han uppmanade också amerikanerna att fortsätta tro på den amerikanska demokratin och på sig själva.

– Medan vi absolut har sett några nya saker den här gången, så har vår demokrati alltid varit bråkig och rå. Vi har gått igenom svåra val förut, men vi har alltid blivit starkare. Det är vad som gör USA speciellt, säger han och fortsätter:

– Vi har alla möjlighet att välja vår egen väg, inte bara på valdagar som denna. Utan på alla dagar.

Barack Obama har tidigare uttalat sig kritiskt mot Donald Trump. Men i sitt senaste tal höll han sig till optimism.

– Kom ihåg: Oavsett vad som händer. Solen kommer att gå upp i morgon och USA kommer fortfarande att vara den största nationen i världen, säger han.
