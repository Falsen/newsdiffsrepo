Veronica Palm skiljer sig från maken
Magnus Mjöhagen

Veronica Palm, 40, har suttit i riksdagen sedan 2002 och har flera uppdrag åt Socialdemokraterna. Nu ansöker hon och hennes man Roger Mogert om skilsmässa. Roger Mogert, 44, är också socialdemokratisk politiker och oppositionsborgarråd för partiet i Stockholm.

I ett mejl till Expressen.se skriver Veronica Palm:

"Vi skiljer oss efter 18 år tillsammans. Det är naturligtvis en jobbig process både för oss och för våra barn. Men det sker i samförstånd och vi skiljs som vänner."

Veronica Palm är ordförande för Socialdemokraterna i Stockholms stads distrikt och populär bland partiets medlemmar. I februari 2011 nominerades hon till partiledarposten av sitt distrikt. Håkan Juholt valdes sedan till partiledare.

Hon är förutom riksdagsledamot också ordförande i riksdagens civilutskott, bostadspolitisk talesperson åt Socialdemokraterna och suppleant i partiets verkställande utskott.
