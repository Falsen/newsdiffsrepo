Rån mot guldbutik i Stockholm
Anna Mattsson

Det var klockan 10.19 på fredagsförmiddagen som polisen beordrades till guldbutiken på Drottninggatan i centrala Stockholm efter att ett larm utlösts.

Samtidigt fick polisen in telefonsamtal från privatpersoner om att det rörde sig om ett rån.

– Två män har setts springa från platsen efter att ha tillgripit gods, säger Sven-Erik Olsson.

Männen ska ha sprungit mot Citybanan där de hoppat över spärrarna.

– De ska ha varit så lika att de kunnat vara tvillingar, säger Sven-Erik Olsson.

– Det finns även uppgifter om ett klädbyte.

Polisen har i nuläget inga uppgifter om att någon skadats i samband med det misstänkta rånet. Gärningsmännen ska inte heller ha varit beväpnade.

Polis är på plats och hör vittnen. Samtidigt pågår har jakten på rånarna. Hittills befinner sig båda på fri fot.



Texten uppdateras.
