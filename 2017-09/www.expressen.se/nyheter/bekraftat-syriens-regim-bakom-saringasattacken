Bekräftat: Syriens regim
bakom saringasattacken
Filippa Rogvall

Det var i april i år som en saringasattack drabbade staten Khan Sheikhun i norra Syrien. Minst 93 personer, varav hela familjer, dog i vad som var den dödligaste attacken i landet på över tre år.

I slutet av juni i år kunde FN slå fast att det var den förbjudna nervgasen sarin som användes. Sedan dess har FN utrett om den syriska regimen stod bakom attacken – vilken man i dag kan slå fast, rapporterar AFP.



LÄS MER: Bilderna visar den fasansfulla attacken



USA hade sedan tidigare pekat ut al-Assad regeringen som ansvariga för attacken, och svarade kort efter giftgasattacken med att bomba Syrien med 59 kryssningsrobotar.

Attacken dödade minst sju syriska soldater. Ryssland fördömde attacken och lovade att stärka den syriska regimens luftvärn. I juni varnade dessutom USA för att regimen i Syrien kan förbereda en ny giftgasattack.

Syriens president al-Assad har tidigare nekat till anklagelserna att regeringen skulle ligga bakom attacken. Gasattacken i april utfördes i den rebellkontrollerade provinsen Idlib i norra Syrien.



LÄS MER: Flera barn bland offren för ny giftgasattack



I ett CNN-reportage från attacken ser man hur flera barn förgäves kämpar för sina liv. Saringasen ledde till att de allra flesta dog en långsam och smärtsam död genom kvävning. 19-årige Muhammed al-Delal överlevde mirakulöst nog gasattacken och kan berätta om den fasa han genomled den 4 april 2017.

– Jag föll omkull och kunde inte känna någonting. Jag låg ner och mina händer slog mot marken och sedan svimmade jag. Det var som om jag slog mig själv. Jag hade ingen kontroll över mig själv. Jag kunde inte se något med mina ögon, säger han till CNN.
