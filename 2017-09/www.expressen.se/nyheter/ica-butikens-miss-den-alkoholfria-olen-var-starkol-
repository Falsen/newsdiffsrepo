Ica-butikens miss: Den
alkoholfria ölen var starköl
Helena Sund

Det var under onsdagsmorgonen som Ica-handlaren Per Svedenström blev uppmärksammad på starkölen i butiken.

– Det kom en flicka från radion imorse och frågade om jag visste att jag sålde starköl. Så vi gick till hyllan, och mycket riktigt stod det ju åtta flaskor där.

De kvarvarande flaskorna plockades bort, och Per kontaktade Ica för att se vad som gått snett.

– De hade sett misstaget själva, det hade blivit en felleverans från fabriken.

Enligt Per Svedenström handlar det om fyra flaskor starköl som sålts, som samtliga ska ha hamnat hos samma person.

– Vi har ju märket fast alkoholfritt, det brukar sälja rätt bra så ingen har väl reagerat.

Butiken har 20-årsgräns på folköl, så ingen 18-åring bör ha kunnat köpa starkölen, rapporterar P4 Dalarna.
