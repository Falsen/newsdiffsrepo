Jimmie Åkesson i debatt mot Ardalan Shekarabi
Åsa Asplid

Vinster i välfärden har varit ett hett debatterat ämne i flera år och i söndags meddelade regeringen att de kommit överens med Vänsterpartiet om ett förslag där man vill begränsa vinsten för privata välfärdsföretag inom skola och omsorg till sju procent.

Civilminister Ardalan Shekarabi, S, och SD-ledaren Jimmie Åkesson debatterade frågan i "Agenda" på SVT i söndags och nu fortsätter de meningsutbytet i en offentlig debatt på Vaksala torg i Uppsala klockan 17.30 på tisdagskvällen.

"Vi ska sätta stopp för vinstjakten i välfärden! Våra skattepengar ska gå till våra barn och äldre – inte till stora vinstuttag. För Jimmie Åkesson och SD är välfärden endast som en marknad och de vill ha obegränsade vinstuttag." skriver Socialdemokraterna på Facebook.

– Sätt upp rimliga kvalitetskrav i stället för att ge er på företagare som kämpar, sa Jimmie Åkesson i debatten med Ardalan Shekarabi (S) i SVT Agenda i söndags.
