Samurajman greps mitt i staden – häktas
Johanna Cardell

Det var vid 19-tiden i lördags som en man med ett samurajliknande svärd greps i Örebro.

– Han kom gående längs en gata där patrullen befann sig. När han höjde svärdet i luften mot dem sköt poliserna ett varningsskott i luften innan mannen kastade ifrån sig svärdet, sa Jan-Åke Sjöström vid polisen till Expressen då.

Poliserna brottade sedan ned mannen på marken och grep honom. Ingen person skadades i samband med gripandet.

Nu har den 23-åriga mannen häktats.

Örebro tingsrätt bedömer att risken för fortsatt brottslighet är hög då mannen är drogberoende och bostadslös, rapporterar Nerikes Allehanda.

Mannen är misstänkt för grovt olaga hot, olaga hot och hot mot tjänsteman.



LÄS MER: Polisen anmäler sig själva – tog film på svärdmannen
