Ulf Kristersson i Agenda om partiledarposten
Mats Bråstedt

Det var i veckan som Ulf Kristersson meddelade att han kandiderar till posten som ny partiledare för Moderaterna.

– Jag tycker det är en tuff tid i svensk politik väldigt mycket om inte fungerar, och det är tufft för Moderaterna. Jag känner ansvar, och jag känner mig redo om andra tror jag är rätt man för uppgiften, sa han då.

På söndagen meddelade både Kalmar och Blekinge att de ställer sig bakom honom som ny partiledare för Moderaterna. Samtidigt nominerar båda förbunden även Carl Bildt.

I SVT:s ”Agenda” på söndagskvällen förklarade favoriten Kristersson än en gång att han kandiderar till posten.

Intervjun började med att Kristersson försökte förklara Moderaternas krympande väljarstöd.

– Det finns ingen enskild förklaring till att vi har de väljarsiffror vi har för närvarande. Decemberöverenskommelsen har skadat oss.

– Jag tror att folk varit trötta på en dum och dålig migrationspolitik. Jag menar att liberala och konservativa värderingar går att förena. Svenska regler och svenska värderingar ska vi stå upp för.



LÄS MER: Nya stödet till Carl Bildt och Ulf Kristersson



Ulf Kristersson har rykte om sig att vara tämligen liberal, nyliberal till och med.

Han var väldigt tydlig med att hans och SD:s värderingar är väsensskillda.

– Vi förhåller oss i första hand inte till andra parti. Vi står för vår politik fullt ut. Jag tycker att det är solklart att vi inte ska förhandla med Sverigedemokraterna.

– Sedan måste vi bestämma oss för hur vi ska förankra vår politik Mina värderingar är inte Sverigedemokraternas. Vi kommer inte att kompromissa om våra grundläggande värderingar.

– Jag skulle också kunna tänka mig att man skulle komma överens med Socialdemokraterna i vissa delar. Men vi ska driva vår piltik in i kaklet i ödmjukhet i förhållande till de övriga partierna i alliansen.

– Man måste diskutera saker i lugn och ro. I de samtalen kommer jag att ta med mig några grundläggande värderingar.

Jimmie Åkesson, Sverigedemokraternas ledare var därefter gäst i kvällens ”Agenda”.

– Det hade varit så mycket lättare i svensk politik om man bara pratade med varandra. Vi blir ingen dörrmatta till någon regering. Jag är beredd att gå in i förhandlingar med ödmjukhet efter valet nästa år. Vi kommer inte att kunna styra det här landet om vi inte pratar med varandra, förklarade Åkesson bland annat.
