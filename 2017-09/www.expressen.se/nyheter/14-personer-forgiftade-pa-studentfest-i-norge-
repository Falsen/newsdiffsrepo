14 personer förgiftade på studentfest i Norge
Mimmi Nilsson

I ett pressmeddelande från sjukhuset skriver man att tre av eleverna är upptagna för observation medan en man i 20-årsåldern får intensivvård, enligt Dagbladet.no, efter att de har druckit ättika och vatten. Enligt Bergens Tidende drack ungdomarna en blandning av 35 procent ättika och resten vatten, en mix som enligt Helsenorge.no är starkt frätande och kan orsaka allvarliga förgiftningar.

– Tillståndet är oklart, säger Marit Kvikne, kommunikationsdirektör vid sjukhuset, till tidningen vid 23.26 på tisdagskvällen.

Händelsen är inte en fråga för polisen, skriver VG.

– Vi undersöker inte saken mer, det handlar inte om några olovliga saker. Men vi har uppmanat studenterna till att informera resten av studentgänget om att det inte är bra att få i sig, säger Wannebo vid polisen till tidningen.

Polisen fick in larmet om händelsen klockan 19.08.

Eleverna ska ha druckit ättikan och vattnet i samband med en aktivitet inför att skolan började. De flesta av eleverna ska ha varit förstaårselever, enligt Dagbladet.

– Det är väldigt olyckligt när något sådant här sker. Vi har under flera år stramat åt reglerna vid de här tillfällena för linjeföreningarna. Det kommer att att bli ett möte med den aktuella föreningen på det aktuella fakulteten i morgon, säger Ida Munkeby, organisationschef på NTNU till Dagbladet.
