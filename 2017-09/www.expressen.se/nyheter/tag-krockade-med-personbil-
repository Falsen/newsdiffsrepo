Tåg krockade
med personbil
Stefan Soxbo

Räddningstjänsten är på plats.

– När vi kom till platsen stod bilen på högkant. En person befann sig i bilen och var kontaktbar, men jag kan inte svara på hur skadad han är, säger Nerikes brandkårs inre befäl till SVT Nyheter.

De exakta omständigheterna kring olyckan är ännu oklara.

Polisen fick in larmet klockan 21.54.

– Det hände vid Ervalla vid länsväg 831. Det är ett persontransportståg och en personbil som kolliderat, säger Per Vikman vid Örebropolisen.

Föraren av bilen, en man född 1985, var ensam i bilen, men klarade sig utan personskador liksom alla ombord på tåget.

– De hade verkligen flyt. Alla inblandade är chockade förstås, säger Per Vikman.

LÄS MER: Tåg och bil i svår krasch

Loket på tåget är demolerat.

– Vi har precis evakuerat resenärerna i bussar. Nu återstår ju själv arbetet med att få bort loket ssom står kvar på rälsen, säger Per Vikman.

Det är tvärstopp på sträckan.

– Det rör sig om en sidosträcka, så det ska inte vara jättehög belastning. Som jag förstår det försöker de få gång tågtrafik på en räls av de två som finns på sträckan, säger Per Vikman.
