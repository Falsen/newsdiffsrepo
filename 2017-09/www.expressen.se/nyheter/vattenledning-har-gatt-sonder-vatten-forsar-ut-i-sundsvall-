Vattenledning har gått sönder –
vatten forsar ut i Sundsvall
Johanna Cardell

Läckan uppstod på fredagseftermiddagen mitt i centrala Sundsvall, på Norrmalmsgatan vid Skepparplatsen nedanför kommunhuset, som Sundsvalls Tidning var först med att berätta.

Räddningstjänsten skickades ut med pumpar för att få stopp på det stora vattenflödet.

– Mittsverige vatten var först på plats och larmade sen oss. Vi var snabbt ner, säger Lars Dolk.

Efter en dryg timme – strax innan 16.30 – hade vattenläckan stoppats, enligt Lars Dolk. Ett område på drygt 300 meter gånger 50 meter fylldes med vatten.

– Det var själva huvudledningen som läckte. Mittsverige vatten fick stopp på läckan men det var stora störningar med tanke på trafiken och folk som skulle hem från jobbet, säger Lars Dolk.

Räddningstjänsten skulle vara kvar ett par timmar till för att pumpa undan vattnet.

– Vi är kvar på platsen och har påbörjat pumpning i den här lilla sjön som har bildats och kommer pumpa ner  vattnet i Selångersån, säger Lars Dolk.
