Pyongyang firar - Sydkorea
varnar nu för nytt missiltest
Anna Mattsson

Det var natten mot i söndags förra veckan som två jordskalv uppmättes i Nordkorea. Ett med magnituden 6,3 och ett med 4,6 på Richterskalan. Japans regering bekräftade att det handlade om provsprängning av kärnvapen och det gjorde även Nordkorea.

Han-Tae Song, Nordkoreas FN-ambassadör i Genève, menar att kärnvapentestet var direkt riktat mot USA – och att fler är att vänta.

Kärnvapentestet har fördömts globalt och bland annat USA, Japan och Sydkorea kräver hårdare sanktioner mot Nordkorea.

I Nordkorea firades dock kärnvapentestet med pompa och ståt under onsdagskvällen. Gatorna i huvudtaden Pyongyang fylldes av glatt vinkanden människor och hurrarop. När vetenskapsmännen bakom söndagens kärnvapenstest fördes till Kim Il-Sung-torget i bussar viftade folket med flaggor och kastade konfetti för att hylla dem.

"Den största äran till kamrat Kim Jong-Un, den högsta ledaren, som har åstadkommit den största prestationen i det koreanska folkets historia" och "Ingen kan stoppas oss på vår väg mot framtiden", stod att läsa på några av de banderoller som invånarna höll upp, rapporterar AFP.

– Vi kommer att sätta stopp för de gangsterlika amerikanska imperialisterna genom de mest skoningslösa och kraftfulla förebyggande attackerna om de och de andra horderna av förrädare startar ett krig, sa en av talarna enligt den statligt kontrollerade nyhetsbyrån KCNA



LÄS OCKSÅ: Det här vet vi om Nordkoreas vätebomb

Nu hävdar dessutom Sydkorea att Nordkorea planerar ännu ett missiltest. Enligt landets premiärminister rör det sig om en interkontinental ballistisk missil som Kim Jong-Un planerar att skjuta upp den den 9 september, rapporterar CNN.

– Situationen är mycket allvarlig. Nordkorea verkar inom kort ha ett fullt fungerande kärnvapen, sa han under ett möte i Seuol på torsdagen enligt tv-kanalen.

Samtidigt säger Rysslands president Vladimir Putin att han tror att Trump-administrationen vill minska spänningar i Nordkorea, rapporterar nyhetsbyrån AP.

USA:s president Donald Trump har dock, efter kärnvapentestet, hotat med militära åtgärder – även om det inte är hans förstahandsval.

– Vi kommer inte stå ut med det som händer i Nordkorea, säger Trump enligt CNN.
