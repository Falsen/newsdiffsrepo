Varg i blodig attack mot får i Haninge
Magnus Hellberg

Vargattacken misstänks ha skett natten mot söndag intill en gård i Tyresta by, som ligger i den stora Tyresta nationalpark i Haninge söder om Stockholm.

Först hittades ett skadat får i en hage vid gården. Den person som sköter visningsjordbruket fattade direkt misstankar om att varg, eller annat rovdjur, gått till blodig attack. Därför larmades länsstyrelsen. När deras jourhavande personal inspekterade fåret kunde det konstateras:

Det hade rivits av varg.

– Det var bitet på ett speciellt sätt, som bara rovdjur gör, säger personen som sköter visningsjordbruket till Mitt i.

Senare hittade ytterligare rivna får. Totalt är tre får döda i Tyresta by efter den gångna helgen.

Det finns ett hundratal får i byn i den stora nationalparken söder om Stockholm. De tre får som attackerades var gotlandsfår. Nu är man oroliga att vargen, eller vargarna, ska uppsöka byn på nytt.

– Det är ju sannolikt att den fått smak på det här och kommer tillbaka, personen som sköter visningsjordbruket till Mitt i, säger personen som sköter visningsjordbruket.

Mitt i skriver att en vargtik, som har ett GPS-halsband, har rört sig i trakterna kring Södertörn. Men om det är just den vargen som har rivit och dödat får är ännu oklart.
