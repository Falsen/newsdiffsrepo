Trafikolycka vid bro – flera till sjukhus
Emelie Rockler

Polis och räddningstjänst larmades till platsen vid 06.44. Kollisionen ska ha inträffat på fastlandssidan av bron.

– Tre ambulanser och två av våra styrkor är på plats, säger Lars Dolk, inre befäl vid räddningstjänsten Medelpad till Sundsvalls tidning.

Enligt initiala uppgifter är två personbilar och totalt tre personer involverade i olyckan.

– Ambulans har varit där och hämtat personer för att föras till sjukhus. Men jag vet inte hur många det handlar om eller deras skadeläge, säger Peder Jonsson, presskommunikatör vid polisregion Nord.

Det var tidigare totalstopp i trafiken vid bron.

– Man har kunnat släppa på trafiken. De håller fortfarande på att bärga från platsen så det kan vara begränsad framkomlighet, säger Peder Jonsson.

Texten uppdateras.
