Allt du behöver veta om valet i Tyskland
Lennart Nilsson

Valet 24 september avgör om Angela Merkel kommer att sitta kvar som regeringschef för en fjärde period. Hon har lett Europas största ekonomi sedan 2005 och händer inget oförutsett under de närmaste veckorna kommer hon troligen att vinna valet 2017.

Merkel tappade stort i opinionen under flyktingkrisen 2015. Men hon har kommit tillbaka starkt efter Storbritanniens Brexitomröstningen för ett år sedan.

Många inom EU hoppas på Merkel som en sammanhållande kraft inom EU.

Enligt The Guardian gör Merkels systerpartier CDU/CSU allt för att inte oroa väljarna för mycket. Tyskland tog emot 900 000 flyktingar under 2015, vilket gjorde att hon tappade stöd hos de äldre väljarna, men vann nytt förtroende hos de unga.

Merkel går nu till val på skattesänkningar och löfte om full sysselsättning till år 2025.

Tysklands största oppositionsparti, Socialdemokraterna, SPD, under Martin Schulz fokuserar på förbättrad sjukvård och minskade sociala skillnader. Schulz har också ifrågasatt kravet att höja försvarsbudgeten till 2 procent av BNP, som Merkel gått med på efter påtryckningar av USA:s president Donald Trump.

Vänstern Die Linke, vill ha hårdare marknadsreglering och höjda minimilöner.

Freie Demokratische Partei, FDP, lovar skattesänkningar och lagar för ökad EU-integration. Det populistiska högerpartiet Alternative für Deutschland, AfD, går till val på att bevara "traditionella" tyska kultur- och invandringsåtgärder, inklusive omedelbar utvisning för asylsökande som får avslag.

Enligt de senaste opinionsundersökningarna leder Angela Merkels systerpartier med 14–17 procentenheter över närmaste konkurrent, Martin Schulz socialdemokrater.

CDU/CSU hade vid den senaste opinionsundersökningen (för tidpunkten då den här artikeln skrivs), 39 procent av väljarnas förtroende. Socialdemokraterna SPD, 22 procent. Die Linke 9 procent. FDP 10 procent Grünen och AfD 8 procent och övriga partier 4 procent.

CDU/CSU har varit i ledning med över 10 procent i alla opinionsundersökningar sedan slutet av maj.

Tyskland är en förbundsrepublik, landet består efter sammanslagningen med Östtyskland av 16 delstater som kallas förbundsländer. Flest invånare har Nordrhein-Westfalen (17,8 miljoner), näst flest, men störst är Bayern (12,8 miljoner).

Det märks tydligast att Angela Merkels styrande CDU/CSU. CDU (Christlich Demokratische Union Deutschlands) inte finns i Bayern, medan CSU (Christlich-Soziale Union in Bayern) bara finns där.

CDU/CSU benämns som systerpartier och ställer aldrig upp i val mot varandra.
