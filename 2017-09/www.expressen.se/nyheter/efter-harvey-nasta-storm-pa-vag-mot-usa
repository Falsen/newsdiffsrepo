Efter Harvey – nästa storm på väg mot USA
Ola Nilsson

Stormen Harvey har orsakat stora skador och tagit flera människoliv. Räddningsarbetet har varit omfattande och det kommer krävas mycket insatser framöver, den amerikanske presidenten Donald Trump kommer enligt uppgifter själv att skänka en mijon dollar av sina egna pengar.

Nu är nästa katastrof i antågande. Tidigare i veckan kallades Irma för tropisk storm men har nu nått orkanstyrka, klass 3. Vindarna uppmättes till över 50 meter per sekund.

– Irma har utvecklats till en imponerande orkan, uppger man på amerikanska National Hurricane Center, enligt CNN.

När Harvey byggdes upp växte den snabbt från tropisk storm till en orkan av klass 4. Att Irma skulle trappa av i det närmaste ses inte som troligt.

Det är Västindien, Kuba och Puerto Rico som främst ligger i riskzonen för Irma och sydöstra USA:s kust. Meteorologerna jobbar som bäst med olika simuleringsprogram för att se exakt vart orkanen är på väg, efter helgen väntas bättre prognoser vara tillgängliga.
