Ny brand i kemikaliefabrik i Texas
Johanna Cardell

På bilder kan man se hur fabriken återigen står i lågor.

Så sent som i torsdags skedde flera explosioner där och man gick ut med en varning om att det kunde bli fler.

”Vi vill att boende ska vara medvetna om att kemikalier förvaras på flera platser i området, och hotet om ytterligare explosioner kvarstår”, skrev företaget i ett pressmeddelande.

Dessutom uppmanade man folk att hålla sig borta från platsen.

Efter händelsen i torsdags fick femton poliser föras till sjukhus efter att de hade andats in röken.

Orsaken till explosionerna tidigare i veckan var att stormen Harvey slog ut strömförsörjningen i fabriken och på så sätt nedkylningssystemet.
