Åklagarens miss – misstänkte
våltäktsmannen på fri fot
Lii Hylander

”Sara” firade sin 30-årsdag med vänner natten mot den 29 juli Kiruna. Efter en sväng på krogen blev det efterfest hemma hos henne.  När de flesta gått hem var det ”Sara” och en vän kvar. Enligt ”Sara” visste hon inte om att även den misstänkte mannen i 25-årsåldern var kvar i lägenheten. Det var då som våldtäkten ska ha ägt rum.





– Jag bad honom gå. Men han drog ner mig i sängen. Jag fick blåmärken över armarna, var blå över hela kroppen efter det han gjorde. Han gick hela vägen.

Mannen greps av polis senare samma dygn och häktades den 1 augusti. Eftersom att åklagaren behövde mer tid för att säkra bevisläget omhäktades mannen i två veckor. 30 augusti spikades som senaste datum för åtal eller omhäktning. Men det var då det blev fel. Gällivare tingsrätt ändrade datumet till den 29 augusti. Något som åklagaren missade och därför inte dök inte upp. Och mannen försattes på fri fot i stället för att omhäktas eller åtalas.



LÄS OCKSÅ: 18-åring våldtagen i skog – polisen vädjar om hjälp



– Ett förbiseende från vår sida, eftersom vi hade informerats om det nya datumet, har chefsåklagare Thomas Ennefors tidigare berättat för NSD som avslöjade missen.

Ansvarig åklagare Anna Väppling förklarar att förundersökningen fortfarande pågår och att hon inväntar analyssvar från NFC, Nationellt forensiskt centrum. I nuläget kan hon inte svara på om hon kommer kunna åtala mannen på nytt eller inte. I och med att omhäktningen aldrig blev av är mannen i dag fri och lever utan några restriktioner och det krävs bättre bevisning för att kunna häkta honom.

Beskedet att mannen har släppts har tagit hårt på ”Sara”.

– Jag har skaffat överfallslarm, går hos psykolog och får ångestattacker. Jag har en hund som jag inte vågar gå ut med ensam och kan inte sova utan att drömma mardrömmar. Mitt liv funkar inte.



LÄS OCKSÅ: En till sjukhus efter grov våldtäkt



Mannen, som är i 25-årsåldern misstänks dessutom för ytterligare en våldtäkt mot en annan kvinna i juni i år. Frida Larsson, som är de båda kvinnornas målsägarbiträde, ser allvarligt på datummissen.

– Detta får absolut inte inte hända, särskilt inte när det handlar om ett sådant allvarligt brott som det här är. Går det inte vidare kommer vi att vända oss till Brottsoffermyndigheten som kan ersätta de  utsatta för den kränkning som det inneburit. Någon typ av upprättelse bör de få för det här.

Målsägarbiträde och kvinnorna har även pratat om att anmäla det till Justitieombudsmannen, JO.

– Någon typ av upprättelse bör de få för det här, säger Frida Larsson.

Den misstänkte mannen har tidigare förnekat brott.



"Sara" är ett fingerat namn.
