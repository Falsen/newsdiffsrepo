Mördade Lotta Rudholms familj kräver en miljon
Nina Svanberg

Det var i juni förra året som kroppsbyggaren Martin Jonsson slog ihjäl Lotta Rudholm, 41. För det är han är dömd i hovrätten till fängelse i 18 år. Men kritiken mot hur myndigheter hanterat upprinnelsen till mordet har från olika håll varit skarp.

Nu har Lotta Rudholms familj gått vidare och anmält staten till justitiekanslern. Familjen är högröstat kritiska till att svenska myndigheter inte klarade av att rädda Lotta från den våldsamme mannen.

– Huvudsyftet är inte pengarna, säger Lotta Rudholms syster Camilla.

Nytt är också att familjen genom sitt juridiska ombud för fram att Lottas skador inte redovisats på ett korrekt sätt. De menar att hon utsattes för omfattande strypvåld, vilket inte redovisades korrekt i rättegången.



LÄS MER:  Lotta Rudholms skador ska granskas på nytt

I skadeståndsansökan tar familjen upp att Lotta fick jaga polisen flera gånger för att få hjälp och att den riskbedömning som gjordes i hennes fall slarvades bort.

– Samhället måste ta sitt ansvar och erkänna sina misstag. Om vi får genom skadeståndet tror vi att vi kan göra skillnad för andra våldsutsatta kvinnor, säger familjens ombud Maria Hallenius Henrysson.

Familjen är också kritisk till socialtjänstens agerande. Att inte Lotta Rudholm fick skydd eller information om att hon kunde få med sig sin hund till det skyddade boendet.

– Hade de här länkarna fungerat så hade Lotta varit vid liv i dag, säger Maria Hallenius Henrysson.
