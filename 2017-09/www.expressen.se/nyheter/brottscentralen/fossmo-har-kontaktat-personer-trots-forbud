Fossmo har kontaktat personer trots förbud
Nina Svanberg

Pastor Helge Fossmo, 45, som manipulerade sin barnflicka Sara Svensson till att mörda hans fru och granne i den lilla Knutbyförsamlingen, misstänks för en rad misskötsamheter under den senaste tiden.

Senast i raden är telefonfipplet som han nekar till. Enligt domen har han manipulerat telefonlinjer och ringt samtal trots kontaktförbud. Både han själv och personerna han ringer till anses av rätten kunna komma till skada.



LÄS MER: Helge Fossmo har flyttats till hemligt fängelse



Misskötsamheten kostar honom telefontillstånden till sin syster och nära vän – trots att det bedöms kunna återanpassa honom bättre i samhället. Fossmo själv säger att samtalen är viktiga för honom – och personerna han ringer till.

Det är hemligt var i landet Helge Fossmo sitter.

Det här är inte den första varningen han får för att ha misskött sig på anstalten. Fram tills nu har han bedömts som en mönsterfånge –  nu ses hans permissioner över.

I vintras skrev Expressen om hotbrev från Fossmo, en olovlig hotellvistelse under permission och en mobilladdare som upptäckts i hans cell på lågsäkerhetsanstalten i Visby.
