Terrormisstänkt man
anhållen – men nekar
Lovisa Åkesson

Brottet ska ha begåtts den 21 augusti och framåt, skriver Agnetha Hilding Qvarnström, chefsåklagare vid Riksenheten för säkerhetsmål, i en begäran om offentlig försvarare. Personen anhölls under tisdagsförmiddagen, enligt dokument från Kalmar tingsrätt.

De inledande förhören hölls under gårdagen.

Den anhållne mannen är i 35-40-årsåldern, säger kammaråklagare Ewamari Häggqvist, som leder utredningen. Mannen har i förhör nekat till brott. Han är bosatt inom Kalmar Tingsrätts upptagningsområde.

– Han greps där han bor, i södra Sverige, säger Ewamari Häggqvist.

Häggqvist uppger att förberedelsebrottet har skett i Sverige och att han sitter anhållen på grund av det som kallas för kollusionsfara – den misstänkte riskerar att förstöra utredningen.

Åklagaren vill inte kommentera om hotet är riktat mot Sverige. Åklagaren ska lämna besked om den misstänkte begärs häktad senast på fredag. Enligt åklagaren förnekar den misstänkte brott, men vad mannen uppgett i förhör vill Ewamari Häggqvist inte gå in på.

Den anhållnes advokat Claes Möllersten berättar för Expressen att han träffade sin klient under gårdagen. I övrigt vill han inte lämna några kommentarer.

– Jag väljer att inte kommentera i nuläget.

Personen är anhållen skäligen misstänkt, vilken är den lägre misstankegraden.
