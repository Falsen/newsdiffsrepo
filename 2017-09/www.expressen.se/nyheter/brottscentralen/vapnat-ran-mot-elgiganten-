Väpnat rån mot Elgiganten
Magnus Hellberg

Polis har beordrats till Elgiganten efter uppgifter om att två till fyra beväpnade rånare slagit till mot eljätten. Det finns inga uppgifter om att någon skadats. Larmet kom in klockan 10.36.

– De har fått med sig mobiltelefoner i byggsäckar, säger Sven-Erik Olsson, presstalesperson vid Stockholmspolisen.



LÄS OCKSÅ: Rån mot guldbutik i Saltsjöbaden – polisen jagar vit kombi



Två till fyra förövare ska senare ha lämnat platsen i en röd Volvo V40. Bilen har sedan hittats dumpad på Snapphanevägen i Söderhöjden. Efter det har polisen inga spår efter rånarna.

– Vi får se vad det finns för vittnen som hör av sig, säger Sven-Erik Olsson. Men man får förutsätta att det har skett ett fordonsbyte på den adressen, så är det något vi är verkligen intresserade av så är det vittnesuppgifter därifrån, om någon har gjort några iakttagelser kring ett möjligt bilbyte.

Just nu pågår en intensiv polisjakt där flera patruller deltar. En polishelikopter är också bordrad att delta i sökandet efter rånarna.

Vid 15-tiden på tisdagen säger Åsa Wallentin, presstalesperson vid Stockholmspolisen, att polispersonal bland annat arbetar med att höra vittnen som kan ha sett någonting.

Så sent som i juni rånades Elgiganten i Barkarby. Då var det tre maskerade förövare som tvingade en anställd att öppna ett skåp med mobiltelefoner. Sedan lämnade man området i en falskskyltad Porsche Cayenne. Skyltarna på flyktbilen visade sig komma från en annan Porsche Cayenne. Även vid det rånet dumpades flyktbilen på Snapphanevägen.

Bara för en vecka sedan rånade maskerade och knivbeväpnade gärningspersoner Elgiganten i Arninge, Täby.  Rånarna flydde den gången från platsen i en äldre svart Volvo kombi.



Texten uppdateras.
