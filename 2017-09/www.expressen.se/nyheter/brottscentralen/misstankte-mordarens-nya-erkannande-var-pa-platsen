Misstänkte mördarens nya
erkännande: Var på platsen
Kim Malmgren

Det var den 1 augusti som 55-åriga matteläraren Elena Åsberg attackerades vid en återvinningsstation Västerås. När polisen anlände till platsen var hon redan död.

Spåren i utredningen ledde till att en man i 30-årsåldern greps, anhölls och häktades misstänkt för mordet.

Polis och åklagare har inte kunnat hitta någon koppling mellan honom och Elena Åsberg och han har inledningsvis nekat till alla anklagelser.

När det hölls omhäktningsförhandling på fredagen framkom dock nya uppgifter, rapporterar VLT.

– Han sa att han varken kan erkänna eller förneka brott men att han har vissa minnesbilder av att ha varit platsen. Tidigare han han nekat helt, så det är en förändring i hans inställning, säger åklagare Carin Lantorp till tidningen.

Under häktningsförhandlingen beslutades att mannen ska vara fortsatt häktad till åtminstone 29 september.

Mannen åtalades så sent som i juni efter att han ska ha utdelat flera dödshot på en vårdcentral i Västerås. Han ska ha stormat in i lokalerna och varit vansinnig efter att han, enligt polisutredningen, inte fick de sömntabletter han krävde.

– Jag är inte psykopat för jag förstår empati, jag är inte empatilös. Jag förstår att det jag gjorde var en psykopatisk handling, berättade mannen i polisförhör.

Enligt uppgift till Aftonbladet kan Elena Åsberg ha blivit mördad efter att hon påpekat en felparkering.
