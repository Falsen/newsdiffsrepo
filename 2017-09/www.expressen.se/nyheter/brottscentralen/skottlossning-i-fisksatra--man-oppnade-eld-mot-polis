Skottlossning i Fisksätra –
man öppnade eld vid poliskontroll
Anna Mattsson

Det var i samband med en kontroll av några personer i Fisksätra i Nacka kommun öster om Stockholm på onsdagseftermiddagen som skottlossningen bröt ut. Enligt uppgift till Expressen var det civilpoliser som genomförde kontrollen.

– En man tog fram ett vapen och sköt ett par skott i luften. Skotten var inte riktade mot poliserna, säger Lars Byström.

Han fortsätter:

– Jag har inga rapporter om att någon blivit skottskadad.

Efter skottlossningen flydde mannen från platsen till fots och jagas nu av polis.

Polisen har inlett en förundersökning om grovt vapenbrott och framkallande av fara för annan.



Texten uppdateras.
