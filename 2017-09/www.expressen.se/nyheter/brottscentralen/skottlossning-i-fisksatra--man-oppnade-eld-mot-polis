Skottlossning i Fisksätra –
man öppnade eld vid poliskontroll
Anna Mattsson

Det var i samband med en personkontroll av några personer i Fisksätra i Nacka kommun öster om Stockholm på onsdagseftermiddagen som skottlossningen bröt ut. Enligt uppgift till Expressen var det civilpoliser som genomförde kontrollen.

– En man tog upp ett vapen och sköt ett par skott i luften. Skotten var inte riktade mot poliserna, säger Lars Byström.

Ingen kom dock till skada vid skottlossningen.

Efter att ha avfyrat skotten flydde mannen till fots. Han befinner sig fortfarande på fri fot och jagas av polisen.

Hur stort pådrag är det på platsen?

– Vi har rätt stora resurser här i Stockholm som vid sätter in vid sådana här tillfällen.

Platsen har spärrats av för en teknisk undersökning och polisen har inlett en förundersökning om grovt vapenbrott och framkallande av fara för annan.

Polisen försöker även komma i kontakt med eventuella vittnen till händelsen.

Larmet om skottlossningen kom in till polisen vid 13.30-tiden på onsdagen.

Texten uppdateras.
