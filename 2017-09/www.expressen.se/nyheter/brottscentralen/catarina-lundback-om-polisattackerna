Catarina Lundbäck
om polisattackerna
Jonathan Berntsson

En polisman har blivit knivskuren på Medborgarplatsen i Stockholm. Hur vanligt är det att poliser utsätts för sådant här?

– Det är väldigt ovanligt, men alla poliser jag har pratat med säger samma sak: förr tänkte man att personen som greps kanske bar kniv, nu utgår man från att de har det. Så har det inte varit tidigare. Det finns inte samma respekt för polisen längre och det finns de som inte har några problem att ge sig på dem. Jag blir så förbannad och frustrerad när sådana här saker händer.



LÄS MER: Poliser utsatta för stenkastning – en gripen



Är det farligt att vara polis?

– Det har som sagt blivit farligare än tidigare. Det händer massa saker när poliser är ute och de får ta emot betydligt mycket mer hot numera. Poliser jag har varit i kontakt med förklarar att folk i allmänhet inte vet vad de utsätts för. Allt som händer poliser står inte i tidningen, utan det är ett utsatt arbete.



LÄS MER: Polis knivskuren vid Medborgarplatsen



Under natten inträffade ett misstänkt mordförsök på en polis i Årsta när stenar och porslin kastades mot en polisbil. En hundförare var mycket nära att bli träffad. Vad tänker du kring det?

– Det går i linje med att det har blivit en hårdare miljö. Exakt vad som hände i det här fallet återstår att se, men det har länge rapporterats om stenkastningar och liknande mot blåljuspersonal. Det måste till en attitydförändring och man behöver ta tag i problemen mycket tidigare, innan de når polisen. Det är ofta ungdomar som hamnat utanför och vill man göra kriminell karriär som ung får man börja längst ner och sedan sporras man till hemskheter. Du bryr dig inte om samhället och samhället bryr sig inte om dig. Det blir en våldsspiral där man tappar greppet.
