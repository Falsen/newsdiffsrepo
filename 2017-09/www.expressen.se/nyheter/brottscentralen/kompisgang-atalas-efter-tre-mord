Kompisgäng åtalas efter tre mord
Mattis Wikström

På tisdagen inleds rättegången mot de åtta unga män som i olika utsträckning misstänks för inblandning i morden. Det började den 22 januari när en man besköts i Sundbyberg. Mannen lyckades fly – men mördarna följde efter i bil och fullföljde mordet.



LÄS MER: Polisens fruktan för hot mot rättegången



Sex veckor senare höggs en man och en kvinna ihjäl i anslutning till sin bostad i Hallonbergen. Mannen i paret var polisinformatör.

Rättegången kommer att pågå i 28 dagar.

Man, 21 år

Misstänks för: Mordet i Sundbyberg och dubbelmordet i Hallonbergen.

Har fått böta två gånger för att ha åkt moped utan hjälm. Säger sig i en sinnesundersökning vara "170 procent frisk".



Man, 21 år

Misstänks för: Mordet i Sundbyberg och dubbelmordet i Hallonbergen.

Har fått böter på 1 500 kronor för att ha åkt bil utan bälte.



Man, 20 år

Misstänks för: Mordet i Sundbyberg.

Är tidigare ostraffad.



Man, 16 år

Misstänks för: Dubbelmordet i Hallonbergen.

Är tidigare ostraffad. Har enligt åklagaren erkänt medhjälp till mord.



Man, 20 år

Misstänks för: Mordet i Sundbyberg.

Är tidigare ostraffad. Är fotbollsspelare med meriter från allsvenskan och landslagsspel.



Man, 18 år

Misstänks för: Mordet i Sundbyberg.

Är tidigare ostraffad.



Man, 21 år

Misstänks för: Mordet i Sundbyberg.

Förekommer under nio avsnitt i belastningsregistret, men det rör sig uteslutande om småbrott.



Man, 17 år

Misstänks för: Dubbelmordet i Hallonbergen.

Är tidigare ostraffad.



Åtalet innefattar också grovt övergrepp i rättssak, synnerligen grovt vapenbrott, grovt vapenbrott, narkotikabrott och misshandel. En nionde ung man åtalas för grovt skyddande av brottsling.
