Kvinnorna som polisen
efterlyser – de lurar män
Li Rodziewicz

Det var natten den 15 april i år som 47-åringen mötte en kvinna på restaurang The Bull and the Bear inn på Birger Jarlsgatan i Stockholm. Efter en stund bestämmer sig de båda att ta en taxi hem till mannens bostad, resan betalade han med sitt kreditkort.





LÄS MER: Stureplansmördarens mobilstöld i fängelset



När kvinnan lämnar mannens bostad efter någon timme försvinner också hans kreditkort och senare görs sammanlagt elva transaktioner från flera olika platser i Stockholm.





På övervakningsfilmer fångas flera kvinnor som syns göra köp med mannens kort och uttag görs även från flera bankomater runt om i Stockholms innerstad. Bland annat görs ett uttag på 15 000 kronor vid halv fem på morgonen den 15:e april vid en bankomat i Flemingsbergs centrum, ett annat på 13 000 kronor vid en bankomat på Kungsgatan tjugo minuter i sex samma morgon.

Totalt ska 47-åringen ha blivit av med ett belopp på 35 000 kronor i samband med de olika transaktionerna.

– Jag är fullkomligt övertygad att de satt det i system, det kan jag nästan svära på, säger Jan Olsson på nationellt bedrägericenter.



LÄS MER: Butikens motattack – efter stora stölden



– De vi ser på övervakningsfilmerna är personerna som valts ut att plocka ut pengar från det tillgripna kreditkortet, det behöver inte vara samma person som varit i mannens lägenhet utan kan vara kumpaner till denne, och det är upplägget som gör att jag är säker på att det här är något de gjort många gånger förut.





Nu efterlyser polisen iakttagelser från allmänheten och minst tre kvinnor som fångats på övervakningsfilmer är misstänkta för bedrägeriet.

Har du befunnit dig på de beskrivna platserna eller känner du igen gärningspersonerna?  Hör i så fall av dig till tips@brottscentralen.se eller vänd dig till polisen på telefonnummer 11414.
