Man slagen i huvudet med
yxa – en person gripen
Casper Danielsson

Vid 14-tiden under måndagseftermiddagen fick polisen in ett larm om ett grovt våldsbrott i centrala Luleå. En man ska, enligt Norrbottens-Kuriren, ha slagits i huvudet med en yxa.

Händelsen rubriceras som misshandel. Gärningsmannen var kort efter händelsen på fri fot, men kunde gripas i området efter en större polisinsats.

– Vi har skickat flera patruller till en misstänkt misshandel i Luleå. Ambulans och polis är där, vad jag förstår är två personer inblandade, säger Peder Jonsson, kommunikatör vid polisens regionledningscentral, till tidningen i samband med händelsen.

Den skadade mannen fördes till sjukhus med ambulans efter händelsen.
