Misstänkt våldtäkt – en man har gripits
Ola Nilsson

En man är gripen, misstänkt för våldtäkt på en kvinna i 20-årsåldern i centrala Sollefteå. Larmet kom in 02.14 natten mot lördag. Och utredningen pågår.

– Mer går vi inte ut med nu. Det är en känslig och intensiv utredning som pågår just nu, säger Erik Backlin, RLC-befäl på polisen i Västernorrland.

På vilket sätt är utredningen intensiv?

– Det tänker inte jag inte gå in på. Just nu släpper vi inte något mer, säger Erik Backlin.

Våldtäkten ska ha skett på i en lokal som har direkt anslutning till en nattklubb i Sollefteå. Det uppger allehanda.se. Enligt tidningen var det ordningsvakter som grep mannen och sedan kallade på polis. Polisen spärrade av brottsplatsen och kommer genomföra en teknisk undersökning.

– Det känns som ett stabilt ärende, då vi både har en målsägande och en misstänkt att ta hand om på lite olika sätt, säger Börje Öhman, polisens presstalesperson i Västerbotten. Den misstänkte skulle genomgå ett 24/8-förhör, men jag inte fått något återgett därifrån. Han är inte anhållen ännu i alla fall. Det vi i övrigt har kvar att göra är brottsplatsundersökning.

Texten uppdateras.
