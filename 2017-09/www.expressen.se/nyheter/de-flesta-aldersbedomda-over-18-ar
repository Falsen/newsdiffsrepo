De flesta åldersbedömda över 18 år
Mats Bråstedt

Sedan ett knappt halvår har Migrationsverket kunnat erbjuda alla asylsökande – som inte har möjlighet att styrka sin ålder genom identitetshandlingar – en åldersbedömning hos Rättsmedicinalverket.

Till dags dato har Rättsmedicinalverket fått in 7 898 beställningar från Migrationsverket av ensamkommande.

Av dem hade 4 107 ärenden genomförts mellan mitten av mars och fram till den 31 augusti.

I 83 procent av fallen bedömer Rättsmedicinalverket att den undersökta är 18 år eller äldre. 93 asylsökande var av kvinnligt kön och 3 322 av manligt kön.

– Det visar att en väldigt hög andel av de som inte kunnat göra sin ålder sannolikt är över 18 år, säger Elias Palm, rättsläkare och avdelningschef på Rättsmedicinalverket till DN.

Åldersbedömningarna har fått kritik, och har inte anses vara helt tillförlitliga.

Enligt Elias Palm är tillförlitligheten hög och bygger på tre faktorer, skriver DN.

Den asylsökande genomgår två undersökningar, en röntgenundersökning av visdomständerna och en magnetkameraundersökning av knäleden.
