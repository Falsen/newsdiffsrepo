Därför vill Birgitta Ohlsson leda Liberalerna
Saga Skovdahl

Det var i början av juni som Birgitta Ohlsson berättade att hon gärna tar över ledarskapet i Liberalerna. Beskedet, som Ohlsson lämnade i SVT:s ”Akutellt”, kritiserades bland annat av Jan Björklund.

Han beklagade att paritet plötsligt hamnat i en ledarskapsstrid.

– Jag är orolig över att vi i stället kommer ägna sex månader åt interna konflikter, sa Björklund vid en pressträff kort efter Ohlssons tillkännagivande.

Partiets länsförbund har fått tycka till om partiledarfrågan över sommaren – och det är Björklund som har störst stöd.

Birgitta Ohlsson fick frågor om Nordea och rikspolischef Dan Eliasson.

– Det är så klart väldigt tragiskt. Det handlar om många jobb för svensk del. Det är också en signal om att Sverige inte ses som tillräckligt attraktivt, säger hon om Nordea som flyttar huvudkontoret till Finland.

– Han sitter nog ganska löst, säger Ohlsson om riskpolischefen Dan Eliasson.

Birgitta Ohlsson berömmer Jan Björklund för hans insatser, särskilt vad gäller skolpolitiken. Men partiet går dåligt, vilket ororar.

– Det räcker inte att tala om förnyelse utan vi måste också få en förnyelse, säger Brigitta Ohlsson.

Att moderatväljare som valt bort Moderaterna inte väljer Liberalerna – vilket de annars ofta gör – oroar Brigitta Ohlsson.

– Det här är första gången som de inte gör det på väldigt lång tid. Varför ser inte mer liberalt sinnade moderater oss som ett alternativ?

Texten uppdateras.
