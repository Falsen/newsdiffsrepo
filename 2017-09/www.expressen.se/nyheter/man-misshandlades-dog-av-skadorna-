Man misshandlades – dog av skadorna
Johanna Cardell

Det var vid 15.24 som polisen fick in ett samtal om en misshandel. Personen som ringde in uppgav att det var han som misshandlat en kramrat till honom.

Vid 16.06 rapporterade sjukvården att personen avlidit av skadorna.

– En misstänkt gärningsman greps på plats, han är i 40 årsåldern, det fanns även en kvinna i 60-årsåldern på platsen som greps, säger Björn Öberg, presstalesperson vid polisen i Östergötland.

Björn Öberg berättar att kvinnan först bedömdes som vittne men senare misstänktes hon även för delaktighet i brottet.

– Vi har fått uppfattningen om att de inblandade ska ha känt varandra, vi har precis inlett en förundersökning. Vi ska klarlägga deras relation till varandra, säger Björn Öberg.

Polisen vill inte kommentera omständigheterna kring misshandeln som ledde fram till personens död ytterligare.

Platsen är nu avspärrad, polisen arbetar för närvarande med att förhöra de inblandade och knackar dörr i trappuppgången där brottet ska ha begåtts för att se om det finns andra eventuella vittnen.
