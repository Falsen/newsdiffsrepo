Det skrev Barack Obama i brevet till Donald Trump
Magnus Hellberg

Den 9 november förra året stod det klart att valrysaren mellan Donald Trump och Hillary Clinton var över. En sensationell valseger, ansåg de flesta experter.

Sedan dess har Donald Trump tagit plats i Ovala rummet i Vita huset som "världens mäktigaste man".

Nu framkommer nya uppgifter om att Obama skrev en personlig gratulation – ett handskrivet brev – till sin efterträdare efter att valracet blivit klart hösten 2016. Nyhetskanalen CNN kommit över en kopia av brevet, där Donald Trump gratuleras till segern.

I brevet tituleras han "Mr. President"

"Jag vet inte om du kan ha nytta av några råd från mig, men låt mig åtminstone bjuda på några reflexioner från de senaste åren åtta åren", skriver Obama och listar tre saker:

"För det första har både du och jag blivit välsignade, fast på olika sätt, med en fantastisk framtid. Alla är inte lika lyckligt lottade."

"För det andra är det amerikanska presidentskapet i den här världen ett viktigt uppdrag."

"För det tredje så ska vi veta att vi befinner oss endast tillfälligt här på kontoret. Det gör oss till skydd för de demokratiska institutionerna och traditionerna."

Barack Obama betonar också i brevet att det är viktigt att människor som vill arbeta hårt, ska få möjlighet att nå framgång.

Obama ger också Trump ett råd till sin efterträdare: "Låt saker och ting ta tid".

Expresidenten avslutar brevet  med en hälsning. Från sin familj till den nye presidenten och hans hustru:

"Michelle och jag önskar dig och Melania det allra bästa när du ger dig ut i det här äventyret. Du ska veta att vi finns till hands att hjälpa till."

Han undertecknar brevet "BO", Barack Obama.
