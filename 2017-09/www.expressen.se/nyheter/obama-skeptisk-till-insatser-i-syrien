Obama skeptisk till insatser i Syrien
TT

Obama ansåg det inte troligt att USA till exempel upprättar en zon med flygförbud i luftrummet över det krigshärjade landet, för att tippa över styrkebalansen till rebellernas förmån mot president Bashar al-Assad.

Presidenten sade att hans kritiker, som kräver drastiskt ingripande, inte förstått att det inte finns några enkla lösningar: "Man löser kanske inte problemet genom att upprätta en flygfri zon".

Han varnade för farorna med direkta militära åtgärder samtidigt som han upprepade sin beslutsamhet att inte bli indragen i ännu ett markkrig i Mellanöstern.

Kina förstod Barack Obama när han osminkat varnade sin kollega Xi Jinping för cyberintrång, sade USA-presidenten dessutom. Obama berömde Xi för att ha accepterat att Pekingregeringen har ett ökat internationellt ansvar.

Obama tog i deras samtal i början av juni upp anklagelser om omfattande kinesisk hackning av datorer, sade han i programmet The Charlie Rose Show. Xi svarade att också Kina är utsatt för IT-hackning.TT-AFP
