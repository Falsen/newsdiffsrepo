Trafikräd i Stockholm – så många åkte fast
Magnus Hellberg

Under fredagen går polisen ut med resultaten av trafikräden, som pågick mellan den 21 och 27 augusti, utanför skolor i Stockholmsområdet.

Den gick främst ut på att kontrollera hastighetsöverträdelser.

I region Stockholm rapporterades 754 förare.

– Syftet med alla kontroller i trafiken är att minska antalet skadade och döda. Ett sätt är att minska hastigheten på utsatta vägar och gator, säger Göran Bolinder sektionschef i region Stockholm i ett pressmeddelande från polisen.

Av fortkörarna fick 74 förare sina körkort omhändertagna. I 54 fall misstänks förare för drog- eller rattfylleri. Det förkom också sex olovliga körningar och fyra misstänkta narkotikabrott.

Göran Bolinder fortsätter:

– Det viktiga är inte att rapportera så många som möjligt utan att hastigheterna sänks. Det är därför vi också ofta försöker informera om att kontroller kommer att ske.

Kontrollerna var, enligt pressmeddelandet, "i huvudsak koncentrerade till skolor och förskolor, som i de flesta fall har begränsad hastighet till 30 kilometer i timmen".
