Ny Sydkoreaövning
med skarpa vapen
Mats Bråstedt

Nordkorea ses nu på tisdagsmorgonen förflytta en långdistansmissil mot sin västkust där landet har avfyrningsmöjligheter. Sydkorea har inte kunnat bekräfta uppgifterna, men sade tidigare under dagen att Nordkorea står i begrepp att avfyra fler missiler.

Sydkoreas flotta genomförde en stor övning med skarpa vapen under natten mot tisdag skriver Geo News. 2 500-tonsfregatten Gangwon, ett 1000-tonspatrullskepp, 130 ton tunga höghastighetsbåtar samt flera 400-tons fartyg avsedda att avfyra missiler ingick i övningen som genomfördes i Japanska sjön, uppger Yonhap.

– Den här övningen siktar på att förbättra vår reaktionstid om vår fiende skulle genomföra en provokation över eller under vattenytan. Om det inträffar kommer vi omedelbart att slå tillbaka och begrava dem till sjöss, säger kommendörkapten Captain Choi Young-chan.

Under fyra dagar kommer den sydkoreanska flottan även att genomföra stridsövningar med över tio fartyg, ubåtar och stridsflygplan.

Sydkorea kommer även att genomföra stridsövningar mot ubåtar tillsammans med USA under torsdag och fredag.

Sydkorea har därmed genomfört eller står i begrepp att genomföra fyra stora vapenövningar sedan den nordkoreanska provsprängningen då två jordskalv uppmättes i Nordkorea natten mot söndagen. En med magnituden 6,3 och ett med 4,6 på Richterskalan. Japans regering bekräftade att det handlade om provsprängning av kärnvapen.

– Vi har ingenting som får oss att tvivla på att det här var ett test av en avancerad kärnvapenteknik, säger en amerikansk underrättelsetjänsteman enligt Reuters.

Enligt sydkoreansk militär verkar Nordkorea på måndagen förbereda sig för ytterligare en uppskjutning av en interkontinental ballistisk missil, rapporterar den sydkoreanska nyhetsbyrån Yonhap.

Missilen kan skjutas mot Stilla havet, uppger källor inom sydkoreansk underrättelsetjänst.

Samtidigt ska USA förse Sydkorea med fyra nya THAAD-system, ett amerikanskt skyddssystem designat för att skjuta ned ballistiska missiler, skriver nyhetsbyrån.

Det är dock inte bekräftat att det var en vätebomb, som Nordkorea hävdat i ett tv-uttalande. Enligt regimen kan bomben monteras på en långdistansrobot och kan detoneras på marken, eller på hög höjd med en superkraftig elektromagnetisk puls för att slå ut elektronik och viktig infrastruktur.

En sådan bomb skulle kunna nå stora delar av USA, menar experter enligt Reuters.

– Nordkorea har utfört ett stort kärnvapentest. Deras uttalanden och handlingar fortsätter vara väldigt hotfulla och farliga för USA. Nordkorea är en skurkstat som har blivit ett stort hot och genant för Kina, som försöker hjälpa till i situationen men utan framgång. Sydkorea förstår, som jag har sagt dem, att deras undfallenhet mot Nordkorea inte kommer fungera, säger USA:s president Donald Trump på Twitter.

USA:s president Donald Trump har två gånger under helgen diskuterat Nordkoreas ”provocerande och destabiliserande handlingar” med Japans premiärminister Shinzo Abe, skriver Politico.

”President Trump upprepade USA:s beslutsamhet att försvara vårt och allierades territorium med alla diplomatiska medel, konventionella vapen och kärnvapen som står till vårt förfogande”, skrev Vita huset i ett pressmeddelande om Trumps och Abes samtal.

USA:s försvarsminister James Mattis säger att man kommer att bemöta varje hot från Nordkorea men att man inte strävar efter att utplåna landet.

– Ett hot mot USA:s territorium, inklusive Guam, eller våra allierade kommer att mötas av en massiv militär respons, en effektiv och överväldigande respons, säger han enligt AFP.

Under söndagen skulle presidenten träffa sitt nationella säkerhetsråd. När reportrar frågade om USA kommer attackera Nordkorea svarade Trump enligt flera medier:

– Vi får se.

I ett senare pressmeddelande mellan japanska premiärministern Shinzo Abe och Donald Trump höjdes nivån ytterligare från Vita huset. Där framgår det att de är redo att använda den kärnkraftkapacitet som de har till sitt förfogande.

Sydkorea har hög militär beredskap och har krävt att grannen i norr isoleras fullständigt. FN:s säkerhetsråd införde nyligen nya sanktioner mot Nordkorea och förbjuder nordkoreansk export av järn, kol, bly och skaldjur. Men enligt South China Morning Post smugglas trots det skaldjur till Kina.

– USA överväger, förutom andra alternativ, att stoppa all handel med något land som gör affärer med Nordkorea, säger Trump på Twitter.

Kina kallar Trumps handelshot för "oacceptabelt" och "orättvist".

På måndagen pratade Sydkoreas president Moon Jae-in med den japanske premiärministern Shinzo Abe över telefon. De diskuterade då tillvägagångssätt att besvara Nordkoreas senaste tester – med målet att inleda en dialog med landet, enligt den sydkoreanska nyhetsbyrån Yonhap.

– Båda statscheferna enades om att samarbeta nära med USA och delade bilden av att det måste införas kraftiga sanktioner mot Nordkorea. Som del av det har de kommit överens om att verka för fler kraftiga FN-sanktioner, säger en talesperson för den sydkoreanska presidenten enligt nyhetsbyrån.

Ryssland manar Pyongyang-regimen att upphöra med vapentester och att USA slutar hålla militärövningar i området. Kinas och Rysslands president träffades på söndagen och var enligt Kinas statliga nyhetsbyrå Xinhua överens om kärnvapennedrustning på Koreahalvön.

FN:s säkerhetsråd håller ett extrainkallat sammanträde på måndag klockan 16 och FN:s generalsekreterare fördömer Nordkorea i ett pressmeddelande. Utrikesminister Margot Wallström (S) riktar skarp kritik mot Nordkoreas provsprängning.

”Det äventyrar den internationella freden”, skriver hon på Twitter.

Vid 16.30-tiden meddelade de att de kommer vidta de hårdaste möjliga åtgärderna mot Nordkorea, rapporterar AFP.

Nikki Haley, USA:s FN-ambassadör, säger att Nordkorea ”tigger om krig”, enligt Fox News.

– USA:s tålamod är inte oändligt. Vi måste vidta de starkaste möjliga åtgärderna mot Nordkorea i FN:s säkerhetsråd, säger Haley vidare.

Haley förklarar också att förslaget från Kina om att frysa flödet av förnödenheter till Nordkorea är en ”förolämpning”. Tiden för stegvisa åtgärder är förbi, enligt Haley.





Kinas representant uppmanade under mötet till diplomatiska samtal, och varnade säkerhetsrådet för att man inte kommer att tillåta kaos och krig på Koreahalvön.

– Situationen på halvön försämras ständigt medan vi pratar, och faller in i en ond cirkel, säger Liu Jieyi, Kinas FN-ambassadör.

– Situationen på halvön måste lösas fredligt. Kina kommer aldrig att tillåta kaos och krig.

På Twitter skriver Carl Bildt:

För att en stund senare följa upp med:



Rysslands FN-ambassadör menar att en militär insats i konflikten på Koreahalvön inte kommer att vara lösningen.

Nordkoreas kärnvapentest är dock något ytterst allvarligt, enligt ambassadören Vasilij Nebenzia:

– Freden i regionen är i stor fara.

Han säger vidare att det finns ”ett akut behov av att hålla huvudet kallt och avstå från alla åtgärder som kan eskalera spänningar”.

Och fortsätter:

– En samförstående lösning på kärnvapen och andra problem som plågar den koreanska halvön kan uppnås endast genom diplomatiska kanaler.

USA kommer att lägga fram förslag på nya sanktioner mot Nordkorea. Det nya förslaget ska presenteras i FN inom kort och USA vill ha att det röstas om det på måndag, har Nikki Haley förklarat på det extrainsatta mötet.

Efter ett möte på måndagen mellan Sydkoreas president Moon Jae-in och Donald Trump framkom det att den amerikanske presidenten att de måste sätta press på Nordkorea och att de kan komma att behöva använda alla medel som finns, enligt Fox News.

Sydkoreas försvarsdepartement släppte på måndagen bilder som visar hur de övar på att slå ut Nordkoreas största kärnvapenanläggning.

Under övningen ”pricksköts” Hyanmoo-robotor mot mål i havet med samma avstånd som till platsen för Kim Jong-Uns senaste kärnvapentest, uppger AP.

I övningen deltog även sydkoreanska F-15-stridsplan. På filmen som myndigheterna har släppt syns stridsplanen släppa Taurus-missiler med en räckvidd på 500 kilometer, skriver Yonhap.
