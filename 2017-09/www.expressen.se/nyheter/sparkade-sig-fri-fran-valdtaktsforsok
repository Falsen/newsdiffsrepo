Kvinna sparkade sig fri
från våldtäktsförsök
Anna Mattsson

Det var klockan 16.53 på tisdagseftermiddagen som pollisen larmades om överfallet. Den 30-åriga kvinnan hade varit ute med sin hund i bostadsområdet Vallhov i Sandviken när hon utsattes för ett våldtäktsförsök.

–  Själv brottet skedde i ett skogsparti, säger Mikael Hedström.

Kvinnans hund reagerade direkt och började skälla och kvinna själv gjorde kraftigt motstånd genom att sparka mot mannen som då avbröt överfallet. Han flydde i riktning mot järnvägen och bostadsområdet Stensätra och kvinna sprang även hon därifrån så fort hon kunde.

– Det ska inte ha förekommit något vapen och det var kanske därför hon vågade göra motstånd. Det var givetvis rådigt av henne, säger Mikael Hedström.

Kvinnan chockades svårt av händelsen och polisen har fortfarande inte kunnat hålla ett ordentligt förhör med henne.

– Hon blev även omkulldragen så hon är lite mörbultad och fick en del skrapsår, säger Mikael Hedström.

Ingen har hittills gripits för våldtäktsförsöket och polisen vädjar nu till allmänheten om tips.

– Vi inriktar oss nu på att knacka dörr i området för att se om det är några som gjort iakttagelser, säger Mikael Hedström.

– Vi är även intresserade av vittnen som kan ha gjort iakttagelser innan brottet inträffade. Om de kanske sett en man som betett sig lite speciellt i området

Har ni något signalement på mannen?

– De uppgifter vi fått är väldigt vaga så vi vill avvakta med att gå ut med dem tills vi pratat med kvinnan igen. Vi vill ju få in iakttagelser från allmänheten och eftersom kvinnans uppgifter är så vaga ännu så vill vi inte leda in vittnen på något spår.

Alla som har tips och iakttagelser om överfallet uppmanas kontakta polisen på telefon 114 14.
