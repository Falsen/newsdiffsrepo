UD i möte med diktatorns rådgivare
Josefine Elfström

UD:s presschef Anders Jöhrle berättar för Expressen.se att ett möte skett på UD med terrorstämplade eritreanske presidentrådgivaren Yemane Gebreab de senaste dagarna.

- Självklart tar vi tillfället att träffa företrädare för den eritreanska regimen när de är här i Stockholm.

- Mötet skedde någon av de senaste dagarna, jag vet inte vilken dag.

Anders Jörle vill dock inte berätta vad som kom ut av mötet eller om den fängslade svensk–eritreanske journalisten Dawit Isaaks öde diskuterades.

Enligt Jörle var det ett traditionellt möte diplomater emellan.

- Jag vet inte vem som träffade honom, men det var inte utrikesministern eller kabinettsekreteraren, säger han.

Presidentrådgivaren Yemane Gebreab, som terrorstämplades av USA för några år sedan på grund av sitt samröre med terrororganisationen Al-Shabab. Målet för hans Sverigebesök är bland annat att besöka det eritreanska ungdomsförbundet YPFDJ:s årliga konferens. Där talade han tidigare i helgen på Scandic Infra City i Upplands Väsby.
