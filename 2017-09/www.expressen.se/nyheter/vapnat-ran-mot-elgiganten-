Väpnat rån mot Elgiganten
Magnus Hellberg

Polis har beordrats till Elgiganten efter uppgifter om att två till fyra beväpnade rånare slagit till mot eljätten. Det finns inga uppgifter om att någon skadats. Larmet kom in klockan 10.36.

– De har fått med sig mobiltelefoner i byggsäckar, säger Sven-Erik Olsson, presstalesperson vid Stockholmspolisen.

Två till fyra förövare ska senare ha lämnat platsen i en röd Volvo V40. Bilen har sedan hittats dumpad på Snapphanevägen i Söderhöjden. Efter det har polisen inga spår efter rånarna.

– Vi får se vad det finns för vittnen som hör av sig, säger Sven-Erik Olsson.

Just nu pågår en intensiv polisjakt där flera patruller deltar. En polishelikopter är också bordrad att delta i sökandet efter rånarna.

Så sent som i juni rånades Elgiganten i Barkarby. Då var det tre maskerade förövare som tvingade en anställd att öppna ett skåp med mobiltelefoner. Sedan lämnade man området i en falskskyltad Porsche Cayenne. Skyltarna på flyktbilen visade sig komma från en annan Porsche Cayenne. Även vid det rånet dumpades flyktbilen på Snapphanevägen.

Texten uppdateras.
