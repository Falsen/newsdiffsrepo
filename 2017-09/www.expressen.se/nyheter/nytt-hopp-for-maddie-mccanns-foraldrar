Nytt hopp för Maddie
McCanns föräldrar
Magnus Mjöhagen

Det var i maj 2007 som Madeleine McCann försvann på en portugisisk turistort där hon befann sig tillsammans med sina föräldrar. Den treåriga flickan har varit försvunnen sedan dess, men hennes föräldrar Kate och Gerry McCann har trots det inte gett upp hoppet om att hitta henne.

– Vi kommer att kämpa vidare, försöka så mycket vi kan, aldrig ge upp och göra det bästa vi kan av det liv vi har, sa Maddie McCanns mamma Kate i en kommentar på Facebook i april.

Föräldrarna har tidigare berättat att de fortfarande köper presenter till Maddie till hennes födelsedag varje år.



LÄS MER: Splittringen i byn efter Maddie McCann-fallet



Och nu kan Maddies föräldrar få nytt hopp att finna sin försvunna dotter. Polisen har nämligen ansökt om mer pengar i sökandet efter Maddie McCann – och detta väntas bli beviljat, skriver Daily Mirror.

Maddies föräldrar har tidigare fruktat att utredningen skulle läggas ner.



LÄS MER: Maddies föräldrar upprörda över ny tv-dokumentär



– Kate och Gerry är extremt tacksamma för att polisen har ansökt om extra medel, säger familjens talesperson Clarence Mitchell.

Hittills har över 114 miljoner kronor spenderats på utredningen, skriver Daily Mirror.

Teorierna om hur Madeleine McCann försvunnit har under åren varit många. I mars 2017 sade den portugisiske brottsexperten Moita Flores sig vara säker på att Maddie dog i sina föräldrars lägenhet i Portugal 2007. Man har också trott att försvinnandet var en beställd kidnappning.

En undersökande journalist som granskat fallet menar att Maddie McCann självmant lämnade hotellrummet i Portugal – eftersom fönstren bara kunde öppnas inifrån.



LÄS MER: Nio teorier om vad som kan ha hänt Maddie McCann



Tidigt efter Maddies försvinnande 2007 förekom teorier om att Maddies föräldrar hade förgiftat sin dotter med en överdos sömntabletter. Paret har sedan dess friats från dessa misstankar.

Under en period var en före detta brittisk militär huvudmisstänkt för försvinnandet. Mannen dömdes för flera pedofildåd under 1970- och 80-talet. Han bodde i Portugal samtidigt som Maddie försvann och ska ha fällt märkliga kommentarer i samband med försvinnandet. Han visade sig dock ha ett alibi och avled 2009.
