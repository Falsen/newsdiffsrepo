Facebook sålde annonser till Ryssland under USA-valet
Fredrik Samuelson

Det ryska företaget ska enligt Washington Post ha arbetat med att få ut politisk propaganda för Rysslands maktcentrum Kreml.

Nu går Facebook ut i ett pressmeddelande och säger att det handlat om cirka 3 000 annonser för totalt 100 000 dollar till en rysk trollfabrik, mellan juni 2015 och maj i år. Annonserna kopplas till omkring 470 falska Facebookkonton, enligt företaget.

– Vår analys tyder på att dessa konton och sidor var knutna till varandra och sannolikt drevs från Ryssland, säger Alex Stamos, säkerhetsansvarig på Facebook, i pressmeddelandet.

Kontona spred enligt Facebook kontroversiella åsikter om rasdiskriminering, rätten att ha vapen, rädsla för invandrare och homosexuellas rättigheter. Syftet var enligt Facebook ha varit att sprida propaganda.

Enligt Facebook var annonserna inte kopplade till någon särskild politisk kandidat, även om några av dem både nämnde Donald Trump och hans motståndare Hillary Clinton.

– Vi tillåter inte falska konton på Facebook, och som ett resultat av det har vi sedan stängt av kontona och sidor som vi identifierade som fortfarande var aktiva, säger Alex Stamos.
