Sinthu, 28, dog efter polisens
ingripande – nu läggs fallet ner
Åsa Asplid

Det var i december 2014 som polis och väktare klev in i patientrummet på Västerås sjukhus för att omhänderta den inlagde ingenjören Sinthu Selvarajah.

När vårdpersonal kom in i rummet hade mannen belagts med både hand- och fotfängsel. Samtidigt ska läkare då ha upptäckt att mannen hade svårt att få luft, och under den efterföljande natten avled Sinthu Selvarajah.

Händelsen har utretts flera gånger. I ett första skede gällde misstanken tjänstefel, men den förundersökningen lads ner. Fyra månader senare återupptogs förundersökningen, den här gången rubricerad som vållande till annas död. Även den utredningen lades ned, men återupptogs i maj i år efter att riksåklagaren begärt in handlingarna på nytt.

Nu har dock chefsåklagare Håkan Roswall beslutat att förundersökningen än en gång ska läggas ned.

– Det finns flera olika var för sig tänkbara förklaringar till att personen dog. Därför har jag beslutat att lägga ned ärendet om vållande till annans död. Däremot har jag öppnat två ärenden där två poliser är misstänkta för tjänstefel i ärendet. Den förundersökningen pågår, säger chefsåklagare Håkan Roswall.
