Kvinna drunknade i samband med fest
TT

Polisen fick in larmet klockan 01.24 och kallades till platsen tillsammans med ambulans och räddningstjänst.

Olyckan inträffade när en grupp med människor var på väg hem från en surströmmingsskiva. En av kvinnorna i sällskapet letade då efter sin hund och hamnade av okänd anledning i vattnet.

– Tydligen var det en av dem som var med på middagen som hittade henne, då hade man sökt i ungefär 20 minuter, säger vakthavande polisbefälet Tomas Sandin.

Kvinnan fick hjärt- och lungräddning och fördes till sjukhus men hennes liv gick inte att rädda.
