Buss körde av vägen – efter krock med häst
Erik Carlsson

Strax efter klockan 07 fick polisen i Karlstad in larm om en bussolycka på riksväg 62 norr om Deje. Enligt rapporterna hade bussen, med cirka 35 passagerare, kört på en älg och därefter åkt av vägen. Senare visade det sig att det i själva verket var en lösspringande häst.

Busschauffören skadade sig av glas då framrutan krossade och ambulans har kallats till platsen. Enligt polisen ska dock ingen av passagerarna ha skadat sig i krocken.

Fyra hästar hade av okänd anledning kommit loss och sprang omkring på vägen när olyckan inträffade. Den påkörda hästen fick avlivas på plats, men två hästar ska fortfarande springa omkring på platsen.

En ersättningsbuss hämtade upp passagerarna på olycksbussen och körde vidare. Enligt räddningstjänsten beräknas det råda full framkomlighet på vägen omkring klockan 9.
