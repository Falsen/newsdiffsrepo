Så lever Nordkoreas diktator Kim Jong-Un ett liv i lyx
Lennart Nilsson

Nordkorea har precis genomfört sitt sjätte kärnvapenprov, en vätebomb som detonerade och sände hotsignaler över hela världen.

Omvärlden undrar nu vad Nordkoreas diktator kan göra härnäst.

För att komma Kim Jong-Un närmare räcker det att se vad som händer i landet och hur befolkningen lever.

2013 införde Kim Jong-Un en av världens mest underliga lagar. Han bestämde så att det bara ska tillåtas 28 olika frisyrer i landet, tio för män, 18 för kvinnor.

Det finns två huvudregler för frisyrerna. Att ha kort stubbat hår för män är helt förbjudet, men håret på en man får inte vara längre än 5 centimeter, skriver Time magazine. Äldre män kan ha 7 centimeter långa hårtestar.

För kvinnor gäller det att klippa håret kortare efter bröllopet. En gift kvinna ska inte ha längre hår än en ogift.

Den som funderar på att färga håret eller lägga slingor kan glömma det direkt.

Det finns dock inga uppgifter om att någon dömts för att ha haft fel frisyr. Men med tanke på att den amerikanske studenten Otto Warmbier dömdes till 15 års straffarbete för att ha försökt smuggla hem en propagandaaffisch till USA, så är det få som ens skulle fundera på att ifrågasätta diktatorns modeförslag.

Under förra regimen, under pappa Kim Jong-Il, gällde andra frisyrregler. Daily Mail berättar att Nordkoreansk tv sände en tv-serie i fem delar under 2005, då det visades för folket hur man skulle sköta sitt hår och ha en frisyr som passade med den vedertagna socialistiska livsstilen.

För Kim Jong-Un och hans familj gäller dock andra regler. Diktatorn gör lite som han vill. Förutom att Kim Jong-Un har en frisyr som tycks upphäva tyngdlagen har han alltid glasögon som starkt påminner om glasögonmodet i väst. Dessutom har han alltid en mycket stor och dyr klocka på handleden.

Hälften av Nordkoreas befolkning lever i otrolig fattigdom. Under svältkatastrofen under 90-talet dog mellan 600 000 och 2 miljoner nordkoreaner.

Samtidigt levde den styrande familjen i otrolig lyx. Kim Jong-Un räknas i dag bland de rikaste i världen, med en förmögenhet på runt 40 miljarder kronor.

Vad gör då diktatorn med sina pengar? MSN News har gått igenom det vi vet diktatorn lägger andras surt förvärvade pengar på:

Han lägger hisnande 240 miljoner kronor årligen på importerad sprit. Favoriterna är whisky och konjak, men bara de finaste sorterna. Bland champagnen föredrar han Louis Roederers Cristal, som på Systembolaget kostar 1 650 kronor flaskan.

Maten importeras, det finns ju inget att äta i Nordkorea, fläsket är från Danmark, caviar från Iran, biffarna från Kobe i Japan.

Kim Jong-Un ses ofta med en cigarett i handen. Det är inte de lokala märkena, utan Yves Saint Laurent, för 350 kronor paketet. För att roa sig har han byggt en skidresort för 300 miljoner, han har en yacht på 200 fot som basketstjärnan Dennis Rodman beskrev som ett mellanting mellan en färja och en Disneybåt. Pris? 65 miljoner kronor.

När Kim Jong-Un skulle köpa något fint åt sin fru Ri Sol-jun hittade han en handväska från Christian Dior för fyndpriset 12 000 kronor, skriver Daily Mail, vilket är vad den genomsnittlige nordkoreanen tjänar på ett år.

Tycker Kim Jong-Un att de tre statliga tv-kanalerna blir allt för tråkiga har han en samling på 20 000 filmer på dvd att välja mellan. Då kan han se den nordkoreanska monsterfilmen "Pulgasari" som tvångsregisserats av Shin Sang-ok, en man de kidnappade och fördes mot sin vilja till Nordkorea, som också BBC skrivit om. "Pulgasari" kan ses i sin helhet med engelska undertexter på Youtube, här. Den som vill se trailern för filmen är den här.

Men nej, det ska helst vara filmer som "Rambo", "Godzilla" eller "Fredagen den 13:e".

Diktatorn behöver inte titta på filmen på nordkoreansk tv, han har i stället byggt en egen lyxbiograf där han kan bjuda in sina 1000 närmaste vänner för att kolla film.

Man kan inte säga att Kim Jong-Un är snål mot sina vänner. Han har lagt runt 100 miljoner kronor på att köpa lyxiga Mercedesbilar åt sina 160 närmaste militära kolleger.

Själv har han en flotta på över 100 bilar. Det är ju inga köer på Nordkoreas vägar, eftersom det krävs speciella tillstånd att äga och köra bil i landet.

Skulle han tröttna på sina bilar kan han ju alltid ta sitt privata jetplan som döpts till "Air Force Un". Och planet är aldrig långt borta. Han har nämligen byggt landningsbanor i anslutning till sina många palats.

Dennis Rodman har besökt landet flera gånger. Och det finns åtminstone en anledning, Kim Jong-Un är förälskad i basket. Men han tyckte att reglerna var trista så han skrev om dem. I Nordkorea är till exempel ett spelmål under matchens sista tre sekunder eller tre minuter, uppgifterna går isär, värt åtta poäng, i stället för två.

Att resa till Nordkorea på svenskt pass är svårt. Det krävs visum som du får om du är speciellt inbjuden eller deltar i en organiserad gruppresa.

Utrikesdepartementet har omfattande tips och råd för svenskar i Nordkorea. Det bästa är att landet inte drabbats av terrordåd. Anledningen är att landet har stränga straff för många brott och de tillämpar ett system där hela familjen kan dömas för ett brott som en person begått.

UD skriver att sjukvården är bristfällig, även för besökare. Det kan saknas bedövningsmedel på sjukhusen:

"Resenärer bör medföra ett tillräckligt lager av eventuell medicin då det kan vara svårt eller omöjligt att komplettera på plats", skriver UD.

Som besökare har du alltid en guide med dig. Du kommer aldrig att få träffa lokalbefolkning på egen hand. Det gäller också att alltid hörsamma vad guiden säger, angående fotografering och uppträdande. Respektlöshet mot landet och dess symboler tas mycket illa upp. Toleransnivån är låg och övertramp kan leda till fängelse.

Det goda med trafiken i huvudstaden Pyongyang är att gatorna kan vara breda och trafiken mycket gles. Det negativa är att privatbilismen är förbjuden. Det är som besökare omöjligt att hyra bil eller köra på de breda boulevarderna.

Du kan glömma att ringa hem och berätta om dina upplevelser med din egen telefon. Däremot kan du köpa sim-kort på plats. Även internet finns tillgängligt.

Den amerikanska rapporten "Compromising Connectivity" från den amerikanska undersökningsgruppen Intermedia hävdar att de nordkoreanska myndigheterna spionerar på besökare och medborgare med hjälp av mobilnätet och internet. Som besökare ska man vara medveten om att man kan bli avlyssnad och spionerad på.

Som om detta inte räcker: Det är inte möjligt att betala med kort. Du måste ta med cash. Euro, US-dollar eller kinesiska CNY accepteras.

LÄS MER: 11 tecken på att Nordkorea blir en dålig semester
