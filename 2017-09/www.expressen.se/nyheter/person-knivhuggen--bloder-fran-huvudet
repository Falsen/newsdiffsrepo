Tonåring knivhuggen i ryggen på Värmdö
Fredrik Samuelson

Larm kom till SOS vid 18.30 på lördagen om att en person blivit knivhuggen vid Gustavsberg centrum.

Personen hade skador efter stickvapen i ryggen.

– Det handlar om en yngling i övre tonåren, säger Albin Näverberg.

Mannen var enligt polisen vaken och talbar när han fördes med ambulanshelikopter till Karolinska universitetssjukhuset i Solna. Skadeläget var inledningsvis oklart.

Tre polispatruller skickades till platsen för att tala med flera vittnen på platsen.

– Vi säkrar brottsplatsen, säger Albin Näverberg.

Förövaren uppgavs vara en man i övre tonåren och sprang enligt vittnesuppgifter från platsen i riktning mot en skatepark. Enligt polisen finns det förhoppning om att kunna identifiera förövaren.

– Vi har goda förhoppningar att kunna identifiera honom, säger Albin Näverberg.

Händelsen rubricerades inledningsvis som grov misshandel. Övriga omständigheter var inledningsvis oklara.

Enligt polisen är pojkens föräldrar underrättade om händelsen.
