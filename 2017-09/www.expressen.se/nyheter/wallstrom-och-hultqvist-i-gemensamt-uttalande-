Wallström och Hultqvist
i gemensamt uttalande
Mats Bråstedt

I pressreleasen skriver de båda ministrarna:

”I somras förhandlades en konvention om förbud mot kärnvapen fram i FN. Sverige har under lång tid varit aktivt i frågan om kärnvapennedrustning. Därför var det viktigt för regeringen att stödja FN:s arbete med en sådan konvention. Vi kommer inom kort att tillsätta en utredning för att belysa alla konsekvenser av konventionen, inklusive för provstoppsavtalet, ickespridningsavtalet och Sveriges försvarspolitiska samarbeten. Formerna för denna utredning presenteras i närtid.”

"Sveriges säkerhetspolitiska linje ligger fast. Vår militära alliansfrihet tjänar oss väl. Den nationella försvarsförmågan ska stärkas parallellt med att våra försvars- och säkerhetspolitiska samarbeten fortsätter att utvecklas. Vår utrikes- och säkerhetspolitik verkar genom diplomati, medling, konfliktförebyggande och förtroendeskapande åtgärder. Så ökar Sveriges möjligheter att verka för avspänning och stabilitet såväl i vårt närområde som globalt.”
