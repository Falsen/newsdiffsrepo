Socialdemokraterna gör
miljonvinst på skuldsatta
Filippa Rogvall

Socialdemokraternas lotteri Kombispel driver in mångmiljonvinster till partiets valkampanjer och partiarbete varje år. Under de senaste tio åren har över 500 miljoner kronor av partiets intäkter kommit från spelverksamhetens vinst, och mer än 90 procent av ungdomsförbundet SSU:s inkomster kommer från lotterna.

Lotteriet är ett av Sveriges största spelbolag och drivs av den ekonomiska föreningen A-lotterierna.

Trots att det i Sverige är förbjudet att sälja spel och lotter på kredit för att skydda utsatta grupper från att skuldsätta sig har partiet ett undantag från lagen. Undantaget lades fram som ett lagförslag av den Socialdemokratiska regeringen 2004, och klubbades igenom trots att KD och V motionerade mot förslaget.

DN:s granskning visar nu att Socialdemokraterna genom offensiv marknadsföring sålt lotter på kredit till tusentals redan skuldsatta personer. Tidningen har tagit del av Kombispels ärenden hos kronofogden som visar att 8 079 personer – motsvarande sex personer om dagen – ansökt om betalningsföreläggande.

Artikeln uppdateras.
