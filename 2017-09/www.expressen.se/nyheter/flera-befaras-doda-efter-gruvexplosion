Flera befaras döda efter gruvexplosion
Åsa Asplid

Det var strax före klockan ett på onsdagseftermiddagen som en kraftig explosion detonerade i en kolgruva i Zemestanyurt i den iranska provinsen Golestan.

Samtidigt befann sig ett 50-tal gruvarbetare nere i gruvan och blev instängda efter explosionen rapporterar Reuters och hänvisar till iranska nyhetsbyrån Irna.

En omfattande räddningsoperation har påbörjats och myndigheterna fruktar att flera personer avlidit.

Kolindustrin är stor i Iran som förra året tog upp 1,68 miljoner ton kol ur marken. Landet exporterar endast en liten del av kolet, majoriteten används inom den egna stålindustrin.
