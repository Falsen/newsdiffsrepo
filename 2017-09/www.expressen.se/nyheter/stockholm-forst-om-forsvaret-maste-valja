Stockholm först om försvaret måste välja
Annie Reuterskiöld

ÖB Sverker Göranson har sedan han kom tillbaka från sin sjukskrivning som inleddes vid den förra rikskonferensen Folk och Försvar i Sälen hållit en låg profil och gett få intervjuer. Det var då som ÖB sände smärre chockvåg genom landet på väg till Folk och försvar, när han i en intervju sade att Sverige skulle klara att försvara sig i en vecka vid en militär attack.

Tvingas prioritera

Nu berättar ÖB för Svenska Dagbladets reporter Mikael Holmström om hur Sverige kan tvingas prioritera Stockholm framför andra delar av landet om en kris skulle inträffa.

- Operativt, beroende på hur krisen ser ut, så kommer vi att tvingas lägga korten. Då är det operativa rådet till regeringen att alltid säkra riksledningen. Men det innebär inte att vi inte gör något alls på andra håll. Därför har vi samtidigt hela hemvärnsorganisationen som är lokalt anknuten. Det finns ju resurser - men försvarsoperationerna blir av varierande kvalitet i olika delar av landet, säger ÖB till Svenska Dagbladet.

De områden som dagens försvarsplaner omfattar, om som bedöms som militärgeografiskt viktiga är förutom Stockholm också Gotland, Norrbotten, Göteborgsområdet och Skåne.

- Vi kommer att tvingas göra operativa val om var ska vi satsa resurserna. Det är ingen som helst tvekan om det, säger han till tidningen.ÖB:s uttalande förra året fick stor uppmärksamhet och inom försvaret blev Sverker Göranson snabbt hjälteförklarad som myndighetens egen visselblåsare. Och missnöjet inom försvaret finns kvar.

- Man kan inte kräva att försvarsmakten ska utföra saker som man inte har medel och möjlighet att göra. Många med mig tyckte att det var fantastiskt bra att ÖB gick ut och berättade hur vår verklighet ser ut. Och situationen är i princip likvärdig nu. Det är ingenting som förändras över en natt, säger en källa inom försvarsmakten.

Försvarsutskottets ordförande Peter Hultqvist, S:

- Det var länge så att vi hade ett helt orimligt spänningsförhållande mellan försvarsmaktens ledning och försvarsdepartementet. Det var negativt för Sverige och kommenterades i andra länder, det var synnerligen anmärkningsvärt,.När statsminister Fredrik Reinfeldt åker till Folk och försvar, som startar i Sälen i morgon, pyr ilskan ännu i försvarsleden.

- Många i försvarsmakten tycker att ÖB har vikt ner sig i och med att han fått en mer foglig ton. Även om det utåt råder viss vapenvila har regeringen samtidigt tagit beslut om att man ska spara en halv miljard på minskade lönekostnader. Det har irriterat många inom försvaret, säger en källa.

Chefen för marinen, Jan Thörnqvist är oroad:

- Vi jobbar för att utveckla marinen för framtiden. Men där har vi väldigt stora osäkerheter delvis med tanke på ekonomi. Och de prioriteringar man gör här, och på försvarsdepartementets sida.

- Det är fler än jag som med all rätt är oroliga för framtiden.Dagens Nyheter berättar i dag också om att det största regeringsparitet, Moderaterna, nu ska driva linjen att försvaret av Sveriges landgränser ska prioriteras i stället för internationella insatser.

- Försvaret av Sverige börjar i Sverige, säger försvarsberedningens ordförande Cecilia Widegren till DN.M vill också se ett ökat samarbete med Nato.
