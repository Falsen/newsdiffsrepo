En hittad död efter brand
Johanna Cardell

Det var vid 22.50 som larmet om branden kom in. Enheter från tre brandstationer har kallats till platsen för att kämpa mot lågorna.

En person som är skriven på adressen saknades efter branden. Den saknade mannen hittades död under natten mot lördag.

– Det rör sig om en man född 1968, säger Johan Lindén.

Mannens anhöriga är underrättade.

Polisen utreder om händelsen kan vara mordbrand. Däremot ska det i nuläget inte finnas några tecken på att den ska vara anlagd.

– Brottsrubriceringen är ofta mordbrand när det är en villabrand. Det är för att kunna vidta polisiära åtgärder, det är det lagrum vi måste ha för att jobba vidare och vi kan inte utesluta att den är anlagd, säger Johan Lindén vid polisen.

Det var ingen risk för att branden skulle sprida sig till andra byggnader.

– Vi håller fortfarande på och släcker, det kommer att ta några timmar till, säger Göran Norman vid Storstockholms räddningstjänst.

Strax efter klockan sex på lördagsmorgonen var Räddningstjänsten kvar på platsen.

– Vi har en styrka kvar som bevakar så att det inte tar sig och börjar brinna igen, säger Göran Norman,  ledningsoperatör vid Storstockholms räddningstjänst. Vi är väl kvar någon timme till.

Men det är släckt?

– Ja, vi bevakar bara så det inte flammar upp igen bara.

Finns det några indikationer som tyder på att det rör sig om en anlagd brand?

– Nej, inte vad jag vet.
