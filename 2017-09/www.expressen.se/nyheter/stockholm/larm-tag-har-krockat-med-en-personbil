Larm: Tåg har krockat
med en personbil
Hannes Lundberg Andersson

Händelsen inträffade längs med Nockebybanan, i närheten av station Olovslund. Enligt larmet till SOS Alarm hade ett tåg krockat med en personbil.

– Det är det enda jag har, det kom via tågledningen att föraren larmat om att det hänt, sa Ulf Blomqvist vid Storstockholms räddningstjänst inledningsvis.

Larmet kom in till polisen vid 16.52 på fredagen. Redan vid 17.06 meddelade polisen att det inte rörde sig om någon allvarlig olycka.

– Det första jag ser är att det inte ska vara några personskador. Det är alltså ett tåg på Nockebybanan och en personbil. Polis, räddningstjänst och ambulans larmades dit, men det handlar bara om ytliga plåtskador, inga personskador. Så ambulansen kunde lämna platsen direkt, säger Carina Skagerlind vid Stockholmspolisen.

Det ska ha varit bilisten som körde in i tåget, enligt polisen.

"Vid klockan 17.27 är både tåg och bil borta från platsen", uppger polisen via sin hemsida.
