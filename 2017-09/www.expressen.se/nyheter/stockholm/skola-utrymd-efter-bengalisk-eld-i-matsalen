Skola utrymd efter bengalisk eld i matsalen
Filippa Rogvall

Larmet inkom till räddningstjänsten vid 10.51 på onsdagen. Någon hade då orsakat en brand på Källängens skola på Lidingö i Stockholm.

– Någon har dragit av en bengalisk eld eller fyrverkeripjäs i anslutning till skolmatsalen, säger Christer Wahlström.

När räddningstjänsten anlände till platsen var skollokalerna redan utrymda.

– De har sina egna rutiner för att utrymma. Vi har släckt branden i själva fyrverkeripjäsen, så det brinner inte längre, säger Christer Wahlström.

Det är i nuläget oklart varför någon tänt på den bengaliska elden. Även polis ska ha anlänt till platsen.

Artikeln uppdateras.
