Kvinna överfallen och
våldtagen på Järvafältet
Hannes Lundberg Andersson

Vid 20.08 på fredagskvällen larmades Stockholmspolisen om den misstänkta överfallsvåldtäkten på Järvafältet. Det var efter att en person påträffat en kvinna, som misstänks ha utsatts.

– Allt jag vet, och kan säga, i nuläget är att vi fick larm om en person som påträffat en kvinna som säger att hon har blivit våldtagen. Larmet kom vid 20.08, det ska ha skett mellan tio minuter och en kvart innan dess, säger Carina Skagerlind vid Stockholmspolisen.

– Det har skett utomhus, på en gång- och cykelväg mellan Rissne och Kista. Det är en man som har överfallit henne, en för henne helt okänd man, säger Carina Skagerlind om misstankarna.

Brottsplatsen är avspärrad i väntan på tekniker, samtidigt som den misstänkte gärningsmannen söks av flera patruller.

– Vi har en hund där för att söka, och flera patruller som söker i närområdet. Det är det som har hänt så här långt. säger Carina Skagerlind vid 21.20-tiden.



Texten uppdateras.
