Kvinna pistolhotad – röd Jeep jagas
Magnus Hellberg

Larmet om stölden från en bostad på Centralvägen i Skytteholm i Solna kommun kom in till polisen klockan 13.55.

– Bevakningsbolaget hade fått ett inbrottslarm från en lägenhet med kameraövervakning. Man såg personer inne i lägenheten – därför åkte polisen med dit. Det visade sig att man har tillgripit ett kassaskåp, eller någon form av dokumentskåp, som fyra personer har burit ut, säger Sven-Erik Olsson vid Stockholmspolisen.

I samband med flykten ska personerna, som var maskerade, ha hotat en kvinna med ett pistolliknande föremål, enligt polisen.

De försvann från platsen i en röd bil av märket Jeep.

Polisen rubricerar ärendet som stöld genom inbrott.



Texten uppdateras.
