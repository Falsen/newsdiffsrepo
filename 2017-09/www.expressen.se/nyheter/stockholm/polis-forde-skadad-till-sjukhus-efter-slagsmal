Polis förde skadad till sjukhus efter slagsmål
Filippa Rogvall

Polisen larmades till tunnelbaneutgången vid Tessinparken Karlaplan vid 15-tiden på onsdagen. Ett oklart antal personer ska ha hamnat i slagsmål.

– Det hela är ganska oklart egentligen. Flera personer har varit i slagsmål, en person förs med allvarliga men inte livshotande skador, säger Mats Eriksson och fortsätter:

– Ytterligare en person förs med polisbil till sjukhus. Oklart skadeläge på den andra personen. De andra vet jag inte vad som hände med.

Polisen har upprättat en anmälan om grov misshandel. Hur många som är misstänkta är oklart i nuläget.

– Hur skadorna har uppstått vet vi inte heller, den ena mannen blödde i ansiktet, säger Mats Eriksson.
