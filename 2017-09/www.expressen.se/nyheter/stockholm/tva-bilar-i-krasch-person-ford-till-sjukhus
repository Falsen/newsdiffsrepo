Två bilar i krasch –
person förd till sjukhus
Hannes Lundberg Andersson

Larmet om olyckan kom in till polisen vid 16.56 på torsdagen. Händelsen inträffade på Dalvägen i Tumba i Botkyrka kommun utanför Stockholm.

Det är oklart exakt hur olyckan gick till, men det ska handla om två personbilar som kolliderat.

– Ett fordon bärgas från platsen. En person, som satt i ett av fordonen, har förts till Huddinge sjukhus med nacksmärtor, säger Sven-Erik Olsson vid Stockholmspolisen.

– Det är två personbilar som har krockat.

Polisen skriver via sin hemsida:

"Räddningstjänsten och polis har beordrats till platsen efter uppgifter om en kollision mellan två personbilar. En person inblandad i olyckan har nacksmärtor."

Vid 17.54 meddelade räddningstjänsten att de lämnat platsen och att vägen är helt öppen för trafik.
