5 frågor och svar om flaggan på Sergels torg
Lennart Nilsson

Mattias Norström, 46, från Gagnef är känd för att använda "tydliga symboler som genom brutal eller ömsint behandling laddas med oväntat innehåll. Norströms konst verkar alltid direkt men aldrig enkelt", kan man läsa på Gagnefs konsthall, Missionens hemsida.

Det är en flaggstång med en svensk flagga på. Men konstnären Mattias Norström har krökt flaggstången, så att det kan se ut som att flaggan böjer sig ner.

LÄS MER: Ilska mot den krökta flaggstången

– Att flagga med en döende flagga är olämpligt, sa tidigare Erik Slottner, kommunpolitiker och gruppledare för Kristdemokraterna i Stockholms stadshus.

Han tycker att det är ett felaktigt beslut att konstverket har satts upp på Sergels torg.

Tidigare gymnasie- och kunskapslyftsminister Aida Hadzialic, S, tyckte det var ett felaktigt sätt att hylla Sverige på.

LÄS MER: Lars Wilks: Ta inte flaggan på för stort allvar

Konstverket "Du gamla, Du fria" har tidigare visats i Göteborg, då det stod i Vasaparken från 24 augusti 2016. Då berättade Anna van der Vliet, curator för utställningsserien Lagens estetik om verket för Göteborgs-Posten:

– Flaggstången slokar, den är inte avbruten och det finns ingen hårdhet i den, snarare något slags melankolisk känsla. Samtidigt uppmanar den till en lång rad frågor: hur ser vårt samhälle ut, vad är nationalstatens roll i framtiden, vem står innanför och vem är lämnad utanför ... det är viktigt att de frågorna ställs, berättade hon för GP.

Expressen Kultur berättade 31 augusti att en liknande flaggstång med flagga visades redan 2008, på Island.

Eva Isleifsdottir, då elev på isländska konstakademin, presenterade sitt examensarbete "Flagpole" med en isländsk flagga på en böjd flaggstång. "Flagpole" ville kommentera Islands usla ekonomi.

Eva Isleifsdottir tror dock inte att "Du gamla, du fria" är ett plagiat:

– Jag är okej med det, flaggstången är ju en universell symbol som tillhör alla. Och nej, jag tror inte att den svenske konstnären har stulit min idé, säger hon i Expressen.

Konstnären Mattias Norström hävdar att han aldrig sett Isleifsdottirs "Flagpole":

– Jag har aldrig sett det förr! Min första tanke när jag fick se det i går var: "Åh fan!" Och ingen av mina konstnärskolleger hade heller sett det, då hade ju någon nämnt det när vi ställde ut i Göteborg förra året.

Nej, lagen säger exakt hur en svensk flagga ska se ut. Den får inte "förses med märken, bokstäver eller andra tecken".

Det finns inga lagar för hur man får hänga upp en svensk flagga och om flaggstången måste vara rak. Däremot finns det regler för hur flaggning ska gå till. Regeln är att flaggan hissas klockan 09.00, utom 1 mars–31 oktober då den hissas 08.00. Flaggan ska halas vid solens nedgång, dock senast 21.00.

Utställningen varar 29 augusti till 12 september 2017. Ansvarig är Kulturhuset/Stadsteatern Stockholm.

LÄS MER: BRITTA SVENSSON: Jag stod och försökte bli upprörd – det gick dåligt
