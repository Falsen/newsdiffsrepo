Totalstopp efter krock mellan bil och MC
Christer El-Mochantaf

16.54 kom larmet om en olycka på Liljeholmsbron. En personbil och en motorcykel ska ha kolliderat och mc-föraren fick föras till sjukhus.

Skadeläget är dock oklart. Men ambulans, räddningstjänst och flera poliser kallades till platsen.

– Det är tvärstopp i trafiken men jag vet inte hur det är med skadeläget, sa Eva Nilsson från polisens presstjänst.

Enligt räddningstjänsten var bron avstängd i drygt 20 minuter. Vid 17.30-tiden ska allt fungera som vanligt igen. Personerna i personbilen ska ha klarat sig utan skador.

– Det var mc-föraren som hade kört omkull och skadat sig, säger Johan Winsnes från räddningstjästen.
