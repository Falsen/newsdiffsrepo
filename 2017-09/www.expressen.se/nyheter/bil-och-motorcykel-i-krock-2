Bil och motorcykel i krock
Mimmi Nilsson

Det var vid klockan 15.17 som polisen fick in larmet om olyckan och kallades till platsen, en korsning i Högdalen i södra Stockholm.

Där hade en motorcyklist och en personbil kolliderat.

Personen på motorcykeln fördes till sjukhus med ambulans, personen i bilen behövde inte uppsöka sjukvård.

– Det var lindriga skador, personen fördes till sjukhus för kontroll, säger Sven Erik Ohlsson, vid Stockholmspolisen.

Polisen har upprättat en anmälan om trafikolycka, men det finns för närvarande ingen information om det skulle röra sig om några brottsmisstankar.
