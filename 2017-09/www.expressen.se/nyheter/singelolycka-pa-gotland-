Man avliden efter olycka
– slungades ur bilen
Fredrik Samuelson

Vid 19.15-tiden kom larm om en singelolycka utanför Visby. Enligt larmet till SOS ska en man ha slungats ur bilen.

– Personen slungades ur fordonet. Jag vet inte exakt hur den här olyckan gick till, säger Mats Eriksson.

Emil Skoglund är ledningsoperatör vid Storstockholms räddningscentral:

– En bil landade 200 meter in i skogen och kraschade ordentligt. Föraren hittades utanför bilen i dåligt skick. Räddningstjänsten och ambulanspersonalen hjälpte till med hjärt- och lungräddning, säger han.

Vid olyckan började bilen att brinna. Mannens liv gick inte att rädda, bekräftar polisen vid 21-tiden. Han är enligt Helagotland.se i 30-årsåldern.

– De anhöriga är underrättade, säger Mats Eriksson.

Enligt Helagotland.se ska den avlidne ha färdats i en racingbil.

– Vi har naturligtvis våra misstankar men vi vill inte dra några förhastade slutsatser, säger stationsbefäl Michael Lindquist till tidningen.
