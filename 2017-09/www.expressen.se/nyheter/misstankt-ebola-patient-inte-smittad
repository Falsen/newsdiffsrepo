Misstänkt ebola-patient inte smittad
Anna Skarin

Mannen lades in på Haukeland universitetssjukhus och behandlades efter misstänkta ebolasymptom.

Sjukhuset satte in beredskap om misstanken visade sig stämma.

– Beredskapen är så omfattande att om det skulle visa sig vara ebola så måste vi kontrollera alla smittkontakter. Då måste vi veta vem personen har varit i kontakt med och på vilket sätt, säger smittöverläkaren Øystein Søbstad till Bergens Tidende.

Mannen har vistats i det eboladrabbade landet Sierra Leone, men ska inte ha varit utsänd för att arbeta med sjuka, uppger företrädare för sjukhuset.

– Har man symptom så kan man vara smittsam vid tät kontakt. Men vi ska ta reda på hur det ligger till, och en rad sjukdomar har liknande symptom i inledningsskedet, som influensa till exempel, säger Øystein Søbstad.

Proverna som togs på patienten på söndagen var negativa, skriver Dagbladet.
