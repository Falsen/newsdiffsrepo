3 enkla punkter: Det
här handlar Aurora om
Lennart Nilsson



• Aurora 17 är en militärövning där över 21 000 militärer från åtta länder samt ett 40-tal civila myndigheter övar tillsammans.

• Det är den största militärövningen sedan Orkan, 1993.

• Övningen genomförs i luften, på marken och till sjöss.

• De viktigaste områdena för övningen är Mälardalen och Stockholm, på och runt Gotland samt i Göteborg.

• Övningen startar 11 september 2017 och håller på till den 29 september.

Här är länderna som deltar – samt antalet personer från varje land:







• Målet är att det svenska försvaret ska stärkas och svetsas samman genom att öva ihop. I och med förändringarna i världsläget vill man också sända en signal till omvärlden om att Sverige är beredda att försvara sig.

• Övningen utgår ifrån att Sverige utsätts för ett militärt angrepp. Bland annat kommer ett simulerat angrepp ske mot Gotland.

• De utländska deltagarna ska agera fiender och Sverige ska försvara.

• Gotland kommer att utsättas för ett invasionsförsök med amerikanska attackhelikoptrar och luftburna trupper.

• Invasionen fortsätter med luftlandsättningar norr om Mälaren. Sedan går man i land vid Oxelösund för att gå mot Stockholm.







• 6,5 miljoner människor bor i länen där Aurora 17 pågår.

• Flera flygplatser, bland annat Ronneby, Visby, Hagshult, Skavsta, Uppsala/Ärna, Såtenäs samt Malmens, kommer att användas dygnet runt, vilket kan störa närboende.

• På Gotland blir det ökad verksamhet med transport- och stridsflyg från Visby flygplats. Det blir även helikopterflyg på öns norra delar samt marina övningar i mellersta och norra Östersjön.

• Många vägar kommer att belastas hårt av militära fordon, bland annat vid Mälardalen runt Strängnäs, Enköping och upp mot Arlanda förbi den smala Erikssundsbron.

• Färdtillstånd vid Livgardets övnings- och skjutfält i Kungsängen i Upplands-Bro kommer inte att gälla 22–24 september.



Läs mer om övningsområden på den här länken. Klicka på ditt län så ser du exakt vad som kan hända och när.
