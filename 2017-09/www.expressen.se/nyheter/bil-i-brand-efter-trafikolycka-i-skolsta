Bil i brand efter trafikolycka
Simon Frid

Strax innan klockan 16 på tisdagen fick polisen in ett larm om en trafikolycka i Erikslund, strax öster om Uppsala.

Enligt polisen klarade sig personerna i bilarna utan skador.

Men en av bilarna ska ha börjat brinna i samband med kollisionen.

Enligt Storstockholms ledningscentral var vägen avstängd i båda riktningarna under släckningsarbetet.

– Det var två bilar som sammanstötte och sedan började en av bilarna brinna, säger Magnus Wallin, ledningsoperatör vid Storstockholms ledningscentral.

Polisen uppger på sin hemsida att olyckan ska ha skett i samband med att en av bilarna försökt vända på vägen.
