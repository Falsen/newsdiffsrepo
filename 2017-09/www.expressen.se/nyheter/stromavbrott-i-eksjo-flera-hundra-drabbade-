Strömavbrott i Eksjö – flera hundra drabbade
Johanna Cardell

Enligt Eons hemsida skedde strömavbrottet vid 17.30-tiden på fredagen.

– Det var 389 hushåll som drabbades från början, säger Johan Aspegren.

– Vi är ute och letar efter felet just nu men allt eftersom kommer kunderna få tillbaka strömmen. Vi går igenom varje station.

Arbetet för att få tillbaka strömmen beräknas vara klart vid 20.30-tiden. Prognosen kan dock komma att ändras, skriver Smålands-Tidningen som var först att berätta om avbrottet.

– Det är en osäker prognos men vi har satt det till 20.30-tiden, säger Johan Aspegren.

Texten uppdateras.
