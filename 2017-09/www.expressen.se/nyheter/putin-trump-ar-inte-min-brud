Putin: ”Trump är
inte min brud”
Stefan Soxbo

När Donald Trump valdes till president utlovade han förbättrade relationer med Ryssland och dess ledare Valdimir Putin. Men länderna har sällan varit överens, vare sig det gäller hur kriget i Syrien ska hanteras eller skrärpta sanktioner mot Nordkorea.

Det var under en presskonferens i samband med BRICS-mötet i Xiamen, Kina, som Vladimir Putin svarade på frågor om hur relationen med Donald Trump är efter den amerikanske presidentens beslut att stänga det ryska konsulatet i San Francisco. Stängningen kom efter beskedet att Ryssland ska utvisa 755 amerikanska diplomater från landet. Det i sin tur sågs som ett svar på de sanktioner som senaten i USA röstat igenom mot Ryssland.

Putin sade att han inte tänker vidta åtgärder ”för nävarande”, men när han fick frågan om han var besviken på Trump tyckte han frågan var ”väldigt naiv”.

– Han är inte min brud, och jag är inte hans brud eller brudgum. Trump styrs av sitt lands nationella intressen, och detsamma gäller för mig. Jag hoppas verkligen att vi kommer att kunna nå någon form av kompromiss i att lösa gemensamma och internationella problem, som den amerikanske presidenten själv har sagt, sade Vladimir Putin.
