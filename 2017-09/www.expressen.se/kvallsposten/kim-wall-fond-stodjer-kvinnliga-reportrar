Kim Wall-fond stödjer kvinnliga reportrar
TT

Det är Kim Walls familj som står bakom initiativet och på fonden "Kim Walls Memorial Funds" Facebooksida skriver man att "Kim ville att fler kvinnor skulle vara ute i världen och bli berörd av livet."

Pengarna ska därför gå till en ung kvinnlig reporter för att skriva om subkulturer och "underströmmarna av uppror".

Redan vid 22-tiden på fredagskvällen hade fonden fått in motsvarande 47 000 kronor.

Kim Wall hittades död den 21 augusti sedan hon anmälts saknad efter att ha befunnit sig ombord på den danske uppfinnaren Peter Madsens ubåt Nautilus. Peter Madsen har erkänt brott mot griftefriden men är misstänkt för mord.
