Olycka på E6 – polisen
misstänker drograttfylla
Karin Selåker Hangasmaa

Klockan 07.35 på tisdagsmorgonen larmades polisen om en singelolycka på E6 vid Saxtorp, strax söder om Lanskrona i norrgående riktning. En bilist ska ha kolliderat med ett staket på motorvägen.

Men redan innan olyckan varnades polisen om föraren.

– Strax innan olyckan ringde en uppringare till oss och berättade om en bil som körde dåligt och vingligt på vägen, säger Åsa Emanuelsson, presstalesperson på polisens ledningscentral.

Ingen person skadades efter händelsen. Däremot misstänker polisen att föraren för drograttfylla och mannen fick följa med polispatrullen för provtagning.

– Föraren är en man i 45-årsåldern. Han togs med för kontroll och provtagning eftersom han misstänks för drograttfylla, säger Åsa Emanuelsson.

Det var enligt polisen mycket trafik på E6 och olyckan orsakade vissa trafikstörningar i norrgående riktning och en bärgare är beställd till platsen.



LÄS MER: Svepte en flaska Jägermeister – sen satte sig mannen vid ratten
