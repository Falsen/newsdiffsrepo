JUST NU: Polis har
spärrat av område
Karin Selåker Hangasmaa

På måndagen spärrade polisen av ett område i stadsdelen Augustenborg i Malmö. Det rör sig om en gräsyta vid ett bostadsområde längs Lantmannagatan och polisen genomförde sök med hund på platsen.

Det avspärrade området ska vara omkring 50 gånger 50 meter stort.

Anledningen till avspärrningarna ska vara att en person utsatts för ett grovt våldsbrott på platsen under helgen, enligt uppgifter till Kvällsposten.



Fredrik Bratt på polisens ledningscentral vill inte gå in på vad för ärende det handlar om.

– Vi är på platsen och genomför utredningsåtgärder i ett tidigare ärende. Det rör sig om ett brott som inträffade under helgen. Men det rör sig inte om någon skjutning eller mord, säger Fredrik Bratt, presstalesperson vid polisens ledningscentral.

– Just nu söker vi med hund, Mer än så kan jag inte säga just nu.

Klockan 10.20 hävdes avspärrningarna på platsen.



LÄS MER: Fyra gripna för rån mot 95-årig kvinna
