JUST NU: Kvinna
hittad död i vattnet
Elvira Lagerström Dyrssen

Ett larm om en drunkningsolycka gick ut till SOS på tisdagen. Polis, räddningstjänst och ambulans åkte till Norra Hamnen i Helsingborg, där händelsen inträffade.

– Vi har hittat en död person i vattnet, säger Kenneth Eriksson, inre befäl vid räddningstjänsten nordväst.

Med hjälp av vattendykare har räddningstjänsten fått upp personen ur vattnet.

– Jag kan inte svara på om det är en man eller kvinna, säger Kenneth Eriksson.

Polisen har ännu inte några uppgifter att lämna ut om ärendet.

– Patrull är på plats, säger Åsa Emanuelsson, pressinformatör vid polisens regionledningscentral.

Kroppen är förd till rättsmedicinsk undersökning.

Omständigheterna kring olyckan är ännu inte klarlagda.

Klockan 13.10 meddelade polisen via sin hemsida att det rör sig om en vuxen kvinna.



Texten uppdateras.
