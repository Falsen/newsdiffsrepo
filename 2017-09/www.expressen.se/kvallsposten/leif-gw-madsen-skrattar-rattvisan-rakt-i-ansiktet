Leif GW: "Madsen skrattar
rättvisan rakt i ansiktet"
Martin Hardenberger

Den danska uppfinnaren Peter Madsen sitter häktad misstänkt för att ha orsakat den svenska journalisten Kim Walls död. Men steget till att han också ska dömas är långt.

Polisen måste hitta fler bevis.

Och Leif GW Persson tror inte att man ska förlita sig på att den danske uppfinnarens fasad ska krackelera.

– Jag tror inte att den här Peter Madsen är en seriemördare eller så. Tvärtom, om jag tvingas välja så är det sannolikt att det här är det enda grövre brott som han har begått.

– Sådana som han är knepiga alltså. Han är ju ostraffad och sådär, men i den här meningen är han inte dum. Numera, om han inte visste det från början, är han väl upplyst om hur juridiken ser ut. Han kan nog tänkas hålla ihop. Och det är polis och åklagare som har bevisbörda.





LÄS MER: Mysteriet med ubåten som skakade Sverige



Madsen har berättat att Kim Wall dog ombord på hans ubåt, men hävdar att det hela var en olycka. Han har också erkänt att han dumpat den svenska journalistens kropp överbord.

Den 21 augusti hittades kvarlevor som visade sig matcha Kim Walls DNA.

Man hittade då en torso. Enligt GW står och faller polisen med att de facto behöver lokalisera flera delar. Helst av allt ett huvud, då skulle man kunna så fast hur hon dött.



LÄS MER: Detta har hänt i Kim Wall-fallet

– Det beror ju på sättet som hon har blivit dödad på. En strypning, vilket det oftast är, att han klappar till henne, hon sätter sig till motvärn och det där går ju ganska blixtsnabbt, det tar ju bara sekunder och så börjar hon skrika. Och för att få liksom kontroll på henne så tar han då tag om strupen på henne och klämmer åt. Och hon sprattlar emot och ett par minuter senare så är det över.

– Något sådant ser jag framför mig. Då kan det ju vara väldigt knepigt att med enbart en bål rättsmedicinskt belägga hur hon har dött. Hade man haft huvud och hals skulle det bli enklare. Det är sådant man letar efter, därför är det angeläget.



LÄS MER: Leif GW Persson: Så mördades Kim Wall



Hur svårt kommer det att vara binda honom till ett mord om man inte hittar fler delar av kroppen?

– Han har ju ganska tidigt vidgått att hon har dött ombord. Men den där olycksbeskrivningen håller han fast vid, det är en hake. Jag har varit med i Sverige om åtminstone, när det gäller mord på kvinnor där de efteråt har dumpat, styckat eller försökt dölja kropparna, så har jag varit med om tre mord där det är alldeles uppenbart att man har rätt gärningsman – enkelt uttryckt den sista karl som de träffade. Men samtliga har blivit frikända, det är naturligtvis dystert att behöva vara med om.

Kan det bli så här också då?

– Man kan inte utesluta det tyvärr, vilket naturligtvis oroar utredarna, de har gått och varit lika övertygande som jag om vad som faktiskt har hänt. Nämligen att han har dödat henne.  Och att det inte är någon olyckshändelse.

– Det är djupt olustigt med tanke på vad han har gjort med henne efteråt. Även eländet han försatt hennes anhöriga och goda vänner i. Det är helt enkelt en mördare som går fri. I någon mening så hånskrattar han ju rättvisan rakt i ansiktet.
