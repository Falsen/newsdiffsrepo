Polisens jakt på bevis
– ska se dokumentär
Christer El-Mochantaf

Filmprojektet med den mordmisstänkte ubåtskaptenen pågick under året och skulle ha premiär i danska Århus i oktober. Filmen skulle ha hetat "Rocket man".

Men efter att den uppskattade journalisten Kim Wall, 30, hittats mördad efter ubåtsturen har filmen stoppats.

– På grund av de tragiska händelserna omkring ubåten och polisens förundersökning har vi därför i samråd med fotografen beslutat att stoppa detta projekt, sade Peter Vestergaard, presschef på sekretariatet för filmfestivalen Aarhus 2017 till DN.



LÄS MER: Hundratals i fackeltåg för att hedra Kim Wall



Nu har det dock framkommit nya uppgifter om själva filminspelningen. Ett filmteam ska enligt DN nämligen ha varit på plats vid Refshaleøen, där ubåten försvann, torsdagen den 10 augusti.

Filmmaterialet kan nu bli en viktig del i utredningen mot Peter Madsen. Dessutom har filmskaparen – som först sade sig ha lagt ner filmer – ändrat sig.

– Filmen är fortfarande under produktion. Jag har fått rådet att inte tala med medier, så tyvärr kommer jag att följa detta, skriver den anonyme filmskaparen till DN.



LÄS MER: Leif GW Persson: Därför mördades Kim Wall



Enligt tidningen BT ska filmteamet varit med när Kim Wall och Peter Madsen steg ombord på ubåten. Teamet ska då ha filmat och intervjuat Madsen i närheten av hans rymdlaboratorium på Refshaleøen.

Enligt tidigare uppgifter ska vittnen då också ha sett Kim Wall utanför rymdlaboratoriet där Peter Madsen arbetade – men enligt BT verkar det som att Kim Wall har förväxlats med en person ur filmteamet.

– Jag kan bekräfta att jag aldrig såg eller mötte Kim Wall, skriver filmaren till DN nu.

Det sista man såg av Kim Wall efter ubåtsturen var när hon glatt vinkade ombord på ubåten när den lämnande hamnen. Och nu ska videomaterialet gås igenom av dansk polis.

– Det är klart att videomaterialet är intressant för oss. Vi undersöker både Kim Walls och Peter Madsens förehavanden fram till avfärd, och om det finns ett videomaterial så vill vi naturligtvis kolla igenom det. Det allra viktigaste för oss nu är att kartlägga deras förehavande, oavsett om det är med hjälp av vittnen eller videoupptagningar, säger Jens Møller, utredningschef, till BT.



LÄS MER: Nya uppgifterna: Peter Madsen berättade tidigt om Kim Walls död



I nuläget har utredarna fortfarande ingen klar uppfattning om hur Kim Wall avlidit. När hennes kroppsdelar hittades kunde man dock slå fast att hon var död – och enligt Peter Madsen avled Kim Wall efter en olycka i ubåten.

Det anses viktigt i sammanhanget att samtliga kroppsdelar kan anträffas så bilden av händelseförloppet klarnar. Det finns inte eller något känt motiv till det misstänkta mordet. Polisen har tidigare sagt att det förefallit som att Kim Wall och Peter Madsen enbart haft en professionell relation och att den svenska journalisten stämt möte med Madsen för att göra ett reportage om honom.

En ny häktningsförhandling mot Peter Madsen ska hållas i Köpenhamns tingsrätt den 5 september. Madsen förnekar brott och kräver att bli frikänd, enligt sin advokat Betina Hald Engmark.
