Svartklädd person
hotade med kniv
Elvira Lagerström Dyrssen

Personalen på en butik i Hyllie, Malmö, utsattes på torsdagskvällen för ett rånförsök.

Polisen larmades klockan 17.34.

– Gärningspersonen var mörkklädd och hotade personalen med en kniv, säger Maya Forstenius, pressinformatör vid polisens regionledningscentral.

Rånaren ska inte ha fått med sig någonting från platsen och är på fri fot.

– Vi letar just nu efter personen i området, säger Maya Forstenius.

Ingen ska ha skadats fysiskt vid rånförsöket.
