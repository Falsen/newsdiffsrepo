Ung pojke till attack på skola
Elvira Lagerström Dyrssen

En pojke, under tio år gammal, gick under tisdagsförmiddagen till attack på en skola i Höör. Lärarna larmade polisen klocka 09.51.

– Han ska ha betett sig aggressivt och varit utåtagerande. Han har bland annat gjort utfall med en sax, säger Fredrik Bratt, pressinformatör vid polisens regionledningscentral.

Polisen är på plats.

– Vi har den lilla pojken under kontroll, det är det viktigaste just nu. Vad det var som hände återstår att se, säger Fredrik Bratt.

En anmälan om olaga hot är upprättad. Pojken är inte straffmyndig. Han har överlämnats till vårdnadshavare. Ingen person har kommit till skada.
