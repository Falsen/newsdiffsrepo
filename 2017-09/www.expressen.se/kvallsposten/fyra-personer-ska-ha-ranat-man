Fyra personer slog
och rånade man
Simon Larsson

Larmet om rånet kom in till polisen klockan 13.12 under onsdagen efter att en uppringare ringt. Då ska fyra gärningsmän ha rånat en man i 30-årsåldern. Rånet inträffade på Agnesfridsvägen i Malmö.

Enligt inledande uppgifter ska rånarna kommit över mannens plånbok. Därefter flydde de från platsen.

– Han ska också ha blivit slagen. Han är tagen av händelsen, säger Kim Hild vid polisens ledningscentral.

Det är oklart hur många slag mannen fick ta emot men han ska inte ha behövt uppsöka sjukhus.

Polisen är kvar och söker i området.

Enligt polisen har man samlat en hel del vittnesuppgifter. Det finns ännu inga signalement på gärningsmännen.

– De ska ha varit av yngre ålder vad vittnet har beskrivit, säger Kim Hild.
