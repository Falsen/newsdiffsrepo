Man blev knivhuggen
– en misstänkt gripen
Claes Carlson

Polisen fick in larm om våldsbrottet klockan 21.46 och skickade patrull till Annerovägen på Dalhem i den östra delen av Helsingborg.

Där skulle mannen ha hittats på eller i närheten av en parkeringsplats. Men polisen kunde i natt inte säga om brottet hade utförts på platsen.

– Den skadade fördes till akuten på Helsingborgs lasarett och vi har en gripen som misstänkt för brottet. säger Fredrik Bratt vid polisens ledningscentral i Region syd.

– Men jag har ingen uppgift om omständigheterna kring gripandet eller grunden för misstanken.

Polisen beskriver både offer och gärningsman som "vuxna män".
