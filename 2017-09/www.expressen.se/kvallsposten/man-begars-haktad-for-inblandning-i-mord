Man begärs häktad
för inblandning i mord
Simon Larsson

Den 30:e mars tidigare i år sköts en 23-årig man till döds på en gård på Ramels väg. Mannen fördes till sjukhus i en privatbil – men dog till följd av sina skador.

Flera vittnen ska ha sett hela eller delar av händelseförloppet och polisen har under utredningens gång kunnat kontrollera många av uppgifterna.

Kort efter skjutningen anhölls sju personer misstänkta för inblandning. Några dagar senare släpptes tre av dem och i mitten av april släpptes ytterligare två.

I tisdags hämtades två personer in till förhör och båda anhölls senare misstänkta för inblandning i mordet.

Nu har åklagare Lisa Åberg begärt en man i 20-årsåldern häktad misstänkt för medhjälp till mord.

Mannen är kriminellt belastad och har dömts flera gånger i år, bland annat i narkotikasammanhang.
