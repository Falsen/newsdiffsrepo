Man med misstänka skottskador
kom in till sjukhuset i Malmö
Johanna Cardell

Mannen kom in vid 21.35-tiden, enligt polisen.

– Han kom till sjukhuset i en privatbil. Han var vaken och talbar. Vi har en patrull på plats men mannen är inte speciellt intresserad av att medverka i en utredning, säger Fredrik Bratt vid polisens ledningscentral i Region syd.

– Men vi har jobbat på bra och har kunnat få fram att han tycks ha blivit skjuten i garaget till ett flerfamiljshus på Rosengård. Platsen är avspärrad nu och vi skickar dit kriminaltekniker och vapenhund.

Det har samlats en hel del folk i närheten av den misstänkta brottsplatsen som följer polisens arbete. Även på sjukhusets akutavdelning finns en större grupp människor.

– Det är vänner och anhöriga till den skadade som kommit dit. Men det är inga problem, läget är lugnt på platsen, säger Fredrik Bratt.
