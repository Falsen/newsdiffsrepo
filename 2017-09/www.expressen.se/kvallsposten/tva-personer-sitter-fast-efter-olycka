Tre personer förda till sjukhus efter olycka
Simon Larsson

Larmet om olyckan kom in till polisen klockan 14.08 under onsdagen. Då ska två personbilar varit inblandade i en trafikolycka vid en korsning i Löderup i Ystad.

Enligt inledande uppgifter från polisen ska totalt fyra personer vara inblandade i olyckan och två personer ska sitta fast.

– Det ska finnas fastklämda personer, men vi vet ingenting om skadeläget, sa Kim Hild kort efter händelsen.

Tre personer har efter olyckan förts med ambulans till sjukhus. Skadeläget är fortfarande okänt.

Vägen är helt avstängd för trafik.
