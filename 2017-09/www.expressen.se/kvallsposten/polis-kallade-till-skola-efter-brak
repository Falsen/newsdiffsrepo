Polis kallade till skola efter bråk
Alexander Vickhoff

Polisen larmades till skolan genom ett larm till SOS Alarm vid 12.30-tiden. Enligt larmet var det då slagsmål utanför skolans entré.

– När vi kommer till platsen har det lugnat ner sig. Men det finns en anmälan om misshandel upprättat. Det ska vara två personer som har misshandlats. Och en person som är utpekat och identifierad som misstänkt gärningsman, säger Fredrik Bratt.

Den misstänkte gärningsmannen ska ha pekats ut av flera vittnen, bland annat lärare och elever på skolan.

De två som misshandlades ska inte ha skadats allvarligt.

Samtliga inblandade ska vara i 16- till 18-årsåldern.
