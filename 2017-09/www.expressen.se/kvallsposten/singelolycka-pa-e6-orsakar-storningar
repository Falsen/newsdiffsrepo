Singelolycka på E6
orsakade störningar
Beri Zangana

Larmet kom in till polisen klockan 06.29 på fredagen. En personbil har kört in i mitträcket på E6 vid trafikplats 20 i norrgående riktning.

Polis, räddningstjänst och ambulans skickades till platsen. En bärgare är också beställd.

Trafikolyckan orsakar störningar i morgontrafiken och just nu är det långa köer. Enligt polisen är ett körfält öppet. Trafikverket meddelar på sin hemsida att vägen beräknas vara helt farbar klockan 07.45.

Klockan 07:50 meddelade polisen att trafiken flyter på. En bil har fått bärgas från platsen.

Inga personskador har rapporterats in.
