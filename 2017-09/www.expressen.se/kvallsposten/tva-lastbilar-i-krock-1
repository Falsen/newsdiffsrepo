Två lastbilar i krock
– totalstopp i trafiken
Beri Zangana

Larmet kom in till polisen klockan 08.39 på fredagen. Enligt polisen ligger det även lastbilsdelar på vägbanan. Olyckan ska ha skett vid vid en korsning.

– Det är totalstopp i trafiken i båda riktningarna, vi måste kalla på en tungbärgare till en av lastbilarna så det kan nog bli lite kaos där, säger Fredrik Bratt vid polisens ledningscentral.

Polis har skickats till platsen.

Det är i nuläget oklart vad som orsakat trafikolyckan.

Enligt polisen är trafiken stoppad i båda riktningarna.

– Det gäller både trafiken mot Kävlinge och trafiken mot Lund, säger Fredrik Bratt vid polisens ledningscentral.

En tungbärgare har beställts till platsen.
