Stökigt i trafiken –
flera bilar i krock
Beri Zangana

Larmet kom in till polisen klockan 07.41 på torsdagen. Enligt uppgifter är tre bilar inblandade i olyckan.

Polis, räddningstjänst och ambulans har skickats till platsen.

Enligt polisen har inga uppgifter om personskador rapporterats in. Det är i nuläget oklart vad som orsakat trafikolyckan.

Trafikolyckan har orsakat begränsad framkomlighet på platsen. Påfarten från Malmö mot Hyllie fick stängas av.

– Vi har beställt en bärgare till platsen, säger Kim Hild vid polisens ledningscentral.

Klockan 08.37 meddelade polisen att de var klara på platsen.

Inga personskador har rapporterats.
