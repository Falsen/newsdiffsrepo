Han stängs av –
efter fylleskandal
Martin Hardenberger

SHL-klubben Karlskrona HK har beslutat att vidta disciplinära åtgärder mot sin sportchef Patric Larsson. Larsson stängs av sedan han blivit kraftigt alkoholpåverkad på ett kryssningsfartyg.

– Det hände incidenter på det här evenemanget. Han fick i sig alldeles för mycket alkohol och det har fått konsekvenser, säger Karlskronas vd, Charlotte Gustavsson, till Sportbladet.

Incidenten inträffade när klubben hade sin årliga kryssningsresa tillsammans med sponsorer.

– Han är verkligen ångerfull, säger Gustavsson till tidningen.

Klubben planerar att behålla Patric Larsson som dock har uppmanats till en ”timeout”.

Patric Larsson själv hänvisar all mediekontakt till vd:n Charlotte Gustavsson.



Texten uppdateras.
