Boxningsikonen avslöjar
planerna: "Släpper bok"
Martin Hardenberger

Exakt när boken släpps är inte bestämt. Men Armand Krajnc beslutar sig ändå efter viss övertalning att berätta om projektet.

– Det är massor med historier, lite självbiografi och en del träningstips.

– Det blir en träningsbok, ingen vanlig tråkig träningsbok, som jag tagit fram genom erfarenheter från alla mina år som aktiv inom kampsporten.

En av anledningarna till bokprojektet är att Krajnc tycker att de många olika träningsmodellerna i mångt och mycket ställer till det för utövaren. Nu ska han förenkla saker och ting.

– Det är crossfit, tabata och toughest kombinerat. Det blir svårt att greppa. Det här är en mix, jag ville göra något som är optimalt för alla. Allt från nybörjare, till supertränade och 70-åringar. Alla kan detta.

– Det är tolv stationer där jag har delat upp träningen i olika moment. Det är som en buffé med lätta saker som folk vill ha. Det är ingen som gjort det här och jag tänkte "nu ska jag banne mig göra det". Varje station finns förklarad tillsammans med en liten självbiografi och en story som förklarar hur jag dragit nytta av övningen.
