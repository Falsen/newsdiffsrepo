Landslagsstjärnan om
nya livet med Almenäs
Jan Peter Andersson

Patrik Fahlgren var proffs i MT Melsungen i Tyskland när han träffade Jessica Almenäs.

Paret sammankopplades via gemensamma vänner och Almenäs har berättat på sin blogg att de höll kantakt via sociala medier innan de hade en riktig date.

– Vi hade ett distansförhållande i ungefär tre år innan jag flyttade tillbaka till Sverige, säger Fahlgren.

Han är fostrad i Sävehof och vann två SM-guld (2004 och 2005) med Partilleklubben innan Bundesligalaget SG Flensburg-Handewitt lockade med ett kontrakt 2009. Efter två år flyttade Fahlgren till Melsungen och fick en bärande roll som mittnia i Bundesligalaget fram till i somras.

Nu spelar Patrik för Hammarby och bor med Jessica Almenäs i Stockholm – tillsammans har de lille Sam som är sex veckor gammal.

– Det är jättekul att spela i Sverige igen. Det är väsenskilt från den miljö jag har varit i de senaste åtta åren.

– Och det är superkul med kamratskapen i klubben. Alla har viljan att jobba med detaljer och ta saker ting och framåt. Det handlar inte bara om att se resultat till helgen, som det är i Tyskland, säger Fahlgren.

Vad fick dig att återvända?

– Jag blev pappa för en och en halv månad sedan. Jag hade jag varit utomlands i åtta år, det var dags att flytta hem till Sverige. När det blev som det blev med familjen kändes det bra.

– När Jessica blev gravid var det naturligt att flytta hem. Att vi skulle ha barn fick vågen att tippa över, säger Fahlgren som spelat både VM och EM för landslaget.

Nu är det Hammarby och familjen som får alla tid.

Hur är det att vara pappa?

– Det är superroligt.

För Patrick är det en helt ny situation. Jessica Almenäs har erfarenhet av mammarollen – hon har barnen Jack och Dylan sedan tidigare.

Får du också pyssla om den lille?

– Jodå, det fungerar bra. Jag är pappaledig.

Hur går det på nätterna – får du sova?

– Sådär... jag hoppas på bättring.

Här är det att vara sambo med en tv-kändis?

– Självklart är det annorlunda mot att vara tillsammans med någon som arbetar på kontor. Jessica har ju helt andra arbetstider och arbetsuppgifter. Det är annorlunda, säger Fahlgren.

Han berättar om sin stora kärlek och hennes vardag på Kanal 5.

– Hon lever ungefär samma liv som en idrottare. Hon arbetar begränsad tid när hon är uppbunden kring olika jobb. Man kan ju inte flytta på OS eller på Superstars, typ.

– För mig, som idrottare, kan man relatera till hennes situation på ett enkelt sätt.

Patrik är pappa – i dubbel upplaga.

Niometersstjärnan har fått en självklar roll i Hammarby.

– Ja, man kan kalla det pappa. Jag är mig själv, en person som partar mycket både i omklädningsrummet och på planen. Jag har åsikter om saker och ting och tror att jag har en del att bidra med.

– Och jag tror jag kan hjälpa de unga killarna. För jag känner igen mig själv. Jag är väldigt tacksam för de som hjälpte mig när jag var ung. Nu vill jag göra samma sak tillbaka.

Nu laddar Patrik Fahlgren för Hammarbys premiär i Handbollsligan – Redbergslid på bortapan på söndag.

Vem vinner ligan?

– Jag tror att Kristianstad vinner ligan igen. Men Sävehof tar SM-guldet, säger ex-Sävehofaren.
