TFF tog läget i toppen
- nosar på allsvenskan
Jan Peter Andersson

Efter Falkenbergs genomklappning (0-4) på hemmaplan mot Gefle i lördags studsade bollen över till TFF.

Trelleborg missade inte läget i Södertälje.

Marcus Pode slog in 0-1 efter 75 minuter och när klockan tickat två minuter efter 90 stängde Johan Brannefalk matchen.

TFF, som nu tog första segern mot Syrianska, hade fler möjlighet att spä på ledningen.

– Det är alldeles för mycket slarv. Vi bjuder på för mycket i stället för att hålla i bollen, säger Pode och fortsätter i C more-intervjun:

– Vi får mer ytor centralt och vi har gott om tid med bollen, ibland blir det för mycket tid. Vi måste få i gång passningstempot, jag tycker det ska komma oftare.

Trepoängaren innebär att TFF, när det återstår åtta omgångar att spela, ligger på allsvensk kvalplats – två poäng före Falkenberg. På tisdag har Helsingborg möjlighet att smyga upp en poäng bakom när man tar emot serietvåan Dalkurd på Olympia.
