Öster tillbaka - tar upp
toppjakten efter seger
Jan Peter Andersson

Öster har tappat fart i toppstriden och kasat bort från allsvenska kvalplatsen man hade under några veckor.

Nu är självförtroendet på väg tillbaka.

Tre pinnar mot bottenlaget Frej var mer eller mindre ett krav om man inte skulle tappa kontakten uppåt.

– Vi vann, jag fick hålla nollan, och nu väntar helg. Det kan inte bli bättre, säger Östers målvakt Robin Malmkvist till Smålandsposten.

Carl-Johan Lindblad nickade in enda målet efter 21 minuter.

– Killarna gjorde en bra fajtinsats. Vi uppträdde bättre och mer kompakt jämfört med de två tidigare matcherna (förluster mot Syrianska och Värnamo), säger tränaren Thomas Askebrand till Smålandsposten – och avslutar:

– Vi får rannsaka oss själva och efter segern här känns det lite som att vi börjar om. Vi arbetade hårt och vi vann de bollar som vi ville vinna där ute.
