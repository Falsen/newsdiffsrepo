"Chippens" nya superjobb
Martin Hardenberger

Nu är det officiellt. Nästa steg i Christian Wilhelmsson blir som president.

På onsdagen presenterades han och vd:n Jonny Tungen som klara för The Royal Emirates Sports Academy, ett företag som tar över driften för Dubai Sports Village. Idrottsanläggningen sträcker sig på över 90 000 kvadratmeter.

Wilhelmssons titel kan jämföras med att vara vd i ett svenskt bolag.

– Det har varit en lång process som jag varit inblandad i under de senaste tio månaderna. Ursprungligen skulle jag engagera mig i en fotbollsakademi men vi har bollat idéer med varandra och då har intresset växt både från mig och de som anställt mig, säger Chippen till Sportbladet.

En av arbetsuppgifterna blir att locka svenska och skandinaviska lag till Dubai och Förenade Arabemiraten – ett alternativ som Malmö FF på grund av politiska skäl så sent som inför årets säsong valde att tacka nej till.

– Vi trycker hårt på sunda värderingar ska finnas genom hela verksamheten, från anställda ut till de aktiva. Vi vill även att våra samarbetspartners ska vara på samma nivå, säger Chippen och förklarar att det är väldigt vanligt att Dubai och Förenade Arabemiraten förväxlas med länder som Qatar, Saudiarabien eller Oman.

Bland annat berättar Wilhelmsson för tidningen att han vill få fler damidrottare att komma till anläggningen.
