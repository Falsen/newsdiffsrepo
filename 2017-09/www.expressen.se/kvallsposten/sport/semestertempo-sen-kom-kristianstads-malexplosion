Semestertempo
– sen urladdning
Jan Peter Andersson

Ett späckat höstprogram med tuffa matcher i Champions League för IFK Kristianstad vänder upp och ner på spelprogrammet i handbollsligan.

Därför studsade ligan igång rekordtidigt.

– Det har varit hektiskt och mycket jobb de senaste veckorna, konstaterar Nikolas Larsson innan premiären på fredagskvällen.

Men inledningen var märklig. IFK satt kvar i omklädningsrummet när Blekingelaget hade fart under sulorna.

Karlskrona chockade 4 530 på läktarna och tryckte enkelt in fem raka in mål innan Olafur Gudmundsson skickade in första hemmamålet efter 8.37.

Gästerna fortsatte ösa på och hade 2-8 när Jakob Nygren dundrade in bollen bakom nye målvakten Richard Kappelin.

Sen tuggade IFK tillbaka och var ikapp när Tim Sörensen kontrade till 12-12.

Men Karlskrona avslutade starkt och gick till halvtidsledning med 13-14.

Efter paus kom IFK-maskinen igång – i segertempo.

Leo Larsson kom in och stängde samtidigt som hela laget växlade upp och bjöd på urladdningen som hemmafansen längtat efter sedan guldmatchen mot Alingsås den 27 maj.

14-14 (Viktor Hallén), 15-15 (Albin Lagergren), 16-15 (Hallén), 17-15 (Tim Sörensen), 18-16 (Olafur Gudmundsson, 19-16 (Helge Freiman), 20-16 (Gudmundsson) och 21-16 (Hallén)

8-2 på åtta heta minuter däckade Karlskrona. IFK kopplade supergreppet om premiären – en ledning man aldrig släppte.

Avslutningen handlade om ett lag – IFK Kristianstad.

Texten uppdateras.
