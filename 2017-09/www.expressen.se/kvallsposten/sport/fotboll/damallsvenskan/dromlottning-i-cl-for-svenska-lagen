Drömlottning i CL för svenska lagen
Mattias Larsson

De två giganterna i svensk fotboll just nu fick en sportsligt likvärdig lottning när Champions Leagues 16-delsfinaler lottades tidigt på fredags eftermiddagen.

Resmässigt blev det dock olikartat.

Där de regerande mästarna och allsvenska serieledarna Linköping får åka till det cypriotiska charterparadiset Limassol för att möta Apollon måste silverlaget och nuvarande tvåan FC Rosengård åka till vad som betraktas en gång i tiden ha varit Greve Drakulas hemtrakter i Transylvanien.

Olimpia Cluj från staden Cluj, drygt 30 mil från den rumänska huvudstaden Bukarest och med ungefär lika lång till Belgrad och Budapest blir allt annat än en charterresa för FC Rosengård.

Sportsligt bör dock Rosengård – som spelat Champions League sex år i rad och fem gånger åkt ut i kvartsfinal och en gång i 8-delsfinal – avancera utan större problem.

De senaste två åren har Cluj en gång åkt ut i gruppspelet innan 16-delsfinalen och en gång i 16-delsfinalen – efter sammanlagt 0–15 mot Paris Saint-Germain.

Linköpings motståndare Apollon Limassol har exakt samma facit de senaste två åren, en 16-delsfinal och en gång ut i gruppspelet dessförinnan. Men där Clujs bästa resultat är två år gammalt så är Limassols trend uppåtgående och förra säsongen åkte man ut med knappa 3–4 över två matcher mot tjeckiska Slavia Prag.

16-delsfinalernas första möte spelas 4-5 oktober med returmöten 11:e eller 12:e oktober. Så väl Linköping som Rosengård ser ut att börja dubbelmötena med bortamatch.
