Förre MFF-stjärnan
klar för spel i England
Fredrik Jonsson

27-årige Agon Mehmeti har varit kontraktslös efter att ha lämnat turkiska Galatasaray, men nu har den förre MFF-anfallaren hittat sin nästa klubb.

Mehmeti har skrivit på ett ettårskontrakt med League one-klubben Oxford United.

Där återförenas Mehmeti med sin gamla MFF-tränare Josep Clotet Ruiz som är tränare för den engelska klubben.

– Pep är en jättebra tränare som jag tyckte om att jobba med förut och det ska bli underbart att vara en del av det han bygger, säger Agon Mehmeti till Oxford Uniteds hemsida.

Det blir den tredje tidigare MFF-spelaren som Pep Clotet Ruiz gör efter att ha värvat både Richardinho och Ivo Pekalski tidigare i sommar.

– Agon är en spelare som har ett fantastiskt facit när det kommer till avslut. Han har spelat in många olika ligor och visat förmågan att kunna anpassa sig. När jag fick veta att han var tillgänglig utanför transferfönstret tyckte jag att det var en jättebra möjlighet för oss att värva honom och förstärka våra offensiva alternativ, säger Clotet Ruiz till hemsidan.

Agon Mehmeti har spelat i MFF i två sejourer (2008-2011 och 2014-2016). Han har även spelat i Palermo och Novara i Italien, Olhanense i Portugal samt Stabaek i Norge och senast Genclerbirligi.
