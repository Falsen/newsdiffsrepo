Han blir HIF:s lösning
i tuffa måstematchen
Martin Hardenberger

Skåne-konkurrenten Trelleborgs FF tog med segern tidigare i veckan över tredjeplatsen i superettan och HIF är nu piskat att vinna mot tabelltvåan Dalkurd för att ge drömmen om superettan nytt liv.

– Alla vet om läget. Varje poäng det spelas om är väldigt viktig, säger Christoffer Andersson.

I tisdagens match på Olympia får Helsingborgs IF klara sig utan avstängde lagkaptenen Peter Larsson.

– Det är klart att Peter är en stabil pjäs som har mycket rutin. Han är väldigt skicklig och det är en spelare som man gärna har med i startelvan. Samtidigt har vi en bra trupp som ska klara av att hantera det här, och det finns mittbacksalternativ som är bra på alla sätt och vis. Det kommer inte att vara några problem.

Mycket talar för att Edwin Gyimah går in i startelvan.

I en intervju med Helsingborgs Dagblad säger den ghananske landslagsmannen så här:

– Dalkurd är ett bra och välorganiserat lag som är taktiskt och disciplinerade. Men vi vet vad vi behöver göra.

– I och med att Peter missar matchen så kommer jag att spela mittback. Det finns andra spelare som kan spela där också, men coach vill att jag ska spela och jag måste verkställa hans plan.

Gyimah spelar i normala fall mittfältare.

– Det är cool. Jag har spelat där förut. Det är ingen extra press. Jag ska bara gå ut och njuta av matchen och försvara bra.
