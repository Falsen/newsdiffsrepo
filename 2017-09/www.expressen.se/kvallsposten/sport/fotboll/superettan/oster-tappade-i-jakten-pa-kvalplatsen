Öster tappade i jakten på kvalplatsen
Fredrik Jonsson

Öster hade chansen att knappa in på Trelleborg på kvalplats, men fick nöja sig med 1–1 borta mot Degerfors.

En poäng man var nöjt med i Österlägret sett till matchbilden där hemmastarka Degerfors var spelförande.

– Klart man alltid vill ha treor, men jag är relativt nöjd med en poäng. Degerfors är tunga att möta här och dom vill pressa högt mot alla lag. Men killarna gjorde en bra insats, säger Östers tränare Thomas Askebrand till Smålandsposten.

Öster tog ledningen i matchen genom Lars Fuhre efter en kvart. Norrmannen var ofta inblandad när Öster skapade chanser, men det blev inte fler mål. I stället kvitterade Degerfors i andra halvlek.

Öster ligger nu tre poäng efter Trelleborg med en match mer spelad.
