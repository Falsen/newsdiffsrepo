Malmö FF satsar stort
– på egna talangerna
Martin Hardenberger

Lärlingarna är Hugo Andersson, Felix Konstandeliasz, Anton Kralj, Mathias Nilsson, Laorent Shabani och Jakob Tånnander. Samtliga kontrakt börjar gälla vid årsskiftet.

– Det är sex unga spelare som har gjort väldigt bra ifrån sig. De har visat framfötterna i både U21-matcher och på A-träningar och ser intressanta ut inför framtiden. De är väl värda chansen som lärlingar, säger Malmö FF:s sportchef Daniel Andersson.

Tidigare i år har även Samuel Adrian och Pavle Vagic skrivit lärlingskontrakt med klubben. Därmed blir det totalt åtta spelare som tar klivet upp i a-laget.

Totalt har 16 spelare i Malmö FF:s A-trupp, inräknat lärlingarna, fostrats i klubben.

– Tillströmningen av spelare underifrån visar att vi är duktiga på att ta fram egna talanger. Sedan vilar ett ansvar på A-organisationen att ta hand om dem och visa tålamod. Det återstår hårt jobb både från spelare och ledare för att talangerna ska ta nästa steg och bli ordinarie i A-laget, säger Daniel Andersson.
