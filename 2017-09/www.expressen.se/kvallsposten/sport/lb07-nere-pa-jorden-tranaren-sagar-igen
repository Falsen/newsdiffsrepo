LB07 nere på jorden
– tränaren sågar igen
Jan Peter Andersson

Det var i våras, i upptakten av damallsvenskan, som Sjunnesson sågade sitt lag efter en förlust och menade att de "spelade som ett flicklag".

Sedan har det vänt för Limhamn Bunkeflo.

Nykomlingarna har tagit plats i högsta serien och visat att de kommit för att stanna. I toppmatchen på Swedbank arena imponerade laget.

Bakslaget kom direkt. Eskilstuna vann enkelt med 4-0 och LB07 hängde inte med.

– Vi kom inte bara ner på jorden, vi kom under också, säger Sven Sjunnesson till Sydsvenskan.

Rosengårdsmatchen satt uppenbart kvar i benen – och i huvudet – på spelarna.

– Vi har pratat i flera dagar om att det inte ska få påverka men på nytt var det flickaktigt igen, säger Sjunnesson.

Kristianstads DFF förlorade också sin bortamatch i damallsvenskan. Piteå vann med 2-1. KDFF skänkte bort segern efter att Rita Chikwelu tryckt in ledningsmålet efter 13 minuter.
