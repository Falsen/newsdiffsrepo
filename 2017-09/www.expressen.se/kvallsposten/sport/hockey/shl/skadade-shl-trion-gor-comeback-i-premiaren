Skadade SHL-trion gör
comeback i premiären
Johan Wall

Forwarden Daniel Widing skadade knät i december och missade slutet på förra säsongen. Han har sakta men säkert jobbat sig tillbaka och med snart bara två veckor kvar till SHL-premiären, derbyt mot Malmö Redhaws, ger 35 åringen positiva besked.

– Jag är inställd på att spela i premiären. Sen ska sjukgymnast och läkare säga sitt, men som det känns nu ligger jag bra till, säger Widing till Helsingborgs Dagblad.

För Craig Schira, som drog på sig en skada när han var på läger med det kanadensiska landslaget för drygt två veckor sen, är läget ungefär detsamma.

Han har gått på is och hoppas på spel mot Redhawks. Att han, som nyförvärv, inte kunnat få en hel försäsong med laget är inget som ska behöva påverka så mycket.

– Jag försöker att inte tänka på det så mycket. Jag kunde ändå vara med i en match och tränade i tio dagar. Jag är inte särskilt orolig, säsongen har inte ens börjat och jag tror absolut att jag kommer att vara redo i premiären, säger Schira till Helsingborgs Dagblad.

Även när det gäller Cade Fairchild, som skadade sig under träningslägret i Köln, räknar Rögle-ledningen med en comeback lagom till derbyt mot Malmö Redhawks, rapporterar Helsingborgs Daglblad.
