Rögles formbesked
– Hedberg fyramålsskytt
Fredrik Jonsson

Rögle BK bjöd på målkalas i hemmamötet med Troja-Ljungby som slutade hela 8–1.

Bryan Lerg gav Rögle ledningen i den första perioden i spel fem mot tre. I andra stängde Rögle sedan matchen genom att göra fyra mål, bland annat två av Edwin Hedberg.

Forwarden var dock inte klar där. Hedberg satte även 7–1 och 8–1 i den tredje perioden och visade att formen är kraftigt på gång inför säsongsstarten.

Rögletränaren Anders Eldebrink kunde också glädja sig åt att lagets powerplay var framgångsrikt. Hälften av de åtta målen kom i numerärt överläge.

För Juhamatti Aaltonen var det första hemmamatchen i Lindab Arena sedan 2013.

Och den finske artisten visade sin kvalitet både i spelet och med ett mål och två assist.

– Min form känns väldigt bra. Jag har varit igång och tränat med några NHL-killar i Finland och andra som ansluter till sina klubbar sent. Det har varit över tjugo spelare, så det har varit som att köra med ett lag, säger 32-åringen till Helsingborgs Dagblad.

Rögle har en träningsmatch kvar, mot Karlskrona på tisdag. Men Aaltonen har redan derbypremiären mot Malmö Redhawks i sikte.

– Jag är väldigt exalterad inför premiären. En sådan rivalitet har jag aldrig varit med om i på ställena jag varit. Det kommer antagligen att bli 12 000 personer på läktaren och jag vill att det ska vara dags nu, säger Aaltonen.
