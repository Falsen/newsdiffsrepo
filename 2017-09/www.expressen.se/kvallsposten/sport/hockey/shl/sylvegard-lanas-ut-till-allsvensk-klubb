Sylvegård lånas ut till allsvensk klubb
Fredrik Jonsson

IK Oskarshamn har varit på jakt efter en forward inför den stundande säsongen i Hockeyallsvenskan.

Nu har man gjort klart med ett lån av Malmö Redhawks U-landslagsforward Marcus Sylvegård.

– Vi har sökt efter en forward och är nöjda med den här lösningen tills vidare. Marcus är en offensivt skicklig forward, rightare, som krigar hårt över hela isen. Han är stark längs sargerna, har en fin blick för spelet och har kompetens för att ta de allra flesta offensiva rollerna i vårt lag, säger sportchefen Per Kenttä till Oskarshamns hemsida.

2014 skadades Marcus Sylvegård i en bussolycka som Skånes TV-pucklag var med om och kunde inte spela ishockey på en månad.

I fjol gjorde han 28 poäng på 37 matcher i Malmö Redhawks J20-lag. Han spelade även 14 matcher i SHL och gjorde tre poäng (2+1) på tre matcher under ett kortare lån till Pantern. I våras var han med i U18-VM-trupp.

– Det är absolut en topptalang i Sverige. Han visade redan i Pantern förra säsongen att han är redo för att ta större roller i seniorhockeyn och vi tror att där finns en hel del att hämta, säger Per Kenttä.
