"Jag bor i en stuga
på 30 kvadratmeter"
Elisabeth Lindbäck

När det blev Rögles tur på SHL:s upptaktsträff klev Anders Eldebrink och Ted Brithén upp på scenen.

Den nya kaptenen fick givetvis svara på hur det är att vara tillbaka i moderklubben.

– Jag har följt Rögle sen jag lämnade så det är speciellt att vara tillbaka, betonade han.

– Jag vill vara med om den resan som Rögle håller på att bygga upp.

Samtidigt avslöjade han sin udda bostadssituation sedan flytten hem från HV 71.

– Jag bor i en stuga på 30 kvadratmeter på mina föräldrars tomt, skrattar han.

– Men jag har köpt en tomt som vi ska bygga på.

Angående Rögles trupp valde Tim Brithén att lyfta fram de unga lagkamraterna:

– Vi har många unga spelare med mycket talang. Om kan någon av dem kan ta kliv så får vi en bred trupp som på så sätt kan mala ner motståndarna.

Anders Eldebrink passade förstås också på att hylla sin kapten:

– Ted är en stor spelare som kan leda laget. Jag är glad att han kommer tillbaka och visar klubbkänsla.

C mores Sanny Lindström tippade Rögle på tionde plats i tabellen.
