Giftlarv sprider sig i
Sverige – är dödlig
Helena Sund

Larven Blåsvart björkstekel har aldrig tidigare bekräftats i Halland, men har nu hittats av en slump av personal från länsstyrelsen..

Den giftiga larven lever främst av och på björklöv, och har angripit ett antal träd i Haverdal norr om Halmstad, något som 24Halmstad var först att rapportera om.

Enligt Skogsstyrelsen är det augusti när larverna lämnar björkarna och kryper runt i gräset för att gräva ner sig i marken som betande och nyfikna djur riskerar att få dem i sig. Giftet i larven skadar levern, och har lett till dödsfall hos får, gett och hundar.

På 1980-talet dog ett 50-tal får efter att de ätit larven, skriver SVT.

Första gången larven påträffades i Sverige var år 2002 i Skanör, och sedan dess har den spritt sig norrut.

Så sent som förra året dog en hundvalp i Skåne efter att ha ätit larven.

Länsstyrelsen går nu ut med information om den giftiga larven till lantbrukare i länet.

– Vi funderade på om vi skulle gå ut med information eller inte och kom fram till att det finns en risk för att larven uppträder i beteshagar. Fåren skulle kunna bli förgiftade, säger Mikael Larsson, reservatsförvaltare på länsstyrelse, till SVT.
