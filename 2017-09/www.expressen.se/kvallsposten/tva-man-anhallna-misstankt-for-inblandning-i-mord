Två män anhållna misstänkt för inblandning i mord
Simon Larsson

Den 30:e mars tidigare i år sköts en 23-årig man till döds på en gård på Ramels väg. Mannen fördes till sjukhus i en privatbil – men dog till följd av sina skador.

Flera vittnen ska ha sett hela eller delar av händelseförloppet och polisen har under utredningens gång kunnat kontrollera många av uppgifterna.

Kort efter skjutningen anhölls sju personer misstänkta för inblandning. Några dagar senare släpptes tre av dem och i mitten av april släpptes ytterligare två.

Nu har Lisa Åberg, åklagare, beslutat att anhålla två personer misstänkta för medhjälp.

– Personkretsen som förekommer i ärendet, en del av de personerna förekommer även i mitt ärende. Det är det enda jag kan säga, säger hon till SVT Nyheter Skåne.

Texten uppdateras.
