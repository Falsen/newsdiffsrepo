Två anhållna – misstänks
vara inblandade i mord
Simon Larsson

Den 30:e mars tidigare i år sköts en 23-årig man till döds på en gård på Ramels väg. Mannen fördes till sjukhus i en privatbil – men dog till följd av sina skador.

Flera vittnen ska ha sett hela eller delar av händelseförloppet och polisen har under utredningens gång kunnat kontrollera många av uppgifterna.

Kort efter skjutningen anhölls sju personer misstänkta för inblandning. Några dagar senare släpptes tre av dem och i mitten av april släpptes ytterligare två.



LÄS MER: Samtliga skjutningar i Malmö under 2017

Nu har Lisa Åberg, åklagare, beslutat att anhålla två personer misstänkta för medhjälp till mord, enligt Skånska Dagbladet.

– De hämtades in under tisdagen, misstänkta för medhjälp till mord, säger Nils Norling, presstalesperson vid polisen.

Den 23-åriga, skjutna, mannen gick ut med bild på den mördade 16-årige Ahmed Obaid och 23-åringen levde med en hotbild över sig. Lisa Åberg har kan bekräfta att de två gripna personerna på något sätt kan kopplas till mordet på Ahmed Obaid.

– Personkretsen som förekommer i ärendet, en del av de personerna förekommer även i mitt ärende. Det är det enda jag kan säga, säger hon till SVT Nyheter Skåne.
