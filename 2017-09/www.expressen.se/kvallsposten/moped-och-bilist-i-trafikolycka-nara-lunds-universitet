Mopedpassagerare förd till
sjukhus efter trafikolycka
Maja Strömberg

På fredagskvällen vid 21.34 larmades polisen till en trafikolycka på Magistratvägen i Lund.

En personbil och en moped var inblandade i olyckan och en passagerare på mopeden, en man i övre tonåren, fick föras till sjukhus.

Vid 22-tiden rapporteras trafiken flyta på som vanligt.

– Det är full framkomlighet nu, säger Anna Göransson, informatör vid polisens ledningscentral.

Skadeläget för den unga mannen är fortfarande oklart.
