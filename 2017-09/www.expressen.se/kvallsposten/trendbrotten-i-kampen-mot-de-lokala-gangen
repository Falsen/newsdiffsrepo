Trendbrotten i kampen
mot de lokala gängen
Simon Larsson

En man med tydliga kopplingar till gänget La Familia dömdes i somras vid hovrätten i Malmö tidigare under sommaren.

Mannens väst togs i beslag – en tydlig signal som ofta slår hårt.

– Västarna är ett brottsverktyg, attributen i sig gör det till ett brottsverktyg. Nyligen var det ju en dom mot en från La Familia som hållit på med utpressning. Då togs västen i beslag eftersom de ansåg att västen i sig är ett brottsverktyg, säger Patrik Andersson.

– Man behöver inte säga så mycket utan visar bara upp sina attribut för genomförandet av till exempel utpressning.

I Tyskland beslutades i början av året en lag som förbjuder Hells Angels, Bandidos och Gremium att använda sina västar offentligt.

En av anledningarna är att västarna i sig kan uppfattas som hotfulla.

Under Malmöfestivalen 2017 kom en maktdemonstration från lokala gäng med västar av sig av sig. Saturdarah och La Familia nobbades inträde till ett område på Malmöfestivalen.

– De blev avvisade och fick ta av sig västarna. De gör helst inte det, det hör till ovanligheterna. Senare kom de tillbaka in på området, då hade de tagit av sig västarna, säger Patrik Andersson.

Kommissarien förklarar att ett av syftena med att ha på sig sina västar i grupp är att utföra en maktdemonstration.

Men även om det var en framgång att Satudarah- och La Familia-medlemmarna fick vända vid festivalområdet hade det antagligen blivit svårare med medlemmar från de mer etabalerade gängen.

– Det hade troligtvis inte Hells Angels och Bandidos gjort. Många gånger kommer gängen i lite större samlingar för att utföra någon form av maktdemonstration. Lite grann för att visa upp sina västar, säger Patrik Andersson.

– Man kan ifrågasätta om de här attributen är brottsverktygen, för att bara genom att visa upp sig framkallar det fruktan hos många människor.
