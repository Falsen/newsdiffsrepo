Mamma med tvååring fast i hiss
Claes Carlson

Räddningstjänsten fick in larmet från niovåningshuset på von Rosens väg i Malmö strax efter klockan 20 och skickade ut folk från station Jägersro, som ligger närmst.

– Hissen hade gått lite för högt och stannat två–tre decimeter för långt upp så att dörren inte gick att öppna, säger styrkeledaren Fredrik Andersson.

– Vi har specialverktyg och kunde öppna dörren på mindre än en minut. Kanske 30–40 sekunder.

I hissen fanns en ung mamma och hennes lille son på kanske två år. Han var ganska tagen av situationen.

– Han blev ledsen och lite uppskrämd när vi öppnade och han fick se alla oss utanför, säger Fredrik Andersson.

– Man mamman var glad och vi fick ett varmt tack. Hissen lämnade vi ur funktion, den får fixas av hissjouren sedan när de har tid att komma.
