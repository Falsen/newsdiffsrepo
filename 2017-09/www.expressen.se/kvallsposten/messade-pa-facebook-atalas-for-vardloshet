Messade på Facebook
- åtalas för vårdlöshet
Micke Ölander

När en polis förhörde kvinnan valde hon att erkänna och medgav att hon använt Facebook medan hon körde bilen på Malmöleden i Helsingborg i slutet av augusti i år, vilket SVT Nyheter var först med att rapportera.

Kammaråklagare Anders Månsson i Helsingborg beskriver i sin stämningsansökan till Helsingborgs tingsrätt hur kvinnan "inte haft tillräcklig uppmärksamhet på vare sig bilens manövrering eller framförvarande körbana utan suttit och messat och chattat på Facebook under färden och så vinglat över på mötande körbana flera gånger".

Färden slutade när hon körde in i en stenrefug.

När en polispatrull kom till platsen och senare förhörde kvinnan valde hon att erkänna orsaken till olyckan, att hon använt Facebook samtidigt som hon körde bil.

Åklagaren vill att hon döms till 4 500 kronor i böter för vårdslöshet i trafik. Kvinnan är också åtalad för att ha låtit en person som saknar körkort köra bil. Även detta brott erkänner kvinnan i förhör.

Så här beskriver Transportstyrelsen hur lagen fungerar:

"Enligt lagen får du som förare inte använda exempelvis mobiltelefon eller GPS på ett sätt som gör dig ouppmärksam och farlig i trafiken.

Vid färd på väg med ett motordrivet fordon, ägna sig åt aktiviteter såsom användande av mobiltelefon och annan kommunikationsutrustning endast om det inte inverkar menligt på framförandet av fordonet. Den som bryter mot bestämmelserna kan dömas till penningböter."

"Menligt" är enligt Transportstyrelsen att köra trafikfarligt.
