92-åring bestulen i hemmet –
tjuvar utgav sig vara hemtjänst
Maja Strömberg

Vid 20.36 fick polisen larm till en adress i Tyringe, Hässleholms kommun. Larmet kom från anhöriga till en 92-årig kvinna som blivit utsatt för stöld i sitt hem.

Fler än en person, varav en kvinna, ska ha lyckats ta sig in i bostaden genom att utge sig komma från hemtjänsten. Den äldre kvinnan har då släppt in dem i sin bostad.

Efter besöket upptäckte hon att hennes smycken saknades från bostaden.

– Är en typ av ärende som kommer in med jämna mellanrum. Folk som uppger sig att de ska läsa av elen, elementen och så vidare. Svårt för äldre att veta skillnaden, säger Anna Göransson.

Polisen har nu upprättat en anmälan om stöld men har ännu inte fått in något signalement de väljer att gå ut med.

– De här ärendena är svåra att utreda och skapar en stor oro och otrygghet för äldre som bor hemma, säger Anna Göransson.
