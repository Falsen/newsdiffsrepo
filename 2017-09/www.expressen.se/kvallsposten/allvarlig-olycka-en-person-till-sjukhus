Allvarlig olycka – en
person till sjukhus
Karin Selåker Hangasmaa

En person fördes till sjukhus efter en allvarlig singelolycka på väg 24 i höjd med Tyringe, i Hässleholms kommun. Larmet om olyckan kom 12.13 på tisdagen och polis, räddningstjänst och ambulans skickades till platsen.

– Det är en allvarlig olycka och en person har förts till sjukhus i ambulans, säger Åsa Emanuelsson presstalesperson på polisens ledningscentral.

Efter olyckan stoppades trafiken och under räddningsarbetet stängdes vägen av. En bärgare är beställd till platsen.

– Jag vet inte om trafiken är stoppad just nu men jag vet att man kommer att stänga av den under bärgningsarbetet, säger Åsa Emanuelsson.



LÄS MER: Olycka på E6 – polisen misstänker drograttfylla
