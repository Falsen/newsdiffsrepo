Lastbil kildes fast under viadukt
Karin Selåker Hangasmaa

Larmet om händelsen kom till polisen tjugo över nio på måndagsförmiddagen. En lastbil har fastnat under en viadukt på Frölichs väg i stadsdelen Rosengård i Malmö. Polis och räddningstjänst kallades till platsen.

– Ingen skadade sig men lastbilen har så klart fått skador. Kommunen kommer att få göra en besiktning av bron när vi är klara, säger Fredrik Bratt vid polisens ledningscentral.

Klockan tio meddelade polisen att bärgare är beställd till platsen.

– Det är en tungbärgare som är beställd, så det tar lite tid att få fram. Lastbilen blockerar trafiken men det finns flera alternativa vägar, säger Fredrik Bratt.
