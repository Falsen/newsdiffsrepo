Olycka på E65 – två bilar i kollision
Karin Selåker Hangasmaa

Olyckan mellan de två bilarna på E65 inträffade klockan tjugo åtta på måndagsmorgonen. Polis, ambulans och räddningstjänst skickades till olycksplatsen som är i höjd med korsningen mot Grönby i Svedala kommun.

– Det var två bilar som kört in i varandra, men det blev inga personskador, säger Arly Jensen, yttre befäl på räddningstjänsten i Svedala kommun.

Bilarna ska ha kolliderat i riktning mot Malmö och vägen stängdes av. Klockan 07.50 rapporterade polisen att ett körfält i riktning mot Malmö är öppet för trafik.

– Vägen mot Malmö ska nu vara öppen, säger Arly Jensen klockan 08.00.



LÄS MER: 50 år sedan Sverige bytte från vänster- till högertrafik
