Brandlarm på bibliotek
– byggnaden utrymdes
Elvira Lagerström Dyrssen

Räddningstjänsten arbetade vid Malmö stadsbibliotek, efter att ett brandlarm gick i byggnaden.

– Byggnaden fick utrymmas, säger Kvällspostens Csaba Bene Perlenberg på platsen.

Ett hundratal personer samlades utanför byggnaden, i väntan på svar om vad som hade hänt.

– Det regnade, folk var otåliga och ville tillbaka in, säger Csaba Bene Perlenberg.

Vid 16.50-tiden på torsdagen var brandkåren vid biblioteket.

– Vi åkte dit med en styrka från stationen i centrum, säger Joel Johansson, inre befäl vid räddningstjänsten syd.

Joel Johansson rekommenderar alla att agera lugnt och följa instruktioner, när ett brandlarm går.

– När man hör ett brandlarm ska man lugnt ta sig ut ur byggnaden och lyssna på de instruktioner som ges, säger han.

Strax efter 17-tiden släpptes biblioteksbesökarna in i byggnaden igen.
