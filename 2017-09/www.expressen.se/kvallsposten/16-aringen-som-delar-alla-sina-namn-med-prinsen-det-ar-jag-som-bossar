16-åringen som delar alla sina namn
med prinsen: "Det är jag som bossar"
Atilla Yoldas

På måndagsförmiddagen meddelade kung Carl Gustaf vid en konselj på Kungliga slottet namnen på sitt sjätte barnbarn den 4 september 2017.

Det blev Gabriel Carl Walther, med tilltalsnamnet Gabriel. Och den lilla prinsen utsågs även att bli hertig av Dalarna.

Men prinsen är inte ensam om sitt namn.

Det finns nämligen en 16-åring i Trelleborg som heter precis samma sak som Sveriges nya prins.

– Det känns väl speciellt, tror jag, säger Gabriel Carl Walter Norén.

16-åringen började gymnasiet i år. Han studerar ekonomi och ägnar stor del av sin fritid på fotbollsplanen.

Nu misstänker han att vänner och bekanta kommer reagera på hans namn en hel del i framtiden –ett sammanträffande som klasskompisarna redan finner underhållande.

– De har skrattat, de tycker det är kul, säger han.

Skulle du vilja vara en prins på riktigt?

– Man kan ju typ säga att jag är en prins. Det är jag som bossar där hemma.

Du menar att päronen behandlar dig som en prins?

– Ja.

LÄS OCKSÅ: Därför heter prinsen Gabriel Carl Walther

Kommer du tvinga dem kalla dig för prins Gabriel?

– Ja, jag tror det faktiskt. Man får ju för lite respekt nu.

Vännerna också?

– Ja.

Kommer de gå med på det?

– De har nog inget val.

Gabriel berättar att han fick namnen från sina föräldrars mor- och farföräldrar. Hans mammas farfar hette Carl och pappas farfar Walter.

– Eller tvärtom. Jag tror det är så, säger han.

Samtidigt är Gabriel Norén öppen med vad han tycker, eller rättare sagt vad han tidigare har tyckt, om sitt namn.

– Jag har inte gillat förrän nu, när jag fått reda på att prinsen ska heta det. Jag har alltid hatat det.
