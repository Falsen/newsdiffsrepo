Trafikkaos efter
lastbilsolycka
Maja Strömberg

Vid 15.58 larmas polisen till en trafikolycka i korsningen på Borgmästaregatan vid Borgmästarekajen på Trossö, Karlskrona.

– Räddningstjänsten har fått stänga av vägen, säger Fredrik Bratt, informatör vid polisens ledningscentral.

Polis, ambulans och räddningstjänst larmades till platsen.

– Det är tydligen kaos så vi behöver komma till platsen och hjälpa till, säger Fredrik Bratt.

En personbil fick bärgas och vid 17.40 var polisen helt klara på platsen.

Ingen människa skadades fysiskt vid olyckan.
