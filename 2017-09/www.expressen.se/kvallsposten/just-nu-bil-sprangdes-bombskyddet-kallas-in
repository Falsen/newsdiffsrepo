Bil sprängd i Malmö –
bombskyddet kallas in
Stefan Soxbo

Polisen fick in larmet klockan 01.21.

– Den är rätt så skadad, säger Peter Martin, vakthavande befäl vid Skånepolisen.

Explosionen inträffade på Bellevuegatan. Tydliga skador kunde ses vid bilens bakparti. En intillparkerad bil har fått mindre splitterskador.

– Det var en så pass kraftig explosion att de ville ha bombskyddet för att undersöka saken. Nu är de klara och har lämnat precis, säger Peter Martin vid fyratiden på lördagsmorgonen.

Ingen person blev skadad vid sprängningen.

Flera personer ska ha befunnit sig i villan när explosionen skedde och dessa förhörs nu av polispersonal på platsen.

– Vi har pratat med bilägare och villaägare, säger Peter Martin.

Brottsrubriceringen är allmänfarlig ödeläggelse.
