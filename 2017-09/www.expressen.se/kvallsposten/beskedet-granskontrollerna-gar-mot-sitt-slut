EU stoppar svenska
gränskontrollerna
Maja Strömberg

Den 11 maj beslöt EU-länderna att tillåta ännu en förlängning av gränskontroller hos Sverige, Danmark, Tyskland, Österrike och Norge.

De fem länderna har alltså för närvarande ett undantag från den fria rörligheten inom Schengenområdet. Förlängningen av undantaget får ges högst tre gånger oavsett tidslängden.

Den senaste förlängningen blir den sista meddelade EU-kommissionen under en presskonferens på onsdagen.

– Det kommer inte att bli någon förlängning. Gränskontrollerna går mot sitt slut om två månader. Förhållandena för att godkänna dem finns inte längre, sa EU:s migrationskommissionär Dimitris Avramopoulos under presskonferensen.

Det gällande undantaget löper ut den 12 november i år men redan den 2 maj beslutade den svenska regeringen att ta bort id-kontroller på bussar, tåg och färjor från Danmark. Dock skärptes gränskontrollerna.

Tidigare på onsdagen beslutade även EU-domstolen om att avslå Ungern och Slovakiens begäran om att upphäva EU:s system för omfördelning av asylsökande från Grekland och Italien. Under presskonferensen passade migrationskommissionären även på att välkomna avslaget.

Enligt justitieminister Morgan Johansson var beskedet från EU väntat.

– Nu kommer det att bli en diskussion i EU-kretsen. Det finns en rad länder som har de här gränskontrollerna, Tyskland till exempel, säger han till TT.

Enligt justitieministern är det fortfarande för tidigt att säga om regeringen kommer kommer finna andra vägar för att fortsätta med gränskontrollerna. Säger EU så finns alternativa vägar att gå.

– Då finns en annan laglig grund att använda, att hänvisa till risken för den inre säkerheten. Frankrike har gränskontroller på den basen, med hänvisning till bland annat terrorn. Den möjligheten kan finnas för länder som vill fortsätta, men huruvida vi ska utnyttja den är för tidigt att säga, säger Morgan Johansson till TT.

Enligt ministern kan man fortfarande inte säga vad effekten för avskaffandet av gränskontroller kommer bli.

– Det är den bedömningen vi måste göra, vi har hela tiden sagt att vi inte vill ha tillbaka 2015 års situation, säger Johansson till TT.
