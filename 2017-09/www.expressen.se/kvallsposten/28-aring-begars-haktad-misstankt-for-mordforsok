28-åring häktad
för mordförsök
Beri Zangana

Det var under måndagskvällen som en polispatrull hörde två smällar i området Katrinelund i Malmö. Där hade en man i 40-årsåldern blivit beskjuten.

När polisen kom fram till platsen såg de en bil lämna området. Inte långt därefter fick en annan polispatrull syn på bilen vid området Västra Sorgenfri och kunde kontrollera en man som satt i den.

– I bilen satt en man som kontrollerades, sa Calle Persson vid polisens ledningscentral.

Polisen skrev senare på sin hemsida att de hittat en "trolig brottsplats" mellan Östra Farmvägen och järnvägen på Industrigatan där en bil och en husfasad fått skador. Platsen spärrades av i väntan på teknisk undersökning.

Efter att teknikerna gjort kontroll på platsen kunde de konstatera att en skottlossning ägt rum.

Mannen, som är 27 år,  greps efter kontrollen misstänkt för mordförsök efter inblandning i händelsen. Han anhölls strax efter midnatt på sannolika skäl misstänkt för försök till mord.

På fredagen häktades mannen misstänkt för mordförsök och grovt vapenbrott. Han åläggs med restriktioner.
