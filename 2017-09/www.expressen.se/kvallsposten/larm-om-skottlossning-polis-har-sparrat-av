En man har gripits
efter skottlossning
Alexander Vickhoff

Enligt polisen var det en patrull som vid 19-tiden uppfattade två smällar under rutinpatrullering. Nära den beskjutna bilen finns en 40-årig man som förmodas ha varit det tilltänkta offret.

– Polisen ser också en personbil köra därifrån, säger Calle Persson.

Kort därpå siktades den misstänkta bilen av en annan patrull som stoppade fordonet.

– I bilen satt det en man som kontrollerades, säger Calle Persson.

Den mannen misstänks nu för mordförsök efter sin inblandning i händelsen.

– Han är ännu inte identifierad, säger Calle Persson vid 23.30.

Vid den misstänkte brottsplatsen konstaterades skador på en bil och en husfasad.

Platsen spärrades av i väntan på att polisens tekniker skulle undersöka området. Det finns inga konstaterade personskador i samband med händelsen.
