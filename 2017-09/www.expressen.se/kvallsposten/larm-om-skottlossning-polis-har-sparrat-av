Polisaspiranter på övning
hamnade i skottlossning
Alexander Vickhoff

Enligt polisen var det en patrull som vid 19-tiden uppfattade två smällar under rutinpatrullering i området kring Katrinelund.

Enligt Sydsvenskan bestod gruppen av polisen av poliser i tjänst samt polisaspiranter på övning.

Övningen fick avbytas när man uppfattade skottlossning från en närliggande plats.

Nära den beskjutna bilen finns en 40-årig man som förmodas ha varit det tilltänkta offret.

– Polisen ser också en personbil köra därifrån, säger Calle Persson.

Kort därpå siktades den misstänkta bilen av en annan patrull som stoppade fordonet.

– I bilen satt det en man som kontrollerades, säger Calle Persson.

Den mannen grips efter kontrollen och misstänks för mordförsök efter sin inblandning i händelsen.

– Han är ännu inte identifierad, säger Calle Persson vid 23.30.

Strax efter midnatt anhölls mannen som på sannolika skäl är misstänkt för försök till mord.



LÄS MER: Alla skjutningar i Malmö under 2017



Vid den misstänkte brottsplatsen konstaterades skador på en bil och en husfasad på Industrigatan.

Platsen spärrades av i väntan på att polisens tekniker skulle undersöka området. Efter att teknikerna utfört sitt arbete på platsen kunde man konstatera att en skottlossning har ägt rum på platsen.

Det finns inga konstaterade personskador i samband med händelsen.



LÄS MER: En man kom in till akuten efter skottlossning i Malmö
