Kraftig detonation i
närheten av förskola
Maja Strömberg

Med start vid 21.33 fick polisen larm från flera uppringare som berättade om att det hörts en kraftig detonation på Vallmästarevägen i Växjö, inte långt från en förskola.

– Vi vet inte vad som har smällt eller vem som har gjort det, säger Calle Persson, informatör vid polisens ledningscentral

Polispatruller skickades till området och anträffade stort hål i vägytan, cirka en meter i diameter, vid en cykelbana.

Nu utreder polisen vad som har detonerat, bland annat genom att intervjua personer på plats.

– Hittills har vi inte fått uppgifter på att någon har sett något, vi har beställt hundar som ska söka igenom området, säger Calle Persson.
