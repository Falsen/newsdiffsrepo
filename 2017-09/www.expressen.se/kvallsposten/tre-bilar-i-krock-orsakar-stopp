Man död efter
frontalkrock
Christer El-Mochantaf

Olyckan inträffade på riksväg 24 strax norr om Finja på fredagen. Ett stort pådrag med polis, ambulans och räddningstjänst skickades till platsen.

Enligt uppgift frontalkrockade två av bilarna, den tredje inblandade bilen lyckades styra undan och hamnade i diket.

Totalt var fyra personer inblandade i kraschen, skriver Kristianstadsbladet.

Enligt SVT Nyheter Skåne fördes en av de skadade förarna, en man i 65-årsåldern, till Hässleholms sjukhus, men hans skador var så svåra att hans liv inte gick att rädda.

Den andre föraren, en man i 45-årsåldern, kördes till sjukhuset i Kristianstad. Hans skador beskrivs som lindriga.

Den avlidne mannens anhöriga är underrättade, enligt polisen.
