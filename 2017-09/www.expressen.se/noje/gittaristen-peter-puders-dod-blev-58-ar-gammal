Gittaristen Peter Puders
död – blev 58 år gammal
Kerstin Abrahamsson

Gitarristen Peter Puders som bland annat har spelat med Ulf Lundell och Imperiet har gått bort 58 år gammal.

Peter Puders, som egentligen hette Höglund, spelade under 70-talet tillsammans med punkbandet TT Reuter i Lund. Senare blev han medlem i bandet Commando M Pigg under 80-talet tillsammans med vännen Anders Karlsmark.

– Vi pratades vid förra veckan. Jag räknar Peter som min bästa vän, eftersom vi har gjort så mycket musik ihop. Han var ju så ung. Vi var jämngamla och vi trodde att vi hade så många år kvar att göra bra musik, säger Karlsmark till TT.

Peter Puders var även studiomusiker åt Ulf Lundell, Imperiet och spelade på två av Thåströms skivor.

- Han var en otroligt noggrann och skicklig gitarrist och hade en väldigt stark integritet som konstnär, säger Anders Karlsmark.

Commando M Pigg har återförenats på senare år och släppte en ny skiva 2015.
