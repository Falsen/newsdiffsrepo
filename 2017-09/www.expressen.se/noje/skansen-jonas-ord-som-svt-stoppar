Skansen-Jonas ord
– som SVT stoppar
Dante Thomsen

Det var i söndags som Jonas Wahlström intervjuades i SVT:s "Landet runt". Bland annat berättade Skansen-chefen om när han födde upp en liten råbock med nappflaska. En dag kom råbocken "farande för att döda" och var tvungen att avlivas.

Programledaren Henrik Kruusval frågade då om inte Jonas Wahlström också har haft ett vildsvin.

– Jo för 20 år sedan så det är preskriberat. Men vildsvinet, det var inga större problem med lille Adolf. Han växte och blev stor och fin och stark. Men hans betar växte och det var problematiskt när han skulle gulla på när håll. Han skrapade ju rätt hårt med de där betarna så det gick inte att ha kvar Adolf, säger Jonas Wahlström i programmet.



LÄS MER: Paniken i Nyhetsmorgon: "Tappade det totalt"



Det var dock en liten detalj som Henrik Kruusval hängde upp sig på.

– Men lille... Hette han Adolf alltså?, säger han och skrattar.

– Ja, han var ju en liten nasse när jag fick honom så han döptes till Adolf.

Henrik Kruusval skakar på huvudet och avbryter intervjun.

– Jag förstår. Vi återkommer till dig om vi har fler frågor kring djur.

Sedan skrattar han igen.

På nätet är det många som skrattar åt den dråpliga intervjun. Jonas Wahlström själv tycker dock inte att det är något märkvärdigt att ha en nasse som heter Adolf.

– Det var ju en nasse så det var klart att han fick heta Adolf, säger han.

Vad har du fått för reaktioner på det?

– Förvånansvärt lite. För 15 år sedan hade jag med en liten minigris i soffan på "Nyhetsmorgon" för då började det bli populärt att ha minigrisar som husdjur. Vi pratade om det. Jag berättade att det kanske inte är så lämpligt att ha en liten mingris på balkongen på tredje våningen. Man ska ha betydligt klart för sig att de blir större än man tror, säger han och fortsätter:

– Men det är de tvåbenta nassarna som är de största svinen. Det vart en jävla vart. Det blev 13 mordhot inom tio minuter. Nazisterna skulle spränga hela TV4 i luften. Men TV4 var överlyckliga, "till och med nynazisterna tittar på oss!".

Vad hände med Adolf?

– Han var hur jävla trevlig som helst. Men det fanns en nackdel med honom. När vi flyttade in till stan var han ganska stor och vägde en 70kg eller så där. Han brukade följa med mig till krogen och stå bredvid mig vid bardisken. Bartendern tyckte det var skitkul, Adolf fick en macka och jag fick en öl, säger han och fortsätter:

– Det varade ett tag men sedan fick Adolf portförbud. Alla som satt där... ett fyllesvin kunde de acceptera, det var inga som helst problem. Men ett vildsvin. De satte ifrån sig ölen och gick så bartendern insåg att de förlorade en jävla massa på att ett vildsvin satt vid baren. Jag fick inte ta med honom längre för de tappade i omsättning. Sedan hamnade han på Skansen och det var för att betarna växte.



LÄS MER: Skansen-Jonas försvarar gayskämt



Henrik verkade inte riktigt veta vad han skulle säga när du berättade om Adolf?

– Nej men du vet det är ju Sveriges Television. Man får inte reta någon, det ska vara så jävla korrekt allting.

Expressen har sökt Henrik Kruusval.
