Stjärnkocken Catenacci
tillbaka – efter stroken
Joel Snöbohm

Det var på jobbet på Operakällaren som Stefano Catenacci drabbades av en stroke i våras.

Nu är han tillbaka i restaurangen. Där har han också träffat Metros chefredaktör Staffan Erfors för en intervju med tidningen.

Kungens nära vän och kändiskocken Stefano Catenacci opererades akut efter att ha fått et åderbråk i hjärnan, vilket Expressen var först att skriva om.

Plötsligt kände han illamående och huvudvärk.

Han berättade då att han skulle bli sjukskriven ett tag – men nu är han tillbaka i köket på Operakällaren.

– Det visade sig att jag hade två medfödda bråck i hjärnan. Jag hade all tur i världen, 50 procent av de som drabbas av något sådant här når inte ens sjukhuset i tid. Av de 50 procenten är det bara hälften som klarar sig och får ett normalt liv, berättar Stefano i Metro.

Men trots det så är han nu helt återställd från stroken. Det enda som har förändrats i hans tillstånd är att han lättare blir trött nu, berättar han för Metro.

En annan sorts följd är att har har fått honom att tänka över vad som är viktigt.

– Jag har fått ompröva väldigt mycket. Tidigare tackade jag ja till allting, även sådant som jag inte tyckte var så roligt. Jag har lärt mig att tacka nej mer och försöker i stället fokusera mer på mitt jobb här på Operakällaren och även på min restaurang Caos, säger Stefano, till Metro.

Han berättar att han fokuserar på att få bort all negativ stress berättar han i intervjun.
