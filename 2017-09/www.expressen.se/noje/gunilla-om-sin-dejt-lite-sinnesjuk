Gunilla om sin dejt: "Lite sinnesjuk"
Elisabeth Vedin

I kvällens avsnitt av "Svenska Hollywoodfruar går Gunilla Persson på dejt med "Memory man", eller David som han egentligen heter.

Hon beskriver honom som ett geni som har ett sifferminne utan dess like och att alla vet vem han är.

– Han är en superkändis, säger hon i programmet.

När Gunilla blir upphämtad av David får de bråttom. Han vill att de ska se solnedgången på stranden innan middagen. Och där hettar det till mellan dem.

De möts i en lång kyss.

- Han kysser bra, säger Gunilla efteråt till kamerorna.

Och David verkar vara nöjd över hånglet han med.

- Ibland är det bra att vara "Memory man". Och det här är ett av de tillfällena, säger han.

Men kyssen till trots vill Gunilla inte att de ska vara något annat än vänner.

– Jag är definitivt inte kär i honom. Nej, jag behöver en annan typ av man. Jag måste ha en helt annorlunda man.

Hon tycker dock att dejten har varit trevlig och det är svårt att undgå hur förtjust David är i Gunilla. Han överöser henne med komplimanger.

Men Gunilla tycker mest att han är galen.

- Det är helt klart att han måste vara lite sinnesjuk. Men inte på ett elakt, fult sätt. Utan han är så snäll så vad jag än begär så gör han det. Det är härligt.
