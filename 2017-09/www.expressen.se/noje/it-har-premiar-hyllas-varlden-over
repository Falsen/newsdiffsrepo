Bill Skarsgård hyllas av
hela världen efter premiären
Aino Oxblod

Nya filmatiseringen av Stephen Kings bok "Det", "It" med Bill Skarsgård i huvudrollen som den skräckinjagande monsterclownen Pennywise, har premiär i Sverige 13 september.

Men redan nu har filmen hyllats stort världen över - bland annat av Stephen King själv.

– Skarsgård var fantastisk som Pennywise, och han hade stora skor att fylla, har Stephen King sagt om Bill Skarsgårds roll i filmen.

Filmen "It" är inte första gången som Stephen Kings bok tar form i rörlig bild. Redan 1990 gjordes en miniserie som också hette "It", eller "Det", med Tim Curry i rollen som clownen Pennywise.



LÄS MER: Därför söker sig Skarsgård bort från stjärnfamiljen



Tim Curry, som också har spelat i "Rocky horror picture show", har även han hyllat Bill Skarsgårds insats som Pennywise i den kommande storfilmen.

– Jag gillar Skarsgård väldigt mycket, jag tycker att han är väldigt duktig. Det ska bli intressant att se vad för clownansikte han tänker använda, för det är inte alls uppenbart. Jag har sett trailern och man ser honom egentligen inte. Så det ska bli fascinerande. Han är mycket bra, har han sagt efter att ha sett trailern.

Och allt eftersom att premiärdagen för "It" kryper sig närmare, får fler och fler kändisar se den - och de är lyriska. Hollywoodskådespelaren Dwayne "The Rock" Johnson.

"Grattis till Bill Skarsgård som gör en ikonisk tolkning av clownen Pennywise" skriver "The Rock" på Instagram, där han också hyllar filmen som "smart och briljant läskig".



LÄS MER: Nya läskiga trailern till "DET" med Bill Skarsgård



Han tycker också att det är en av de allra bästa filmerna han någonsin sett.

Bill Skarsgård gick på premiär för "It" tillsammans med sin bror Alexander Skarsgård i Hollywood 5 september, och möttes av stora framgångar efter rollen. I Sverige är det galapremiär 8 september, och från den 13 september kan alla se skräckfilmen om Pennywise på biograferna.
