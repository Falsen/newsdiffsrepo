Därför smugglade Kikki
Danielsson tabletter
Aino Oxblod

Att Kikki Danielsson har haft problem med alkoholberoende är vida omskrivet, och också något som artisten har varit väldigt öppen med.

Men trots problemen med alkohol så har Danielsson aldrig tagit droger, säger hon i podcasten "Nemo möter en vän" med Nemo Hedén.

– Jag har aldrig använt droger, säger hon.

Däremot råkade artisten smuggla tabletter, när hon 2010 beställde hem insomningstabletter från nätet - något som är olagligt. Efter abstinensperioden när Kikki Danielsson blev nykter så hade hon svårt att somna.

– Det var en kompis som sa ”Du kan väl beställa insomningstabletter på nätet?”.  ”Jaha, är det lagligt?”. Hon hade bott i England vid den tiden, förklarar Kikki Danielsson i podcasten.



LÄS MER: Kikki Danielsson döms till dagsböter





LÄS MER: TV4:s beslut: Stoppade Kikki under inspelningen



Att Kikki Danielsson följde kompisens råd och beställde tabletter på internet gjorde att hon två år senare dömdes till att betala dagsböter. Tabletterna i paketet som Danielsson fick hem var 240 stycken av det narkotikaklassade preparatet Diazepam. Kikki Danielsson trodde att hon hade beställt hem insomningstabletterna Stilnoct, som hon tidigare fått utskrivna av en läkare.

Rätten skrev i domen: "Att Ann-Kristin Ros inte kände till att Stilnoct var narkotikaklassat medför därför inte att hon saknat uppsåt att beställa narkotikaklassade tabletter. Därutöver kan nämnas att Ann-Kristin Ros uppgett att hon kände till att Stilnoct är receptpliktigt och att hon för ett par år sedan fått medlet utskrivet av läkare. Hon måste därför under alla förhållanden insett att sådana tabletter inte fick inhandlas fritt".
