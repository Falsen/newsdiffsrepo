Maria Montazami: Inte ett roligt besked att få
Per Hägred

Det var i juli i somras som syskonens pappa gick bort.

- Peter var bara 68 när han gick bort. Jag vill inte gå in för mycket på det men han hade dåligt hjärta. Det var så tråkigt.

Lillebror Christian var på besök i Kalifornien när fadern gick bort och syskonen nåddes av det tråkiga beskedet. Christian besökte Montazamis för att gå som lärling hos Maria man Kamran, som sysslar med fastigheter.

- Det var inte ett roligt besked att få. Vi är dessutom en så liten familj och vi står varandra så nära. Peter och jag är oerhört tajta och kan prata väldigt öppet om allt.

Maria räknar - förutom brodern Christian - upp systern Chatarina och hennes dotter (som precis som Christian bor i Helsingborg), mamma Anita (bor i Oderberga) och mormor Annas syster. Mormodern gick bort sommaren 2010.

- Mormor har varit en stor bit av mitt liv, jag har alltid varit väldigt lik henne. Hon var världens finaste, sa hon då.

Nu har sorgen än en gång drabbat familjen.

- Mamma och pappa Peter var skilda. Men vi stod honom väldigt nära. Det var så oväntat att han plötsligt skulle gå bort.

Under inspelningarna av "Maria & Mindy - best freinds forever" återbesökte Maria Skåne. Maria är född i Västerås, men till största delen uppväxt i Ängelholm och Helsingborg. Men det var en jobbig inspelning med tanke på faderns plötsliga bortgång.

- Det blev en snabb visit. Vi köpte lite blommor till pappas hus, som Christian skulle sälja.

Nu är huset sålt. Men Maria har kvar sin kärlek till hembygden och Ängelholm och Helsingborg där hon växte upp.

- Jag älskar Skåne. Människorna är så trevliga. Det känns som att komma hem när jag är här.

Och Marias familj har planer på att skaffa ett mer permanent boende i Skåne.

- Ett tag var vi inne på att skaffa ett eget hus. Men barnen älskar att bo hos sin mormor - och på hotell. Men mamma funderar på att flytta och då kanske vi köper ett stort hus till henne som vi också kan bo i.

När kommer du "hem" nästa gång?

- Redan på torsdag. Jag och Christian ska jobba med Maria Montazami collection.
