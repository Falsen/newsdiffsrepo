Barnprogrammet stoppas
– anses olämpligt för barn
Aino Oxblod

Det tecknade barnprogrammet "Greta Gris" stoppas från att visas i Australien - för andra gången.

Programmet bedöms nämligen som olämpligt. Greta Gris får lära sig i ett avsnitt att det är ofarligt med spindlar, och att de åttabenta djuren inte är något att vara rädd för. Det är när Greta och hennes bror Georg är ute och ser en spindel som deras pappa säger:

– Spindlar är väldigt väldigt små och kan inte göra dig illa.



LÄS MER: Barnprogram i SVT kritiseras för vikthets



Men det stämmer inte riktigt i Australien. Mellan 2000 och 2013 tvingades över 12 000 personer uppsöka läkarvård och läggas in på sjukhus på grund av spindelbett från landets giftiga spindlar, uppger The Guardian.

Den giftiga rödryggade spindeln biter varje år över 2000 personer i Australien, och har så starkt nervgift att den kan döda en människa, även om det är ovanligt. Den ännu giftigare atraxspindeln är skyldig till 40 bett om året, vars gift kan döda ett barn på mindre än 15 minuter.



LÄS MER: Föräldrarnas ilska mot SVT: "Äckligt"



Kanalen ABC uppgav att programmet "olämpligt för en australisk publik eftersom det hävdar att man inte behöver vara rädd för spindlar", och stoppade "Greta Gris" från att visas. Nu har protester från oroliga föräldrar gjort att programmet stoppas igen.
