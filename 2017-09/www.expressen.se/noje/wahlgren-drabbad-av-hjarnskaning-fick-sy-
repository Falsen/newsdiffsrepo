Wahlgren drabbad av
hjärnskakning – fick sy
Eric Emanuelsson

Jessica Wahlgren skulle gå på Kristallen tillsammans med resten av Wahlgren-familjen.

Men efter att ha drabbats av en hjärnskakning var hon tvungen att ställa in.

"Det blir inte alltid som man planerat...istället för kristallengalan blev det 5 stygn och hjärnskakning", skrev hon på Instagram för en dag sedan.

Jessica Wahlgren, som tidigare var gift med Linus Wahlgren, är sminkös och har genom åren varit anlitad till flera av Sveriges största tv-program. Samtidigt driver hon en stor blogg och stylar med jämna mellanrum några av Sveriges största stjärnor.

Tidigare i veckan var hon på pressträff tillsammans med Bianca Wahlgren, Pernilla Wahlgren och Christina Schollin, då de alla är aktuella med den nya säsongen av "Wahlgrens värld" som snart börjar sändas på Kanal 5. Jessica Wahlgren medverkar i programmet, som även var nominerat till flera Kristallen-priser under fredagens gala.

Jessica Wahlgren var dock tvungen att stanna hemma.

Under lördagen skriver hon om sina stora smärtor.

"Jag fick bokstavligt talat en blixt i huvudet. Men en fotoblixt. Det gör fortfarande ont, är tung i huvudet och väldigt trött på grund av en hjärnskakning och jag fick sy en del, men så mycket kärlek som jag fått från alla håll och alla som ställt upp genom att hämta mig, köra mig, stötta, hjälpa, laga mat och väcka mig med jämna mellanrum hela natten. Ni är mina hjältar! TACK", skriver Jessica Wahlgren bland annat.

Hon går inte in mer på vad det är som har hänt – och varför hon blev skadad. Hon riktar också ett särskilt tack till gänget bakom tv-programmet "Biggest loser".

"Tack också till Biggest loser-teamet för blommor och choklad och framför allt er omtanke och fina sms som jag fått från er alla".

Jessica Wahlgren har jobbat som sminkös på Biggest-loser produktion och i kommentarerna under sitt inlägg på Instagram skriver Anna Brolin, som är programledare för "Biggest loser":

"Kommer aldrig mer släppa en fotoblixt ur blickfånget. Massa kärlek till den tappraste av alla".

Även Pernilla Wahlgren skickar en hälsning i form av flera hjärtan och det gör även artisten Charlotte Perrelli.
