Efter hoten – Blondinbella
tvingas isolera sig
Nike Rydberg

Bloggaren och entreprenören Isabella "Blondinbella" Löwengrip utstår många hot i sitt kändisskap. Av den anledningen ökar hon nu tryggheten i sitt hem, berättar hon i ett blogginlägg.

Löwengrip har satt upp nya övervakningskameror – alla kopplade till en mobil-app – utanför huset där hon bor med sina två barn barn. Dessutom har hon byggt ett "panic room" där hon kan låsa in sig med barnen vid ett inbrott.



LÄS MER: Blondinbella anlitar en privat kock



"För mig är det viktigt att jag styr mitt liv, inte olika rädslor [...] Det är viktigt för mig att kunna slappna av och leva som vanligt trots händelser", skriver hon på bloggen. Hon nämner att hon som offentlig person haft "alldeles för många tråkiga erfarenheter", men väljer att undvika ämnet i bloggen eftersom det bara förvärrar situationen.

Familjens hus är också utrustat med inomhuskameror, larmknapp och en larmdosa att ta med i väskan. Isabella Löwengrip skriver att hon nu "gjort allt som gått att göra" säkerhetsmässigt.

Inlägget möts av upprörda kommentarer från Löwengrips läsare. ”Så JÄVLA fruktansvärt, blir så trött på detta KVINNOHAT”, skriver en person. En annan berättar att den "får tårar i ögonen av obehag" av att läsa det. "Kosta vad det kosta vill att sätta in kameror och larm, bara man får vara tjej och bo precis som man vill!! Det är frihet!", tycker en annan läsare.



LÄS MER: Blondinbellas lyxresa med okänd man



Isabella Löwengrip skilde sig i våras från exmaken Odd Spångberg. Sedan dess lever hon ensam med sina barn.
