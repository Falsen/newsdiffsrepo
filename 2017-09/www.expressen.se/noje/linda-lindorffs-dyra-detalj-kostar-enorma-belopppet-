Linda Lindorffs dyra detalj
– kostar enorma beloppet
Eric Emanuelsson

Linda Lindorff gjorde succé på röda mattan i sin vita klänning under fredagskvällens Kristallen-galan som sändes i SVT och ägde rum i Stockholmsmässan i Stockholm.

TV4-profilen var nominerad i kategorin "Årets dokusåpa" med sitt program "Bonde söker fru", men fick se sig slagen av SVT:s succéprogram "Allt för Sverige".

Tidigare år har Linda Lindorff uttryckt sin besvikelse efter förlusterna. Förra året lämnade hon bland annat galan efter ett vredesutbrott.

Men detta år tog hon det betydligt lugnare – och passade på att skicka en slängkyss när vinnarna bakom "Allt för Sverige" gick upp på scenen för att ta emot sitt pris.

TV4-programledaren berättade även innan galan att hon skulle ta det väldigt lugnt, oavsett om hon vann eller inte.

Förutom sin vackra vita klänning hade Linda Lindorff också på sig ett par örhängen som verkligen glänste. På sin blogg berättar hon mer om örhängena:

"Jag bar dem på Kristallen-galan i fredags. Kände mig verkligen fin. Priset för dessa… över 100.000 kr så det är kanske inget man har på sig varje dag", skriver hon bland annat.

Linda Lindorff berättar också att det inte är hennes örhängen, utan att hon bara har fått låna dem.

"Är fullkomligt förälskad i dessa örhängen. De är från danska Lynggaard – och tyvärr inte mina… men ändå, så snygga! Älskade ha dem om så bara för en dag.
