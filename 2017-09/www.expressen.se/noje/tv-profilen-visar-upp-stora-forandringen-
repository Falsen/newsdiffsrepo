Tv-profilen visar upp
stora förvandlingen
Aino Oxblod

Jennie Hansson, 28, var en av deltagarna i förra årets säsong av "Biggest loser - nu eller aldrig".

På sin Instagram delar den tidigare deltagaren i realityserien på Sjuan med sig av sin resa.

Med en bild från innan inspelningen och en bild från nutid visar Jennie Hansson upp den stora skillnaden.

"Idag är det exakt 1 år sedan våra pressbilder togs. Jag har så många gånger fått frågan, "vad var det som fick dig att söka till BL?" och jag har alltid svarat; jag vet inte riktigt, det bara blev så!"" skriver Jennie Hannson på Instagram.

Men hon konstaterar också att svaret hon brukar ge inte är helt sanningsenligt.

"Det riktiga svaret är egentligen; för att jag var fruktansvärt trött på mig själv och min kropp. För att jag inte orkade, för att jag ville ha en förändring och för att jag var så förbannat ledsen på att känna mig misslyckad och ensam." skriver Jennie Hansson till bilden på Instagram.



LÄS MER: Kändisarna som är med i Biggest loser





LÄS MER: Anna Book visar stora förändringen efter Biggest loser



"Biggest loser"-profilen menar att hon inte har kommit så långt som hon skulle vilja, och att hon fortfarande kan må dåligt - men är samtidigt noga med att hylla sig själv och sin resa efter programmet.

"Hjärnspöken har jag fortfarande gott om och jag är inte fysiskt där jag vill vara just nu.. Men jag är i alla fall på väg emot något som är så mycket bättre än vad den (otroligt) destruktiva tjejen startade med för ett år sedan!" skriver hon på Instagram.

Bilden har gillats över 600 gånger, och Jennie Hansson möts av mycket stöd från sina följare på sociala medier.

"Du är så grym & en fantastisk förebild" tycker en person.

"Det är vi som är hedrade att få följa dig! Du är så fantastiskt fin person" skriver en annan.
