Books bröstförändring
efter enorma viktraset
Nike Rydberg

Anna Book, 46, är aktuell i höstens säsong av "Biggest loser VIP" och har i samband med programmet gått igenom drastiska förändringar i sitt utseende.

Förutom att förlora vikt har hon både blekt tänderna och tatuerat ögonbrynen genom så kallad "microblading". Nu funderar hon på nya förändringar, berättar hon i en intervju med sajten Hänt.



LÄS MER: Jan Johansens hårda ord mot Anna Book



– Kanske fixa tuttarna. Vi får se. Mina ”girlisar” har blivit lite små. Brösten är en jättestor del av mig och eftersom jag har lite kvar att jobba med försvinner dom mer än dom redan har gjort.

Hon berättar också om sina tidigare utseendeförändringar:

– Tänderna hade jag redan påbörjat i februari i år och ögonbrynen gjordes sex sju veckor innan jag åkte till "Biggest loser". Sen har jag precis gjort min första påfyllnad av dem och ska eventuellt göra en till och två tre månader. Men det är bara för att jag inte kan forma mina bryn.



LÄS MER: Anna Books ilska efter fräcka frågan



Anna Book förminskade sina bröst när hon var 18 år gammal och till Aftonbladet har hon beskrivit dagens situation som "ödets ironi".

– Jag har ju sagt det, att det är ödets ironi och att jag kanske skulle få mig en käftsmäll tillbaka bara för att jag hade så bråttom att göra dem mindre när jag var 18 år. Att jag kunde hamna i ett läge när jag var äldre och saknar mina ”girliesar”, säger hon och skrattar.

"Biggest loser VIP" har premiär måndagen den 4 september. Förutom Anna Book gästas programmet av Army of lovers-sångerskan Camilla Henemark, livsstilscoachen Runar Sörgaard, "Farmen"-profilen Jan "Blondie" Hammarlöf, artisten Loulou Lamotte, "Ullared"-profilen Morgan Karlsson och kändisstylisten Jonas Hallberg.
