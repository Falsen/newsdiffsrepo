Blondinbellas hårda
krav på nya kärleken
Aino Oxblod

Bloggaren Isabella "Blondbella" Löwengrip, 26, ansökte om skilsmässa från maken Odd Spångberg i våras.

Nu ger bloggaren och företagaren tydliga besked om hur hon tänker kring sitt kärleksliv de kommande åren - "Blondinbella" vill inte kasta sig in i ett nytt seriöst förhållande.

"Visst kan jag dejta lite, det är trevligt att bli uppvaktad men det stannar där. Jag vill vara med mina barn, jag vill jobba och bygga ett miljardbolag inom de närmsta fem åren, sedan vill jag ha mycket egen tid" skriver Isabella Löwengrip i ett nytt ärligt inlägg på sin vällästa blogg.

Hon konstaterar också att det kommer ta väldigt lång tid innan hon vill bo med en partner igen, även om hon mot förmodan skulle bli kär och vilja vara i ett seriöst förhållande igen.



LÄS MER: Blondinbella: Därför lämnade jag Odd



"Dagen jag träffar någon ny som leder till något seriöst kommer det vara ett särbo-förhållande under många år, annars kan det vara. Jag menar, jag har ett jobb som uppfyller mig, jag har redan två fina ungar, jag har kapital att stå på egna ben med och framför allt har jag fantastiskt roligt varje dag!" skriver "Blondinbella" i bloggen.



LÄS MER: Hemliga miljonären – är Blondinbellas tröst



Inlägget hyllas nu av Isabella Löwengrips läsare, som tycker det är helt rätt att bloggaren fokuserar på sig själv och på sin barn.

"You go Bella!! Kör sitt race och njut av att du vet vad du vill ha och inte ha här i livet. Tar rätt så mycket erfarenheter och tid i livet att komma fram till det. Skönt! Jag hejar på dig! Kör hårt" skriver en person.

"Jag förstår precis vad du menar! Jag har haft sambos men nu i mitt senaste förhållande bor vi fortf särbo efter 2 år och det är så najs! Han har sitt och jag mitt" skriver en annan.
