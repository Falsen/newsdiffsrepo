Pamela Anderson om sorgen efter hunden
David Lillemägi

Pamela Anderson har mötts av rubriker runtom i världen - för sitt nya hälsosamma jag. Och enligt Radar Online är det denna gång inte kärleken Rick Salomon som hjälpt den tidigare "Baywatch"-stjärnan att få rätsida på livet - utan en hund.

Pamela adopterade hunden Jo 2007 kort efter att hennes tidigare hund Star, en golden retriever hon haft i nästan 17 år, gått bort. Nyligen gick också Jo bort.

– Det var inte Rick som fick ordning på Pamela den här gången. Det var hennes hunds bortgång, säger en källa till Radar Online.

Pamela Anderson har länge profilerat sig som djurvän, bland annat då hon var med i pratshowen "Skavlan" nyligen och berättade om sitt engagemang för djurrättsorganisationen PETA.

– Pamela såg Jo som en del av hennes familj, säger källan till Radar Online.

Pamela Anderson själv har kommenterat den kära hundens bortgång på sin Facebooksida. Den 25 september skrev hon:

"Vår kära Jo gick bort i dag. Han känns så när, ännu närmre på något sätt. Oändlig kärlek - kommer aldrig lämna våra hjärtan. Han lärde oss så mycket".

Enligt Radar Online fick hundens bortgång Pamela att öppna ögonen.

– När Pam såg honom gå bort fick det hennes att inse hur kort och ömtåligt livet är. Efter att hon förlorat honom började hon förändra saker i sitt eget liv för hon vill vara där för sina barn, säger en familjevän enligt Radar Online.

Pamela Anderson har två söner, Brandon, 18, och Dylan, 17, med exmaken Tommy Lee, något hon också pratade om under Sverigebesöket.

– Pamela vill aldrig att de ska känna som hon gjorde då hon förlorade Jo, säger källan till nöjessajten.



Följ Expressen Nöje på Facebook - där kan du kommentera och diskutera våra artiklar.
