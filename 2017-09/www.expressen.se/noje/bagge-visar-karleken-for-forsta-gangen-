Bagge visar kärleken
– för första gången
Mattias Knutson

Tv-profilen tidigare har aldrig visat upp kärleken för svenska folket – men på fredagens Kristallengala var det dags.

Anders Bagge klev stolt upp på röda mattan – med en till synes okänd kvinna vid sin sida.

De två har aldrig visat sin kärlek offentligt tidigare – men nu var det alltså dags.

– Vi är tillsammans. Det har vi varit ganska länge, berättar Anders Bagge om Johanna Lind – som svarar skojfriskt:

– Han är en gammal man. Så jag kände att det var bra att slå till, säger hon och fortsätter:

– Vi är hemmagrisar. Vi gillar att vara hemma. Vi är aldrig ute.

Anders Bagge håller med:

– Vi har skoj. Det gäller att varje dag börja om.

Paret har tidigare varit vänner och det var Anders Bagge som satte i gång romansen när han ringde till Johanna Lind. Den nära vänskapen utvecklades snart till kärlek. Johanna Lind är en tidigare "Fröken Sverige"-vinnare.

De har nu varit tillsammans i över ett halvår.

– Vi trivs bra ihop det, det är en kanontjej och vi är tillsammans. Och det är bra att man har något privat också. Jag är ganska öppen i allt annat men det här är privat. Vi är tillsammans och bor ihop, that's it, säger Anders Bagge.
