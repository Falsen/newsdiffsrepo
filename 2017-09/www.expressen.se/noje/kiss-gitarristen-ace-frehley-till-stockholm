Kiss-gitarristen Ace Frehley till Stockholm
Hannes Lundberg Andersson

Gitarrguden Ace Frehley spelar på Gröna Lund i Stockholm till sommaren, skriver TT. Senast han var på nöjesparken var 1976, då som gitarrist i Kiss.

Kiss har han däremot inte synts i sen 2002 då han lämnade superbandet för att satsa på en karriär som soloartist. Senaste skivan, "Space invaders", gick in på en tiondeplats på den amerikanska albumlistan.

Datumet för uppträdandet är satt den 17 juni.

Att få se Frehley tillsammans med resten av Kiss igen kan däremot bli svårt. 2008 berättade gitarristen för Expressen vad han tycker om bandet:

– Jag tycker rock ska handla om glädje och ha kul. Det har Kiss slutat med för länge sedan. Där är det bara pengarna som styr, sa han då.

I början av året valdes gruppen in i Hall of Fame – och vägrade spela tillsammans vid ceremonin. Anledningen: de kunde inte enas om vilka medlemmar som skulle få stå på scen.

"Vi har bestämt att inte spela i någon konstellation och vi kommer att fokusera på att fira att vi har valts in i Rock and Roll Hall of Fame. Det är självklart en känslosam situation där det inte finns något sätt att göra alla nöjda", skrev bandet via sin hemsida då.

Kiss har däremot spelat i Sverige även efter Frehleys avhopp. Senast förra sommaren då de spelade på Friends arena i Stockholm och på Sweden Rock-festivalen. På sistnämnda plats belönades de med en geting av Expressens Anders Dahlbom med motiveringen: "När showen haltar blir det legendariska rockbandet väldigt avsminkat."





Följ Expressen Nöje på Facebook - där kan du kommentera och diskutera våra artiklar.
