Jane Fonda, 79: "Jag
lever för sexscenerna"
Joel Snöbohm

Jane Fonda, 79, och Robert Redford, 81, skådespelade mot varandra första gången på 1960-talet och blev ett historiskt filmpar.

Nästan fyra decennier senare visade de att kemin mellan dem var starkare än någonsin när de äntrade scenen på Venedigs filmfestival, skriver Dailymail.

Fonda och Redford kysste varandra när de belönades med ett pris för skådespelarinsatser under sina karriärer.

De var båda bekväma i varandras sällskap på scenen och hyllade in motspelares talanger.

Jane Fonda säger att hon önskade att sexscenen i kärleksfilmen Our souls at night, som har premiär i höst hade varat lite längre.

De båda skådespelargiganterna belönades med Guldlejonet för deras samlade skådespelarinsatser under fredagen.

De hyllade varandra och Fonda berättade mer om de sexscener som hon spelat in med Redford.

– Jag lever för sexscenerna med honom, sa hon från scenen.

En av behållningarna att spela in romantiska scener med Redford var hans kyssar, berättade Fonda från scenen.

– Han är en jättebra kyssare så det var roligt att kyssa honom när jag var i 20-årsåldern och att kyssa honom igen när jag nästan är 80, säger hon.

Den nya filmen handlar om att få en chans till kärlek sent i livet och regisseras av den Indiske filmmakaren Ritesh Batra.

Redford som är filmens producent vill delta i projektet eftersom så få filmer riktar sig till en äldre publik. Han ville också hinna med att göra en till film med Jane Fonda.
