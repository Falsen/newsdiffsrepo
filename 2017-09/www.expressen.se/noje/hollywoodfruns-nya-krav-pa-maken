Hollywoodfruns
nya krav på maken
Emilia Hedman

Isabel Adrian är känd från tv-programmet "Svenska Hollywoodfruar". Tv-profilen är gift med artisten och producenten Steve Angello, tillsammans har de två barn.

Efter att ha bott i Los Angeles i över ett decennium har nu hela familjen flyttat hem till Sverige.

Paret avskedade sin barnflicka de hade i USA.



LÄS MER: Parets ord – efter bråket med barnflickan



När de sedan hade flyttat hem till Sverige stod paret Adrian och Angello där med mycket jobb och ingen hjälp. Detta gjorde att Isabel Adrian fick offra sin karriär och i stället vara föräldraledig.

Men ledigheten har inte varit problemfri, artisten Steve Angello jobbar mycket och de kan vara svårt att komma överens om vems tid som är viktigast.

– Steve har nog också fått känna på smällen och gå in på djupet i föräldraskapet. Om man sitter i studion till tre på morgonen så är det inte kul att stiga upp klockan sex och köra barnen till skolan. Med lite övertalning har han strukturerat om sitt jobb, säger Isabel Adrian i en intervju med Mama.

Tillsammans bestämde paret att Steve Angello skulle dra ner på jobbet, Isabel Adrian började också gå till en psykolog som hjälpte henne att förstå att det är okej att säga att de ska göra detta tillsammans.

– Om vi ska göra detta, måste vi göra det båda två. Det spelar ingen roll att han kan åka ut och tjäna miljoner, vi måste göra det tillsammans. Annars är man inte en familj, utan då är det jag som blir barnflicka, säger Adrian under intervjun med tidningen.



LÄS MER: Isabel Adrian går inte att känna igen i programmet



Isabel Adrian berättar att de blivit lättare att få ihop vardagen efter att hon börjat ställa krav på sin man.

– Det är fortfarande kämpigt. Det blev bättre, men vi ställs fortfarande inför situationer när han överväger att ta en spelning och då kan jag inte säga nej till det. Då blir det jag som ställer upp, även om jag känner mig totalt nermejad av att stiga upp halv sex på morgonen och köra på med barnen. Jag har inte fattat exakt när man har rätt att säga ifrån – jag har ingen handbok, säger tv-profilen till Mama.
