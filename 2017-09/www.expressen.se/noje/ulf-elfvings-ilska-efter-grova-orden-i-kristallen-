Ulf Elfvings ilska – efter
grova orden i Kristallen
Joel Snöbohm

När det svenska tv-priset kristallen delas ut så håller många svenska tv-kändisar tacktal. För att uttrycka sin tacksamhet använde många svordomar som förstärkningsord.

Detta reagerade radioprofilen Ulf Elfving, 74, på. Han tittade på galan från tv-soffan tillsammans med sin fru.

– Vi försökte räkna svordomarna men vi tappade räkningen efter ett tag. Det var nästan löjligt, säger han.

Kanske blir kändisarna så chockade när de vinner så att de tappar hela sitt ordförråd och måste använda sig av svordomarna, spekulerar han.

Han tycker att kändisarna och SVT – som sände galan – borde kunna bättre.

– Sveriges Television tycker ofta att de är lite finare eller lite bättre, och då kan man väl använda den ambitionen i språket.

– De här människorna jobbar ju med bild och ljud, de ska ju vårda vårt språk. Det är ju en uppgift för dem att vårda språket något sånär.

Själv använder han sig gärna av svordomar – men i kristallen nåddes en gräns.

– En liten svordom kan man gärna krydda språket med – men inte som här, det var genomgående, säger han.

Han menar att kändisar på tv är förebilder som har ett större ansvar för sitt språk.

– Alla kanske inte tycker att det är någon stor grej, men det sätter en agenda och det lär tittare och kanske framför allt unga tittare att det inte finns några andra adjektiv än "skit", "helvete" och "jävlar", säger han.



LÄS MER: Blev helt knäpptyst – efter Wikingssons ord



Han har skrivit om svordomarna i en krönika på News 55.

– Om de är klädda till fest och gala men talar gatans språk så blir det lite kontrast, säger han.

Men mycket i galan tyckte han ändå var bra. Till exempel den nuvarande kollegan på News 55: Marianne Rundström.

– Hyllningen till henne tycker jag var lysande och David Lindgren sjunger ju som en gud, det var också bra kamerajobb, det var bättre bilder än ord.
