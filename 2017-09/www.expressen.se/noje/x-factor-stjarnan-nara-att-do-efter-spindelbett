X-Factor-stjärnan nära
att dö efter spindelbett
Nike Rydberg

Chris Maloney, 39, kom trea i den brittiska tävlingen "X Factor" 2012. I augusti var han på semester i Bodrum, Turkiet, där han blev biten i huvudet av en spindel – en nära döden-upplevelse som han nu berättar om för första gången.

När det hände befann han sig på stranden och totalt stannade hans hjärta två gånger, efter en allergisk reaktion på bettet. Han trodde först att han blivit "slagen med en kofot" i bakhuvudet, berättar han för Daily Mail.



LÄS MER: "X Factor"-jurymedlemmen råkade ut för en miss



– Jag kände mig illamående och snurrig, som om jag blev slagen i bakhuvudet igen. Jag föll till marken och började skaka och kunde inte andas.

Han fortsätter sedan:

– Det var fruktansvärt. Jag trodde faktiskt att jag skulle dö.

Maloneys liv räddades av turisten Mandy Fisher som gjorde mun-mot-mun-metoden tills ambulans anlände till platsen. På väg till sjukhuset stannade hans hjärta ännu en gång.

Efter intensiv sjukhusvård och två veckors vila i Turkiet har Chris Maloney fått resa hem. Nu vill han träffa turisten som räddade honom.



LÄS MER: Louis Tomlinson i One Direction uppträdde i "X-Factor"



– Jag skulle verkligen vilja träffa henne igen och tacka henne för att hon räddade mitt liv. Hon var en ängel, säger Chris Maloney.

Det är inte första gången på sistone som sångaren är med om en allvarlig olycka – i juli krockade han med sin bil och "såg sitt liv passera förbi", skriver Daily Mail.

– Det var skrämmande. Jag tänkte "nu är det över", berättade han då.
