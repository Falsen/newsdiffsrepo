Robbie Williams:
"Det blir min död"
Aino Oxblod

Robbie Williams har länge kämpat mot missbruksproblem, och tackar sin fru för hjälpen att må bättre.

Men det är hans karriär som är den riktiga boven, menar Williams i en intervju med The Sunday Times. Han berättar att det är livet i offentligheten som gjort att han blivit deprimerad genom åren.

– Det här jobbet är riktigt dåligt för min hälsa. Det kommer att döda mig. Jag kan inte se på det på ett annat sätt, säger Robbie Williams om karriären.

Artisten är säker på att han skulle må bättre rent psykiskt och inte hamnat i depressioner genom årens lopp om han levde som en vanlig människa, och inte var känd världen över för sitt artisteri.

– Depression finns i min familj. Jag vet inte om jag skulle vara så här mentalt sjuk utan berömmelse. Jag tror inte att det skulle vara lika kraftfullt om det inte hade varit för mitt kändisskap, säger Robbie Williams till den brittiska tidningen.



LÄS MER: Robbie Williams i Sverige – här är hälsningen





LÄS MER: Sanningen bakom Robbie Williams stora förvandling



Han hyllar sin fru för stödet hon ger honom, och menar att hon vill hålla liv i både honom och deras förhållande.

– Hon är smart nog att inte sänka skeppet medan jag bara vill sänka det för att se hur det skulle se ut, säger Robbie Williams.

Robbie Williams har tidigare berättat om sina hälsoproblem, där han äter mycket på natten när han sover - något som fått honom att gå upp i vikt.

– Jag har gjort det här underliga i ett år nu, och jag är inte medveten om att jag gör det. I sömnen vill jag inte ha grönkål utan jag vill ha socker, en massa socker, säger Robbie Williams enligt The Mirror.

I ett ärlig framträdande 2016 berättade artisten också om sin ångest och depression:

– Det fanns inget namn på det när jag kämpade mot de här sakerna. Nu pratar fler om det, tack gode gud, berättade han.
