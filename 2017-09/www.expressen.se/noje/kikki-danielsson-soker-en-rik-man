Efter sjukdomen –
Kikki  söker rik man
Nike Rydberg

Kikki Danielsson drabbades under sommaren av en hård förkylning som tvingade henne att ställa in flera spelningar. I podcasten "Värvet" berättar hon nu om den senaste tidens hälsoproblem.

– Det drabbade både halsen och hörseln och ögonen och näsan – allt. Jag var nyss och undersökte mina stämband. Då tryckte de in en kamera i näsan och gick ner i stämbanden, säger hon.

Undersökningen ska dock ha gått bra och på Kikki Danielssons stämband var det "kliniskt rent och fint", berättar hon. Under poddens inspelningsdag är rösten i så bra skick att hon sjungit in alla "Så mycket bättre"-tolkningar på en och samma dag.



LÄS MER: Kikki Danielsson ställer in – sjukdomen stoppar henne



I poddens pratar Kikki också om sin ansträngda ekonomiska situation, och bekräftar att hon inte direkt är "Zlatan-rik".

– Det är ju därför jag söker en rik karl, säger hon och berättar att hennes dotter – som utbildat sig till revisor – numera hjälper henne med finanserna.

– Hon är den strängaste revisor jag haft, och det behöver jag.

Kikki Danielsson beskriver bilen och den stora bostaden som sina största ekonomiska bovar, men lägger till att utgifterna ökade i samband med "Så mycket bättre".



LÄS MER: Därför smugglade Kikki Danielsson tabletter



– Det blev ju hemskt mycket klädinköp till ”Så mycket bättre”, så nu får det vara lugnt ett tag. Äh, jag har garderoberna fulla.

Förutom Kikki Danielsson rymmer höstens "Så mycket bättre" också deltagarna Icona Pop, Eric Saade, Tomas Andersson Wij, Uno Svenningsson, Sabina Ddumba och Moneybrother.
