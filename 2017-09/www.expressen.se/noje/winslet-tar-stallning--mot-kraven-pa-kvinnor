Winslet tar ställning – mot kraven på kvinnor
Linda-Marie Nilsson

Nu sätter Hollywoodstjärnorna ner foten mot kvinnoidealen. I en ny kampanj har Kate Winslet och Scarlett Johansson postat bilder på sig själva – utan smink.

Anledningen är att de vill ta ställning mot de idealkrav och förväntningar kvinnor har på sitt utseende.

– Jag vet att jag är knubbig, att jag har stora fötter och att jag har dåliga hårdagar, säger initiativtagaren Kate Winslet till Huffington Post och fortsätter:

– Under min uppväxt, och även än i dag, hör jag nästan aldrig något positivt från kvinnor om deras kroppar. Jag hör mest något negativt.

Nu uppmanar Hollywoodstjärnorna sina fans att följa deras uppmaning – och omfamna sitt naturliga utseende.

– Jag ville lägga ut ett foto där jag är noll sminkad. Jag vet att jag har rynkor i min hud, men i dag vill jag att ni ser förbi det, säger Kate Winslet och fortsätter:

– Jag vill omfamna mitt riktiga jag och jag vill att ni ska omfamna er själva, ert sätt att vara och älska er själva precis som ni är.



LÄS MER: Heidi Klum visar osminkade sanningen

Även Scarlett Johansson postade en sminkfri bild och berättar för tidningen om sin oro för hur unga tjejer tror att de måste retuschera sig själva för att passa in.

– Jag har sett unga tjejer följa kändisar och försöka bli en av dem... De försöker uppnå perfektion, ha en perfekt kropp och en perfekt hy, säger skådespelaren och fortsätter:

- De förstår inte att bakom stjärnornas yttre så står massor av designers, make up-artister och bildretuschering.

LÄS MER: Tyra Banks bild fick alla att jubla

Även om den osminkade kampanjen är ny, så är det inte första gången Hollywoodstjärnorn går ut och visar upp sitt naturliga yttre. I början av sommaren publicerade "Top Model"-programledaren och supermodellen Tyra Banks en bild på Instagram som hyllades världen över.



LÄS MER: Så ser stjärnorna ut utan smink



På bilden visar hon upp sig helt naturlig, utan smink eller produkter.

"Jag bestämde mig för att ge er lite av mitt riktiga jag", skrev hon till bilden.

Bilden har gillats över 200 000 gånger och många har tackat stjärnan för att hon publicerat den.







Följ Expressen Nöje på Facebook - där kan du kommentera och diskutera våra artiklar.
