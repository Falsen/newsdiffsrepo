Lena PH:s nakna
video i provhytten
Frida Hansson

Artisten och Melodifestivalen-vinnaren Lena Philipsson, 51, befann sig i en provhytt i en affär för att prova sommarkläder. Men när hon var färdig fick hon snopet stå kvar.

Från högtalarna i butiken började nämligen hennes egen låt ”Han jobbar i affär” att spelas. Lena Philipsson tyckte då att det skulle ha blivit allt för pinsamt att visa sig ute i butiken och stod kvar i provhytten – naken.



LÄS MER: Lena PH:s mystiska bild får följarna att undra



På Instagram har hon lagt upp en video där hon filmar sina nakna ben i provrummet och i bakgrunden hör man låten.

Till videon har hon skrivit:

”När man står naken i provrummet och inte vill klä på sig och gå ut därifrån för att dom spelar en av mina låtar”.

Lena Philipsson har också lagt till taggen #genant.



Flera av hennes följare har kommenterat videon.

"Så trist när det händer", skriver någon ironiskt.



LÄS MER: Lena PH:s stora miljonrullning



Flera skickar peppande kommentarer.

”Var stolt över dina låtar...du e bäst”, ”Då är man riktigt berömd! Var stolt vetja!”, ”Kunde väl hoppat ut och sjungit med. Hade säkert gjort succé” och ”Underbart! Stäm upp till allsång”, skriver flera personer.

Någon annan skämtar om att Eva Dahlgrens låt ”Jag klär av mig naken” hade passat bra.

Lena Philipsson har publicerat samma film på sin Facebook-sida och får mycket uppmärksamhet för den roliga filmen där också.
