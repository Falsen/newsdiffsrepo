Angelina Jolie talar ut om
uppbrottet från Brad Pitt
Johanna Cardell

Skådespelarna Angelina Jolie och Brad Pitt var ett av världens kändaste par och fick snabbt smeknamnet "Brangelina."

Skådespelarna träffades 2004 och tio år senare gifte de sig. Men i fjol, i september, valde Angelina Jolie att ansöka om skilsmässa från Brad Pitt.

Efter skilsmässoansökan har hon ställt upp på en intervju med Vanity Fair där hon berättade om den hälsokris som hon fick i samband med uppbrottet, vilket Expressen har rapporterat om tidigare.

Nu är hon aktuell med lanseringen av Netflixfilmen "First they killed my father" som hon varit med och regisserat och möter media på nytt.



LÄS MER: Angelina Jolies hälsokris efter separationen från Brad Pitt

I en intervju med Aftonbladet berättat hon om att det senaste året har varit tufft med både hälsoproblem och uppbrottet.

–  För tio år sedan hade jag aldrig trott att jag skulle vara där jag är i dag. Jag hade trott att mitt familjeliv, mitt äktenskap och min karriär skulle vara mycket annorlunda. Däremot hade jag satsat en slant på många barn och resorna, säger hon till Aftonbladet.

I samband med uppbrottet med Brad Pitt gick det rykten om otrohet och paret pratade endast genom advokater en period. I dag verkar det vara annorlunda.

– Innerst inne tycker jag det är mycket viktigt att inte hata. Det bara förstör, säger Jolie till Aftonbladet.

Men singellivet är inget som skådespelaren gillar – i stället tycker hon att det bara är jobbigt.

Brad Pitt och Angelina Jolie har sönerna Knox, 9, Pax, 13, Maddox, 16, och döttrarna Zahara, 12, Vivienne, 9, och Shiloh, 11 tillsammans.

Efter skilsmässoansökan har hon hämtat stöd hos dem.

– Det har varit så rörande att se hur de har stöttat varandra. De äldre bröderna hjälper de yngre barnen och alla stöttar mig, säger Angelina Jolie till Aftonbladet.
