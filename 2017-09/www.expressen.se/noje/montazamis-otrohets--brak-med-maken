Montazamis otrohets-
bråk med maken
Casper Danielsson

För 25 år sedan gifte sig den svenska Hollywoodfrun Maria Montazami med maken Kamran Montazami vid ett litet bröllop i Las Vegas.

Sedan dess har paret lyckats hålla kärleken vid liv.

– Om jag har något tips för att hålla kärleken vid liv: Acceptera den andra människans fel och försök förbättra dig själv så du kan vara lycklig, säger hon.

Trots att parets kärlek har bestått i ett kvarts sekel har den inte varit oprövad.

Sedan maken Kamran kommit hem med ett sugmärke frågar sig Maria Montazami fortfarande var det har kommit ifrån, hur det har uppstått och hur hon ska hantera det.

– Man måste förstå att alla stadier i ens liv förändras. Först är man ung, osäker och kanske till och med otrogen, säger hon och harklar sig:

– Ja, inte för att jag var det. Och kanske inte Kamran heller. Men han kom hem med ett sugmärke en gång, så vem vet? frågar hon sig.

Det är inte enda gången Maria Montazami varit rädd att maken skulle vara otrogen.

I podcasten "Dilemma" på Mix Megapol berättar Maria Montazami:

– Jag fick dra en tjej en gång i håret. Jag tyckta att hon höll på med Kamran, jag tänkte "Vad fasen håller ni på med?", så jag drog henne i håret, berättar hon i radioprogrammet.

Hon förklarar känslorna som fick henne att dra kvinnan hårt i håret.

– "Han är min!" En sådan där riktig halsryckare, och det var hemskt, säger hon.

"Svenska Hollywoodfruar"-profilen säger också att det är viktigt för henne att kunna lita på sin make och partner - och att hon inte har någon tolerans för otrohet. Att behöva oroa sig för sin partner är dåligt för kroppen, menar hon.

Jag gjorde det klart att "don't go there", det har inte jag tid med. Det är jättedåligt för kroppen och hjärtat, för då svettas man ju verkligen om man ska vara orolig för en annan människa och hans beteende, det har man liksom inte tid för, säger Maria Montazami.

I "Kändispodden" berättar hon om en konflikt som delar paret: Ska deras 19-årige son Nicholas få dricka alkohol eller inte före sin 21-årsdag?

– Det är väl bättre att han tar en kall öl med sina vänner än att han tar droger eller något sånt, man får välja sina konflikter med barnen, säger hon.

Maken är dock av en annan åsikt – han vill att Nicholas väntar till sin 21-årsdag. Maria Montazami beskriver honom i intervjun som "väldigt strikt".

Men det som inte dödar en relation, gör den bara starkare, enligt Maria Montazami.

– Men man måste småbråka om saker – det måste man för att kunna rensa i livet, säger hon och berättar hur familjen hanterar kriser:

– Vi har familjemöten för att kunna rensa luften. Senast pratade vi om hur Nicholas slänger sina kläder på golvet.
