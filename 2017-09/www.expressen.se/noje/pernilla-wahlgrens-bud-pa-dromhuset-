Pernilla Wahlgrens
bud på drömhuset
Joel Snöbohm

Tv-profilerna Pernilla Wahlgren och Bianca Ingrosso håller på att köpa ett nytt semesterhus i Spanien. I podcasten Wahlgren och Wistam berättade Pernilla Wahlgren om hur nära de är att fullborda köpet.

Hon avslöjar att hon nu lagt ett bud på ett sommarhus – som säljaren överraskande har accepterat.

– Det är så nära, så nära, jag har varit och tittat på flera hus och faktiskt lagt bud på ett hus nu, säger hon i podcasten.

– Jag trodde inte att de skulle ta mitt bud – men så gjorde de det.

Nu återstår bara att ta beslutet:

– Nu funderar jag på om det verkligen är det här huset jag vill ha, säger Pernilla Wahlgren i podcasten.

Dottern Bianca Ingrosso har redan lagt ut en bild med texten ”Vi köpte just ett hus i Marbella” – men det stämmer alltså inte riktigt säger Pernilla Wahlgren i podcasten:

– Bianca min dotter är lite snabb. Hon la en bild ut på Instagram story och skrev att vi har precis köpt hus.

Hon fotsätter att berättar att det är Biancas favorithus men att de fortfarande tittar på andra hus och att det inte har skrivit på några papper än.

– Jag ska alltså inte packa väskor och stryka något streck i kalendern som markering för när jag ska åka till Spanien, konstaterar Sofia Wistam i podcasten.

Segmentet avslutas med att Pernilla säger att husköpet är "väldigt nära".
