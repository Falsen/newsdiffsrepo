Jespers fina hyllning
till Tilde i "Nyhetsmorgon"
Kerstin Abrahamsson

I söndagens "Nyhetsmorgon" överraskades Tilde de Paula Eby av familj och vänner som hyllade henne i tv-studion tillsammans med en stor orkester.

Men det blev kramkalas för TV4-profilen även i måndagens sändning.

Helt utan föraning passar kollegan Jesper Börjesson på att hylla Tilde mitt i programmet.

- Vi träffades i Jönköping 1994. Redan då sa folk att det var något speciellt med dig. Så rätt vi hade då, säger han och kramar om sin kollega.

LÄS MER: Kuppen mot Tilde i "Nyhetsmorgon"



Programledarduon har många timmar i studion tillsammans bakom sig. De har rapporterat från USA-val, kungahändelser och katastrofer.

– Vi har stått där och du har stått där och alltid, alltid, alltid och oavsett vad det är för ämne så är din entusiasm, din nyfikenhet och din glädje helt fantastisk. Jag känner att jag står här och kan inte jobba med någon bättre i de här sammanhangen. Ett stort grattis. Du är verkligen bäst, säger han.



LÄS MER: Tilde nära att svimma under direktsändning



TV4-profilen blir så överväldigad över hyllningen att hon inte riktigt vet vad hon säger.

– Nej, nu svor jag. Känslorna tar över, förklarar hon och skrattar.

Tilde de Paula Eby leder förutom "Nyhetesmorgon" i TV4 även programmet "Let's dance" tillsammans med David Hellenius, som också utsågs till årets manliga programledare på Kristallen-galan.
