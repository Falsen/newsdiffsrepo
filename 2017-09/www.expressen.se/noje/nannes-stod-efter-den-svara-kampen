Nannes stöd efter
den svåra kampen
Nike Rydberg

Nanne Grönvall tillbringade en stor del av 2016 som sjukskriven för utbrändhet. Men sedan tre månader tillbaka är hon tillbaka på jobbet, berättar hon i ett inlägg på Instagram. För att ladda batterierna ytterligare har hon nu rest till Maldiverna semester.

”Det har varit och är suuuuperkul att äntligen ha kommit i gång och jobba igen ... Mobilen ringer konstant och sms och mail rasar in. Tycker att det är så otroligt kul, men inser mitt upp i allt att jag ju faktiskt lovat mig själv en mjukstart", skriver artisten.



LÄS MER: Nanne Grönvall sjuk – missat alla föreställningar



Hon är ensam på resan, berättar hon i inlägget där hon också använder hashtaggen "#självvaldensamhetärmagisktibland". Under den tio dagar långa vistelsen har hon läst böcker, snorklat, tränat och varit på spa.

Under inlägget har Nanne tagit emot en mängd stöttande kommentarer från sina följare. "Fantastiskt beslut av dig att ta hand om dig själv" tycker en person, medan en annan skriver "Fina du! Ta den tid du behöver".

Nanne Grönvall har uttalat sig om sin utbrändhet flera gånger. I ett tidigare inlägg på Instagram skrev hon "Oftast går det bra, men det går fortfarande upp och ner ibland, som när man precis börjat lära sig att gå."



LÄS MER: Nanne Grönvall om kampen tillbaka efter utmattningen



I ett blogginlägg med titeln "Därför har jag avbokat alla jobb i över 3 månader hittills" berättade hon att hon kämpade sig igenom sjukdomen "med skuld och skam":

"Kämpar mig igenom detta med skuld och skam att ha hamnat här, blivit så beroende av andra att ta hand om allt man inte längre klarar av och att behöva släppa allt som man har jobbat så hårt för."
