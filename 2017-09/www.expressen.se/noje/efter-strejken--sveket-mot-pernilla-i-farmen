Efter strejken – sveket mot Pernilla i "Farmen"
Viviana Canoilas

Under veckan som Pernilla Wallette var storbonde blev inget av uppdragen gjorda. När tv-bonden Gutta Andersson kom in i till gården för att inspektera såg han rött. Han kallade Pernilla Wallettes insats som storbonde som den sämsta som en storbonde har gjort i "Farmens" historia.

– Det här kommer att få sina konsekvenser, sa Gutta Andersson innan han lämnade gården.

Konsekvensen var att Pernilla Wallette blev avsatt som storbonde - något som Paolo Roberto meddelade innan Nina Wahlin skulle välja sin andrekämpe - för kampen mot den sista finalplatsen.

– Jag blev jätteledsen när jag fick reda på tvisten. Om vi hade vetat det så skulle vi göra på annat sätt, säger Pernilla Wallette framför kameran.

Nina Wahlin, som blivit vald till förstekämpe av Pernilla Wallette, såg då sin chans - och valde att strida mot den avsatta storbonden.



LÄS MER: Deltagarna straffades av TV4 efter strejken



– Det kändes tråkigt att höra sitt namn, jag trodde att vi hade pratat ut. Det kändes som hon valde mig för att straffa mig, säger Pernilla Wallette.

Hon berättar vidare att hon tror att Nina Wahlin ville ge igen.

– Nina sjönk i mina ögon för att hon valde mig. Hon valde mig för att hon är sur på mig, säger Pernilla Wallette.



LÄS MER: Så gick det sedan för "Farmen"-profilerna



Nina Wahlin blev själv förvånad över Paolo Robertos besked - som blev ett dråpslag för Pernilla Wallette.

– Jag är alldeles torr i munnen, säger hon innan valde Pernilla Wallette som andrekämpe.

Nina Wahlin tog hem tävlingen och vann den sista finalplatsen, vilket ledde till att Pernilla Wallette fick lämna "Farmen".





Följ Expressen Nöje på Facebook - där kan du kommentera och diskutera våra artiklar.
