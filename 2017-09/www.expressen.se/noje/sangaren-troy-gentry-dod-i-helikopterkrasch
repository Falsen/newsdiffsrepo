Sångaren Troy Gentry död i helikopterkrasch
Mikaela Lindahl

Countrysångaren Troy Gentry var under fredagen iblandad i en otäck helikopterkrasch. Kraschen ägde rum bara timmar innan en inplanerad konsert och Gentrys liv gick inte att rädda. Det skriver Gentrys band, Montgomery Gentry, på sin hemsida, enligt AP.

Helikoptern ska ha kraschat in i ett skogsområde i närheten av Flying W Airport i Medford, USA, med det är fortfarande oklart vad det var som orsakade kraschen.

Även piloten ska ha avlidit.

Troy Gentry föddes 1967 i Lexington, Kentucky. Där skulle han senare komma att träffa Eddie Montgomery och tillsammans startade de country-duon Montgomery Gentry.

Duon har haft legat som nummer ett på de amerikanska country-listorna fem gånger, med låten "Something to Be Proud Of" som deras största hit.

Troy Gentry blev 50 år gammal och lämnar efter sig sin fru och deras två barn.
