Jihdes svar efter
stora uppläxningen
Dante Thomsen

Peter Jihde var och handlade på Coop i Lidingö när han plötsligt såg rött. Anledningen var att butiken hade placerat Daim med apelsinsmak i fruktdisken, precis vid apelsinerna.

På Instagram läxade Peter Jihde, som fick diagnosen diabetes typ 1 och som dokumenterat sitt liv med sjukdomen, upp matvarujätten.

"Fy fan Coop! Choklad i fruktdisken är något av det lägsta jag varit med om. Gör om! Gör rätt! #jihdesdiabetes", skrev programledaren då.



LÄS MER: Vändningen efter Peter Jihdes ilska mot Coop



Kort därefter valde Coop att pudla – butiken tog bort godiset från fruktdisken och Coops presschef kritiserade också placeringen av godiset.

– Peter pratade med butikschefen när han var där inne och han förstod att det inte var så bra att placera chokladen jämte apelsinerna. De tog bort det omedelbart i samband med att Peter pratade med dem, sa Tobias Rydergren, presschef på Coop, då och fotsatte:

– I grunden är det väl inte en bra exponering att lägga godiset runt frukten. Tvärtom kan jag tycka att man borde lägga frukt vid godiset i stället. Sedan förstår jag att det här var ett sätt att försöka göra det lite roligt genom att lägga apelsinchoklad vid apelsinerna.

Peter Jihdes ilska har blivit en stor snackis på nu förklarar han varför han blev så förbannad.

"Jag handlade, som oftast, i sällskap med mina barn. Att tillsammans med dem ta sig igenom en livsmedelsbutik i dag är som att besöka Willy Wonkas godisfabrik. Frestelserna finns överallt. Förutom i frukt- och gröntavdelningen. Därför blev jag så ledsen att den sista, fredade platsen i butiken utnyttjades till sötsaksförsäljning även den", skriver han i ett mejl till Aftonbladet och fortsätter:

"Den direkta sambandsexponeringen mellan godis och frukt gör det ännu svårare för mig som förälder att förklara för mina barn om vikten av ett bra mellanmål. 'Men det är apelsin i chokladen, pappa'. De ligger ju bredvid varandra. På fruktavdelningen".



LÄS MER: Coop backar efter Jihdes uppläxning



Peter Jihde är dock glad över att Coop agerade så snabbt.

"Proffsigt. Och klokt. Reaktionerna på sociala medier är de väntade. Vissa sympatiserar. Andra inte. Jag kommer dock alltid att protestera mot det onödiga sockrets intrång i våra liv".
