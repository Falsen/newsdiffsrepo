Tv-profilernas besked – Anna-Lisa är gravid
Therese Loberg

Efter en kaosartad säsong av "Ex on the beach" kommer nu beskedet det stora beskedet. Anna-Lisa Herascu, 20, och Andrijano "Adde" Mijanovic, 23, har hittat tillbaka till varandra – och Anna-Lisa är gravid.

– Adde blev väldigt glad. Han sa att vi kör, han vill verkligen. Han gillar barn mer än mig och jag är lite skeptisk, säger Anna-Lisa Herascu.

Det var i helgen som paret beslöt sig för att göra ett graviditetstest efter att Anna-Lisa hade haft ont i livmodern på ett helt annat sätt än vad hon haft tidigare. Dessutom uteblev mensen och hon spydde i två dagar.



LÄS MER: Här är alla deltagarna i "Ex on the beach"









– Jag hade inte tänkt få barn i den här åldern. Vi håller på att bolla just nu och tänker lite på konsekvenserna, säger hon och fortsätter:

– Adde är helt fast, det hade varit kul, men jag tänker nog lite mer framåt. Det blir svårt med ett barn med tanke på det livet vi lever.

Paret har inte bestämt om de kommer att behålla barnet eller inte.

– Det står ungefär 50/50 just nu, säger hon.



LÄS MER: Kim Gidlund hoppade av "Ex on the beach"



Hur är ert förhållande i dag?

– Det är väldigt bra. Vi bråkar fram och tillbaka, men det är som vanligt, skrattar hon.

Paret träffade varandra i första säsongen av skandaldokusåpan "Ex on the beach". Efter det har de haft ett av- och på förhållande.





Följ Expressen Nöje på Facebook - där kan du kommentera och diskutera våra artiklar.
