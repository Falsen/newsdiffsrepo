Artistens ord efter skilsmässan:
"Största sorgen någonsin"
Emilia Hedman

Jill Johnson är nu tillbaka med en ny ep, "Rodeo" som handlar om att göra bokslut med sig själv. Låtarna skrev hon efter skilsmässan med maken Håkan Werner, paret skilde sig förra året efter 17 år som gifta. Låten "This is your last song" skrev hon under inspelningen av SVT-programmet "Jills veranda"

–  Den här låten handlar mer om att mitt i livet, med den här sorgen, som ju ändå är med mig, känner jag att jag vill göra ett bokslut med mycket, säger artisten till en intervju med TT.



LÄS MER: Jill Johnson om tiden när hon var arrestvakt

Låten från det sexspåriga albumet släpptes för en vecka sedan. Efter separationen har sångerskan varit öppen med sitt mående.

– Media har gjort en en jättegrej, så klart, av mitt privatliv det senaste året. Jag har varit ganska öppen med att det varit den största sorgen någonsin. Det är väl något jag kommer få jobba på ett bra tag till, säger hon till TT.





LÄS MER: Jill Johnsons svåra separationssorg



Artisten tycker att det nya albumet "Rodeo" blivit en fortsättning på det gamla, "For you I'll wait, som släpptes 2016. Men det finns ändå en skillnad på låtarna den här gången.

– Det blev ett ganska sårbart album "For you I'll wait. De här låtarna är väl lite sexigare, har lite mer pondus, behöver livescenen lite mer än de andra, säger den folkkära sångerskan.

När Jill Johnson spelade in "Så mycket bättre" hade hon inte gått ut med att hon separerat från sin make än, och berör därför inte ämnet i programmet.

I stället pratar hon om deras relation mer i allmänhet.

– Jag har varit tillsammans med samma man i 20 år. Och jag har fått kämpa för vår kärlek många gånger. Jag kan känna: vad hände med alla de här kärlekshistorierna – 20 år senare, sa hon i "Så mycket bättre".
