Rikard Wolffs egna
ord om sjukdomen
Aino Oxblod

Rikard Wolff skulle ha uppträtt i Umeå med sin föreställning "Den sista föreställningen - Wolff sjunger Brel", men tvingades ställa in på grund av sjukdom.

Rikard Wolff har nu skrivit ett inlägg på sin Facebook-sida där han förklarar varför han tvingades ställa in sin konsert.

"Kära publik, i går kväll skulle jag ha haft premiär på "Den sista föreställningen - Wolff sjunger Brel" i UMEÅ: Jag har så sett fram emot att få möta Er och ge er denna vackra föreställning. På söndag kväll fick jag ett återfall i en åkomma som kommit och gått de senaste veckorna" skriver han.



LÄS MER: Rikard Wolff sjuk – tvingas ställa in





LÄS MER: Rikard Wolff ställer in igen – efter sjukdom



Rikard Wolff skriver också på Facebook att han saknar sin publik och längtar tillbaka till dem.

Jag tillbringade gårdagskvällen, inte med Er, glittrande gator och ljuvlig musik, utan stirrandes ut från min sjukbädd. JAG LÄNGTAR EFTER ER, JAG SAKNAR ER, snart är jag på benen igen och då ska vi fortsätta DRÖMMA EN OMÖJLIG DRÖM, den dröm som Jacques Brel aldrig slutade tro på." skriver Rikard Wolff.

Inlägget har gillats 450 gånger på bara några timmar, och han får mycket sympatier från sina fans på Facebook.

"Håller tummarna. önskar en snabb bättring. Hälsningar." skriver en person.

"Hoppas du mår bättre snart!" önskar en annan.

"Kära du, vila så är du snart på benen igen! Kryakram" skriver en annan person, som hoppas att Rikard Wolff blir frisk snart.
