Leif GW:s känslostorm
efter kuppen på galan
Eric Emanuelsson

Loa Falkman gick upp på scenen i en blå kostym och gul slips för att del ut "Årets hederspris".

Med glasögon läste han upp motiveringen, som bland annat löd så här:

–  Kristallens hederspris går i år till en av svensk karaktärs största tv-stjärnor. En enastående specialistkompetens, ständigt närvarande i samhällsdebatten och med en popularitet i folkhemmen som saknar motstycke. I snart 40 år har vår hedersprismottagare bidragit till svensk tv:s framgång i de flesta genrer och i många kanaler, berättade Loa Falkman.



LÄS MER: Blev helt knäpptyst – efter Wikingssons ord



Efter det gick han av scenen, men hamnade lite fel och studiomannen Henrik von Zweigbergk var tvungen att guida Loa Falkman till där i publiken som Leif GW Persson, 72, satt.



Då valde Loa Falkman att göra en kupp – och börja imitera Leif GW Persson. Något som lurade publiken – som undrade vad det var som pågick.

–  Kan ni vara lite tysta här va. Det är allvarligt det här, inte något jädra Bolibompa. Eftersom jag alltid vet bäst, så kan jag här och nu peka ut den misstänkte på en gång. Och det är Gustavs grabb va. Grattis Leif!, sa Loa Falkman i publikhavet.

Leif GW Persson satt på en stol och såg märkbart berörd ut efter Loa Falkmans fina tal. De båda höjde varandras händer i luften och gick upp på scenen tillsammans.

Då ställde sig hela publiken upp och hyllade Leif GW Persson med en stående ovation. Kriminologiprofessorn såg återigen tagen ut av all värmande respons från alla som befann sig i Stockholmsmässan, där galan ägde rum.



LÄS MER: Bagge visar kärleken – för första gången

Som tacktal valde Leif GW Persson att sjunga en kort bit ur sången "Till havs". En låt som först sjöngs av legendaren Jussi Björling, men som senare har blivit starkt förknippad med just Loa Falkman.

– Innan Leif får hederspriset så ska han sjunga en liten bit, berättade Falkman från scenen.

–  Vi ska sjunga den tillsammans, eftersom Loa har den röst jag saknar, svarade Leif GW Persson innan de båda sjöng inledningsraden "Nu blåser havets friska vind".

Efter det gick Leif GW Persson av scenen, samtidigt som han hyllades av både publiken och programledaren för galan Kattis Ahlström, som kallade honom för "En älskad man".
