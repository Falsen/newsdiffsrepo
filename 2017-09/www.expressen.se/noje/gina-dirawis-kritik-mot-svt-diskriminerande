Gina Dirawis kritik mot SVT: Diskriminerande
Viviana Canoilas

När modekedjan Hennes & Mauritz och varuhuset Åhléns lät modeller med slöja och hijab visa upp deras kläder startade en slöjdebatt i Sverige.

I torsdag hade SVT Debatt till och med ett inslag om ämnet där frågeställningen var om kvinnor i slöjor bör representeras hos klädjättar.

Gina Dirawi, vars familj har palestinska rötter men kommer från Libanon, tyckte att det var extremt underlig att SVT kunde ställa en sådan fråga.

"Jag tycker att den frågan är ignorant och diskriminerande", skriver Gina Dirawi på sitt Instagramkonto.



LÄS MER: Därför vill Gina Dirawi lämna Sverige



Hon skriver vidare att muslimska kvinnor förminskas till förtryckta kvinnor utan röst som västvärlden ska "frigöra".

"År efter år har vi muslimer fått sitta där i tv-sofforna och förklarat för människor hur våra kvinnor inte är förtryckta och hur våra män inte är tyranner som spränger byggnader för att sedan komma hem och slå sönder oss. Ja, det är fånigt och ja det är uttjatat", skriver hon.

Programledaren menar att alla kvinnor över världen är förtryckta och kvinnor har varit det på något sätt och att det inte har något med tyg att göra.

"Patriarkatet påverkar oss alla, dålig ekonomi, fattigdom, dålig utbildning och så vidare", många faktorer skapar förtryck.



LÄS MER: Gina Dirawi: "Det här är ingen trendgrej – det måste fortsätta"



Gina Dirawi riktar även stark kritik mot att debatten började dra in IS och syftade att det kunde vara farligt man visar kvinnor med sjal i reklamer i en tid då IS sprider sig.

"Väldigt underlig tes då en stor del av de människor IS har mördat är just muslimer. IS rör sig över Mellanöstern, inte Västvärlden. Borde det inte vara tvärtom, om det nu hade med religion att göra?  " skriver hon och fortsätter:

"Kära Västvärld, vi är inga ni ska rädda, det enda vi vill ha är våra rättigheter precis som ni. Det skulle också vara skönt att sluta leva under de förutsättningar som skapas av den skeva bilden medier skapat om oss. Den har försvårat våra liv och vi är trötta på det.   Som tur är strävar vi alla efter frihet. En frihet som innebär att vi alltid ska försvara en människas rätt till att klä sig som den vill. Vare sig det handlar om att klä av eller på", avslutar Gina Dirawi.

Martin Jönsson som är projektledare för SVT Debatt menar att slöjdebatten inte alls är passé och förlegad eftersom reklamen från H&amp;M och Åhléns har ju väckt kritik i Sverige.

– Vi hade bland annat en liberal person som var väldigt kritisk mot reklamen och så hade vi å andra sida en person som tyckte att reklamerna var väldigt bra, säger Martin Jönsson.

– Jag känner så väl igen allt det här. Det skulle vara jättekul om hon hade varit med och hon står ju för den andra sidan av debatten. Det är inte så att den andra uppfattningen inte finns eller är väldigt svårt att hitta. Vår uppgift är ställa sådana olika uppfattningar mot varandra.

– Då är det väl så att Gina Dirawi tycker att det offentliga samtalet i Sverige är ignorant och diskriminerande. Och vårt bästa sätt är att skildra det offentliga samtalet som äger rum i Sverige i tv-sammanhang, säger Martin Jönsson och fortsätter:

Det här händer varje vecka att någon blir upprörd över att vi tar upp en fråga. Det hänger samman med att dem håller väldigt mycket på den ena sidan i debatten och tycker så illa om den andra uppfattningen att de tycker att den andra sidan inte ens ska få uttala sig.
