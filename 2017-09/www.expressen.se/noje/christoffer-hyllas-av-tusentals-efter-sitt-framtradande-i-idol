Christoffer hyllas av tusentals
– efter sitt framträdande i Idol"
Eric Emanuelsson

I tisdagens program av "Idol" på TV4 var det dags för slutaudition på Oscarsteatern i Stockholm.

En av de sista att gå fram var Christoffer Sjöström, som hade imponerat rejält efter sitt första möte med juryn i Stockholm.

– Åh fy fan vad jag får rysningar, sa jurymedlemmen Anders Bagge då.

När Christoffer, eller Chris som han kallas, ställer sig på scenen under tisdagens program så gör han ingen besviken.

Juryn blir helt stum av förundran när Chris börjar sjunga John Lennons klassiker "Imagine".

Till slut skriker Kishti Tomita rakt ut, samtidigt som en tår rinner ner för hennes kind.

– Åh vafan. Oh my lord. Det där var ett Halleluja-moment, säger hon.

Jurymedlemmen Alexander Kronlund konstaterar snabbt:

– Grattis att du är Chris. Det vill alla vara, säger han.

Efter programmet så hyllas Christoffer Sjöström av tusentals på sociala medier. Bara på "Idols" Facebooksida väller hyllningskommentarerna in.

"Helt grym!!! Borde slippa idol och få ett kontrakt direkt så han slipper tramsa på och tävla mot snyfthistorier och hemska musikval", skriver en person.

"Heja! Satan var bra", skriver en annan.

"Vilken röst, årets vinnare?", skriver en tredje.

Och flera är inne på att det är Christoffer Sjöström som kommer att vinna Idol den här säsongen.

"Så jäkla bra. Är han månne vinaren av Idol?", skriver en person.

"Han tar hem hela skiten. Så himla duktig och vilken röst!", skriver en annan.
