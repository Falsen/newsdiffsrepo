Eva Röses fina hyllning till
Janne "Loffe" Carlsson
Dante Thomsen

Natten till torsdag somnade den folkkära underhållaren, skådespelaren och musikern Janne "Loffe" Carlsson in efter att ha varit svårt sjuk i levercancer.



LÄS MER: Janne "Loffe" Carlsson är död



Nyheten togs emot med sorg i skådespelar-Sverige och en av dem som sörjer är Eva Röse. Janne "Loffe" Carlsson och Eva Röse spelade in tre filmer tillsammans: "Göta kanal 2 - kanalkampen" från 2006, "Göta kanal 3 - kanalkungens hemlighet" från 2009 och "Rallybrudar" från 2008.

I "Göta kanal"-filmerna spelade Janne "Loffe" Carlsson pappa till Eva Röses karaktär Petra Andersson. På Instagram hyllar nu Eva Röse sin "filmpappa".

"Min finaste filmpappa. Tre långfilmer gjorde vi tillsammans och otaliga timmar av samtal om musiken och livet. Lyckliga är de som fått höra dig spela trummor Janne! Denna morgon tänker jag på alla som mister en älskad förälder eller anhörig. Vi kommer inte undan döden. Vi måste leva fullt ut varje dag och ringa det där samtalet och skriva det där brevet. Kostymen sys i det tysta".

Janne Carlsson fick sitt smeknamn efter rollen som "Loffe" i den populära tv-serien "Någonstans i Sverige" på 1970-talet. Hans karriär som skådespelare började dock redan på 50-talet. Förutom skådespelare var han också en hyllad musiker.



LÄS MER: Janne "Loffe" Carlssons sista framträdande



Mest känd blev Janne "Loffe" Carlsson för sina roller i komedierna "Repmånad" och "Göta kanal". Men även huvudrollerna i filmer som "Vem älskar Yngve Frej och "På palmblad och rosor" uppmärksammades.

Janne "Loffe" Carlsson blev 80 år.
