Jakob Eklund:
Levde på droger
Aino Oxblod

Jakob Eklund är känd för hela svenska folket som polisen Johan Falk, från filmserien med samma namn. Men skådespelarkarriären var inte självklar för Eklund - som hade en tonårstid full av droger.

I podcasten "Nemo möter en vän" berättar skådespelaren om sin brokiga bakgrund.

– I tonåren var det allt. Då var det med kanyler och tjosan, det var så intensivt för mig. Men då levde jag ju på droger i några år, från att jag var 14 till att jag var 16 kanske, och alla andra typer av brott och kriminalitet som hängde ihop med det, säger Jakob Eklund.



LÄS MER: Jakob Eklund: Det var inbrott, knark och sprit



Men redan vid 18 års ålder som blev Jakob Eklund pappa för första gången, vilket han menar är en av anledningarna till att han lade drogerna bakom sig. Men trots det tycker han om droger, och ger en varning för morfin.

– Jag skulle kunna bli vad som helst som hade med droger att göra, jag tycker det är underbart. De få gånger jag fått morfin, när man har opererat sig. Morfin ska man verkligen se upp med, för det är ju den godaste drogen som finns, säger Jakob Eklund i podcasten.

LÄS MER: Jakob Eklund: Har inte varit helt okomplicerat



Nu dricker skådespelaren bara alkohol, och håller sig borta från droger. I stället är det ett glas vin eller två efter föreställningar eller en arbetsdag.

– Jag har betraktat mig som en fransk alkoholist. Inte att dricka sig aspackad, men det är ständigt närvarande. Alkoholen har funnits där som en romantisk brorsa, konstaterar Eklund i "Nemo möter en vän".
