Här är Laila Baggesnya mångmiljonhus
Johannes Selåker

På sin blogg delar Laila Bagge med sig av en bild på det nyköpta radhuset.

Bostaden ligger i ett exklusivt kvarter på Lidingö, och byggdes i början av 1900-talet. Prislappen för radhuset är okänd, men slutpriserna för liknande fastigheter på gatan ligger oftast mellan 7 och 19 miljoner kronor.

Flyttlasset går om bara några veckor. Men redan nu har Laila Bagge börjat planera sitt nya hem.

"Efter jobbet åkte jag till min nya bostad för att mäta och fixa lite inför flytten som sker om 3 veckor", skriver Laila Bagge på sin blogg.

Laila Bagge är mäkta sugen på att få börja göra sig hemmastadd.

"Det kommer att vara en hel del packning nu framöver. Men jag ser verkligen fram emot att få flytta in och landa", skriver hon.

Laila Bagge och Niclas Wahlgren meddelade sin skilsmässa den 10 november.

Jag och Niclas har bestämt oss för att gå skilda vägar. Vi har i dag lämnat in ansökan om skilsmässa till Stockholms tingsrätt", skrev Laila då.

Dagen efter lade exparet ut det gemensamma huset för försäljning.

Utgångspriset för huset, som är 160 kvadratmeter, låg på 13,9 miljoner kronor. Huset har planerats av exmakarna och är fördelat på fem sovrum, två badrum och en stor tomt. I tv-programmet "Fest hos Bagge Wahlgren" fick tittarna en inblick i lyxvillan. Redan efter två veckor var huset sålt. Enligt uppgift till Expressen fick paret mer än det begärda priset, alltså över 14 miljoner kronor.

För Expressen berättade Laila Bagge i januari om tiden efter skilsmässan. Då sa hon:

– I dagens läge vill jag aldrig gifta mig igen. Så känner nog alla som är nyskilda. Men när jag skilde mig från Anders sa jag också "aldrig mer", men jag gifte mig ändå en gång till. I dagens läge känns det ändå väldigt långt borta. Jag tänker inte vara en nucka resten av livet.



Expressen har sökt Laila Bagge som inte vill kommentera vidare.





Följ Expressen Nöje på Facebook - där kan du kommentera och diskutera våra artiklar.
