Lindorffs otäcka
olycka på fortet
Dante Thomsen

I fredagens avsnitt av "Fångarna på fortet", som sänds på TV4 klockan 20.00, tävlar Linda Lindorff, Stefan Hildingsson och Sebastian Davidsson mot Rickard Sjöberg, Tova Helgesson och Renaida Braun.

Och det är under en av programmets sista utmaningar som olyckan är framme. Linda Lindorff klättrar mellan två rep när hon "Bonde söker fru"-profilen skadar sig.

– Jag skar sönder båda armhålorna, säger hon i programmet och tillägger:

– Ont har jag men det var det värt.



LÄS MER: Fångarna på fortet-legendaren allvarligt skadad



På bilder från inspelningen syns Linda Lindorffs blåmärken tydligt och på sin blogg berättar programledaren om skadorna.

"Jag kämpade så jag blödde på båda axlarna och när det hände kände jag det inte ens för jag var så fokuserad på det jag gjorde. Men efteråt gjorde det ont som tusan", skriver hon och fortsätter:

"Jag skrattar lite så här i efterhand, alla ni som sett 'Let's dance' och som följt mig genom åren vet ju att jag alltid skadar mig så detta var ju knappats oväntat. Exakt vad som hände får ni se i programmet men jag kan väl säga som så att såren är brännskador som uppstått av hård långsam friktion och nötning"

"Fångarna på fortet" är en av TV4:s riktiga långkörare. I september förra året slog sig programmets legendariske profil André "Didier" Bouchet sig så allvarligt att han tvingades avbryta inspelningen. Skadan var så allvarlig att André Bouchet, som varit med sedan starten 1990, inte kunde vara med under resten av säsongen.



LÄS MER: De värsta skadorna i Fångarna på fortet genom tiderna



Under samma säsong skadade sig även Malin Berghagen och SVT-profilen Doreen Månsson i "Fångarna på fortet". I samband med inspelningen av programmet la Doreen Månsson upp en bild på Instagram där hon satt i rullstol. I samma program skadade sig även Samir Badran.

2015 krossade operasångaren Rickard Söderberg en axel när han var med i "Fångarna på fortet" och sommaren 1996 bröt Tina Leijonberg båda fötterna under vistelsen på Fort Boyard.
