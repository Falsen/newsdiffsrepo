Mia Parnevik nära
orkanen: "Det är galet"
Nike Rydberg

Under tisdagen gick Floridas guvernör Rick Scott ut och utlyste undantagstillstånd inför orkanen Irma, som vuxit sig starkare i den karibiska övärlden. Några av alla som tvingas lämna sina hem är familjen Parnevik, som spelar in TV3-serien "Parneviks" i sitt hem i Jupiter, Florida.s

Mia Parnevik har lagt upp en ny film från orkanen, som under tisdagen höjdes från kategori fyra till fem och nått upp i vindhastigheter på 80 meter per sekund.



LÄS MER: Parneviks tvingas lämna hemmet – flyr orkanen



– Det är galet, säger hon i det korta klippet, filmat på en bensinstation.

Hon lägger till:

– Klockan är lite över fem och det är köer på köer på köer för att få lite bensin.

"Håll er inne eller borta! Tänker på dig", skriver en av de många följare som kommenterat inlägget och uppmanat familjen att hålla sig i säkerhet. "Oj så läskigt var rädd om er tänker på er", skriver en annan.

I går berättade Jesper Parnevik – som själv befinner sig i Tokyo – på Twitter att Mia och sonen Phoenix kommer att stänga famijens hus och ta sig därifrån. "Kategori 5 leker man inte med...", fortsatte han.



LÄS MER: Sanningen bakom Parnevik-systrarnas tysta protest



Också Mia Parnevik uttalade sig om orkanen i går på sin Instagram.

"Det är orkansäsong. Så många människor påverkas av detta. Var rädda om er", skrev hon då ovanför en artikel från CNN med rubriken "Orkanen Irma är en 'potentiellt katastrofal' kategori 5-storm".
