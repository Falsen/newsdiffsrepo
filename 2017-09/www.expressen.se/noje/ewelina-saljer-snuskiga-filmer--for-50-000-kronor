Ewelina säljer snuskiga
filmer – för 50 000 kronor
Eric Emanuelsson

Sedan tre år tillbaka har Ewelina försörjt sig själv och sin man på att sälja utmanande bilder och filmer av sig själv på internet.

Ewelina bor tillsammans med sin man och flera hundar. Hennes snittinkomst en månad ligger på cirka 40 000 kronor i månaden.

Men i bland kan hon tjäna betydligt mer än så.

I Kanal 5:s "Outsiders" berättar Ewelina om sitt liv.

– Jag sitter en timme varje dag och väljer ut bilder eller filmer, säger hon.

– Jag kan tjäna allt från 0 till 100 000 kronor i månaden. Ju mer jag gör ju mer tjänar jag. En bild kan kosta mellan tio till tolv tusen. Filmer kan kosta 50, 40 eller 30 000. Och de är ju bara på några minuter, så det är inga långfilmer.



LÄS MER: Martina har Europas största bröst – nu vill hon byta hudfärg

Ewelina berättar att hon tar de flesta av bilderna och filmklippen i sitt sovrum i lägenheten.

– Det är bäst ljus här. Sen ruckar jag och sitter här och kör mina spegelbilder. Jag har även självutlösare på flera ställen, säger hon.

Ewelina berättar att hon försöker få med hela sin kropp på bilderna – men att det finns en kroppsdel som hon fokuserar extra mycket på.

– Det är mycket rumpa på bilderna, säger hon.

Hon kallar sitt yrke för webbmodell. Ewelina tränar också väldigt mycket med sin man, som hon har varit gift med i tio år.

– Vi träffades på ett skoldisco och sedan dess har vi varit tillsammans. Han är min bästa vän, det finns kärlek. Jag älskar honom och han älskar mig.



LÄS MER: Mathias, 27, har sex med naturen i Outsiders

Men även på träningen så blir det mycket fokus på bakdelen.

– Det är mycket rumpa. Jag har sagt åt henne att försöka fokusera på mycket annat, säger Ewelinas man Walle i programmet.

Ewelina berättar att det krävs ganska mycket för att hon ska vara nöjd med en bild.

– Tycker jag inte att jag blir snygg eller sexig, då blir jag förbannad och tar om. För jag skickar inte iväg skit, säger hon och fortsätter:

– Jag tror att jag kommer hålla på med det här till fansen tröttnar.

Några andra framtidsplaner har inte Ewelina i dagsläget.

– Jag vill leva ett lyckligt liv helt enkelt, säger hon i Kanal 5:s "Outsiders".

"Outsiders" sänds klockan 20.00 på tisdagar på Kanal 5.
