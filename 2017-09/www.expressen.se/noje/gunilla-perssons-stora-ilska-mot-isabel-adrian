Gunilla Perssons stora
ilska mot Isabel Adrian
Aino Oxblod

I säsongspremiären av "Svenska Hollywoodfruar" är Gunilla Persson på krigsstigen - och hoppas att Isabel Adrian inte är med i årets säsong.

– Hollywoodfruar kommer och går, och vissa kommer tillbaka. Jag hoppas att Isabel Adrian inte är med en säsong till. Jag är "the star of the show", säger Gunilla Persson i "Svenska Hollywoodfruar".

I årets säsong har Gunilla Persson också ett eget program i programmet, där hon ska lära andra om vett och etikett - och Persson tycker att Isabel Adrian saknar stil.

– För det första saknar han ju all stil och klass. Men utöver det så har hon alltid gått på mig för allting, säger Gunilla Persson.



LÄS MER: SVT:s beslut stoppade Gunilla – från Kristallen





LÄS MER: Tv-fruarnas bråk bakom bilden: "Det är på riktigt"



Bland annat ska Isabel Adrian ha hävdat att Gunilla Persson har fejkat ett omslag för en tidning, och menar att Hollywoodfrun inte har gjort magasinomslaget överhuvudtaget. Något Gunilla Persson är upprörd över.

– Jag var på omslaget mycket tidigare än vad hon var, så shut up Isabel Adrian, säger Gunilla Persson i programmet.

Isabel Adrian å andra sidan har tidigare berättat om bråken med Gunilla Persson, och menar att Persson var mycket missnöjd med att det var hon som hamnade i mitten på en bild av Hollywoodfruarna.

– Det är en ständig kamp mellan de nya och de gamla. Jag kan säga att Gunilla var inte glad när jag stod där i mitten. Det var inga glada miner, konstaterade Isabel Adrian, som samtidigt hävdar att det inte var hennes idé hur de skulle stå på bilden.
