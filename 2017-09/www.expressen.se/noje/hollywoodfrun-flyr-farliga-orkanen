Hollywoodfrun flyr
farliga orkanen
Aino Oxblod

Orkanen Irma är en av de mest förödande orkanerna i mannaminne, och i Karibien och sydöstra USA tvingas nu människor lämna sina hem för att ta sig till säkerhet.

En av dem som flyr Irmas destruktiva väg är tidigare "Svenska Hollywoodfruar"-profilen Åsa Vesterlund, som på sin Instagram visar att hon väljer att flyga bort från områden där orkanen kan tänkas slå till.

"Orkanen Irma, du har inget mot mig och Sigrid. Jag tar mina bra skor och sticker härifrån" skriver hon till en bild på sina många väskor på en flygplats.

"Trött, men tacksam att vi tar oss härifrån i rättan tid" skriver Åsa Vesterlund till en bild på sig och sin hund ombord på ett flygplan, och taggar bland annat svenska flygbolaget SAS i bilden.



LÄS MER: Mia Parnevik nära orkanen: "Det är galet"





LÄS MER: Orkanen Irma slår till mot paradisöarna



"Usch, vad hemskt att behöva lämna sitt hem Åsa Vesterlund, säkert många som gör" skriver en person på hennes Instagram.

"I Sverige är det lugnt med orkaner just nu så ni kan komma hit" tycker en annan.

"Ett mycket bra beslut! Inte värt att chansa.." hyllar en person Åsa Vesterlunds beslut.

Åsa Vesterlund skriver inte själv varifrån hon reser, eller var hon ska resa någonstans, men de områden som är i evakueringszon för orkanen Irma är delar av Florida i USA, karibiska turistöar som St Martin och Saint-Barthélemy, och Puerto Rico.
