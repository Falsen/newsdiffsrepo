Book slår tillbaka mot
tittarnas anklagelser
Anton Nilsson

I tisdagens avsnitt av Biggest Loser VIP kämpar Anna Book sida vid sida med de andra deltagarna.

Svetten rinner från allihop – men vissa tittare misstänker att Anna Books viktkamp underlättas av att hon opererat sin magsäck.

Den så kallade gastric bypass-operationen gör så att maten leds förbi en del av magsäcken. På så sätt kan mättnadskänsla uppnås med mindre matintag.

Men att tro att detta skulle göra Anna Books viktkamp lättare är ett tecken på "okunskap", säger hon till Expressen.

– Jag gjorde min gastric bypass år 2008. Och jag gick ner ganska enkelt, det gick relativt smidigt.

– Sen var det som att springa rakt in i en betongvägg, fortsätter hon.

Efter att ha pendlat i vikt under åren som gick efter operationen – år 2015 vägde Anna Book 70 kilo mindre än innan ingreppet, säger hon – bestämde hon sig för att gå med i bantingsprogrammet Biggest Loser VIP.

– Att äta lite har aldrig varit något problem. Att äta regelbundet, det är mitt problem. Slutar jag äta (regelbundet), då går jag upp direkt, säger hon.

Hon säger till Expressen att hon inte är den enda deltagaren i programmet som har gjort gastric bypass-operationen. Men hon avslöjar inte vem den andra personen är.

– Jag är faktiskt inte den enda som har gjort en gastric bypass i programmet. Det finns en deltagare till – så vi har fubbat lika mycket, säger Anna Book.
