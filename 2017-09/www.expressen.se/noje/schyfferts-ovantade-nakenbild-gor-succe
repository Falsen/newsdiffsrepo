Schyfferts oväntade
nakenbild gör succé
Anton Nilsson

"Hassan-gänget sänder veckans avsnitt topless" – så skriver Kristian Luuk om den barbröstade bilden från 1993.

Han taggar även kolleger Henrik Schyffert och Jakob Ekendal, som på bilden tar ett höftgrepp om varandra.

Fler än 3 000 personer har tryckt på "gilla"-knappen efter att bilden postades på torsdagen. De flesta andra bilder som programledaren laddat upp på Instagram den senaste veckan har fått ett par hundra "gilla"-markeringar var.

"Stark bild" kommenterar den före detta Idol-jurymedlemmen Daniel Breitholtz från sitt Instagramkonto.

"Nakenchock!" skriver en annan följare. En användare skriver att bilden får henne att längta tillbaka till "Tider utan tvång på tränad kropp".

"Fin bild, fångar verkligen den rådande tidsandan!" kommenterar en annan följare.

Humorprogrammet "Hassan" sändes i P3 under åren 1993 och 1994.

Programmet är mest känt för roliga busringningar men innehöll även sketcher och andra inslag.

Flera cd-album med samlade "Hassan"-sketcher har givits ut – och skivorna har sålt i en halv miljon exemplar, enligt Svenska Dagbladet.

Förutom Luuk och Schyffert medverkade numera välkända radio- och tv-profiler som Fredrik Lindström, Erik Haag och Felix Herngren i Hassan.

Lindström och Luuk leder för närvarande SVT:s populära frågeprogram "På spåret" tillsammans.
