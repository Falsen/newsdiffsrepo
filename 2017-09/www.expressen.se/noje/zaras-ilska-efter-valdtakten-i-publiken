Zaras ilska efter våldtäkten i publiken
Aino Oxblod

Under Zara Larssons, 18, konsert på festivalen Bråvalla under torsdagen ska en ung kvinna ha blivit våldtagen. Kvinnan polisanmälde händelsen, som ägde rum runt 22.30 på torsdagskvällen.

Nu reagerar Zara Larsson på det hemska nyheten.

På sin Twitter skriver sångerskan att våldtäktsmannen förtjänar att brinna i helvetet.

"Fyfan för dig som helt skamlöst våldtar en tjej i publikhavet. Du förtjänar att brinna i helvetet." skriver sångerskan i en tweet.

Larsson går sedan vidare med att uttrycka sin ilska mot killar som gör det svårt för tjejer att ha kul och känna sig trygga när de går på festival.

"Fy fan för er killar som får tjejer att känna sig osäkra när de går på festival. Jag hatar killar. Hatar hatar hatar." skriver Zara Larsson.









Flera personer svarade efter tweetsen att inte alla killar våldtar, något sångerskan också reagerade på.

"Jag orkar inte fler som påpekar "inte alla killar" eller 'jag är minsann en duktig kille, jag våldtar inte'" och "Det handlar om att det gång på gång på gång är vidriga snubbar utsätter tjejer för detta. Män. Killar. Sånna som "aldriiiig skulle"." skrev artisten då.









LÄS MER: Fängelsedom för Bråvallavåldtäkt





Inom bara några minuter hade tweetsen retweetats och gillats flera hundra gånger av Zara Larssons följare.



LÄS MER: Två våldtäkter på Bråvallafestivalen



Zara Larssons följare på sociala medier har också reagerat på den hemska händelsen. Redan innan Zara Larsson twittrade om händelsen fylldes hennes kommentarsfält på Instagram med kommentarer om händelsen, och att de tyckte att Zara Larsson skulle skriva om det också.

På "Lush Life"-sångerskans tweets har fansen svarat, och håller med om det hon skriver.

"Jag förstår inte hur folk kan göra sånt här!" skriver ett fan.

"Det här är sjukt... Varför är män så här?" undrar ett annat fan.





Följ Expressen Nöje på Facebook - där kan du kommentera och diskutera våra artiklar.
