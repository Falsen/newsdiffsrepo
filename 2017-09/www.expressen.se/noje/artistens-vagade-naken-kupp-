Artistens vågade
naken-kupp
Nike Rydberg

Loreen är aktuell med EP:n "Nude", och fick i samband med släppet uppmärksamhet för sin avklädda Instagram-bild. I en intervju med VLT beskriver hon nu den hyllade bilden som ett feministiskt ställningstagande.

– Jag skulle säga att allt jag gör har en touch av humanism, eller feminism, beroende på hur man ser det. Med bilden ville jag framför allt starta en diskussion om vad människor anser är manligt, kvinnligt, sexigt och hur man anser att kvinnor ”får” se ut. Vi måste börja ifrågasätta våra fördomar, säger Loreen.



LÄS MER: Loreens avklädda bild hyllas stort



För henne handlade bilden om tanken att alla får göra vad de vill med sina kroppar.

– Även om det är naket är det inte en typ av nakenhet som behöver sexualiseras. Folk får göra vad de vill med sina kroppar och bilden handlar framför allt om just det.

Den 17 november släpper Loreen ett nytt album, som blir hennes första på fem år. För VLT berättar hon att den nya musiken rymmer ”mycket kvinnlig kraft” och är influerad av band som Radiohead, The Doors och Jefferson Airplane.

Senare i år medverkar hon dessutom i turnén "Stjärnklart" tillsammans med två andra tidigare Eurovision-vinnare – Måns Zelmerlöw och Carola.



LÄS MER: Dannys ursäkt till Loreen i Melodifestivalen



– Det kommer bli fett. Jag är glad att jag sa ja. När det gäller showkvalitet är jag lite nojig och "picky" av mig. Jag känner att alla i gänget som jobbar med det här är otroligt noggranna med att allting ska hålla en väldigt hög kvalitet. Jag kommer att ha jättekul, berättar Loreen för VLT.
