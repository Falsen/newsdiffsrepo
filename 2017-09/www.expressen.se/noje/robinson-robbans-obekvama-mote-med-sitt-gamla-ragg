Robinson-Robbans obekväma
möte med sitt gamla ragg
Dante Thomsen

1999 slog Robert Andersson igenom på allvar i den klassiska dokusåpan "Robinson" och blev Robinson-Robban med hela svenska folket. Minst lika känd är han från sina många stökiga barturnéer organiserade av Michael Brinkenstjärna.

Under ett par år i början på 2000-talet var Robinson-Robban en av Sveriges mest omskrivna personer – något som ska ha gett utdelning på krogen.



LÄS MER: Tv-profilens besked om vilda sexlivet



Enligt egen utsago har Robert Andersson haft sex med över 300 kvinnor. I dag lever Robinson-Robban ett städat liv med hustru och barn – långt ifrån rampljuset.

Men den gamla realitystjärnan träffar fortfarande på gamla ragg på krogen, även om han har glömt bort de flesta.

– Det har ju hänt mig många gånger. Man har ju haft ett gäng brudar genom åren och så kommer det fram någon kvinna på krogen 15 år senare och säger "tjenare Robert". Det händer faktiskt...

– Det var så sjukt. Jag var uppe i Sollefteå i somras och hälsade på ett par polare. Vi gav oss ut och kollade på vad fan heter det... "Diggiloo" av alla grejer. Jag satt ju och led mig till döds där och kände bara att jag inte kunde se på det där eländet så jag gick till baren. Det gjorde min sambo också.

Plötsligt ropade en man vid ett bord på Robert Andersson.

– Då hade jag träffat honom året innan i Sollefteå. Jag satte mig i alla fall ner vid bordet och då är det någon brud mittemot som säger "goddag Robban, ditt gamla ligg sitter vid bordet här". Och jag ba "vad snackar du nu om?". Och den här tjejen hade med sin pojkvän som satt och skämdes.



LÄS MER: Robinson-Robban träffade kärleken under en trekant



Robert Andersson trodde dock inte på kvinnan.

– Jag sa att det var helt omöjlig och att jag inte kände igen henne. Men då berättade hon att det skedde på hotellet på Hallstaberget och då kom jag ihåg det! Det var 15 år sedan.

Är det fortfarande folk som raggar på dig på krogen?

– Om jag hade velat hade det nog varit så. Då hade det inte varit några problem.
