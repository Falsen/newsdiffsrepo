Sanningen bakom Parnevik-
systrarnas tysta protest
Nike Rydberg

Peg och Penny Parnevik dök upp med allvarliga miner och var sin skylt i handen på fredagens Kristallen-gala. "Hej Pressen! Här får ni något vettigt att skriva om. Inte ett enda barn ska behöva växa upp ensamt. Bli fadder. SOS Barnbyar.se", löd meddelandet när de ställde sig på röda mattan.

Systrarna vägrade att svara på frågor eller fotograferas utan skyltarna. Men i podden "Pillowtalk" berättar de nu om tankarna bakom kuppen.



LÄS MER: Parneviks kupp på röda mattan – höll upp skyltar



– Allting som vi gör – även om det är något bra – vrids till någonting dåligt, skandalöst och fel. Så varför inte ge medierna nånting bra att snacka om?, säger Peg Parnevik i podden.

Hon och Penny refererar till det som vanligen skrivs i medierna om systrarnas privatliv, och pratar om att de hellre lyfter fram andra frågor.

https://www.instagram.com/p/BYku0u1h3jT/?hl=sv&taken-by=pegparnevik

– Låt oss göra någonting bra för en gångs skull. Vi ska ändå på Kristallen där alla går i fina klänningar och dricker champagne. När man har ett sånt bra liv så ska man hjälpa de som inte har det som vi, säger Peg Parnevik.

Deras mamma Mia Parnevik kände till att döttrarna skulle göra ett ställningstagande – och hyllade dem under galan.

– Ja, det är så lätt att bli bekväm men förändring behöver vi ju. Jag tycker att de är ascoola, sa hon till Aftonbladet.



LÄS MER: "Parneviks" tillbaka för ny säsong i TV3



Hon fortsatte sedan:

– När de sa det tänkte jag ”okej, vad smart”. Det är coolt med unga tjejer som vågar göra något annat och ta för sig. Girlpower!
