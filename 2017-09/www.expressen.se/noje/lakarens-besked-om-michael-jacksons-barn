Sanningen om Michael Jacksons barn
Max Sohl Stjernberg

Popstjärnan Michael Jackson dog i juni 2009. Han lämnade tre barn efter sig. Prince, 19, Paris, 18, och Bigi, 14. Mamman till de två äldre barnen är känd sedan länge: Debbie Rowe – Jacksons andra fru.

Däremot är det inte känt vem det var som födde yngsta sonen – respektive vem som egentligen är den biologiska pappan till alla tre.

Daily Mail rapporterar att två personer cirkulerat frekvent i spekulationerna om vem som är den biologiska fadern till barnen: skådespelaren Mark Lester och läkaren Arnold Klein.

Michael Jacksons läkare Conrad Murray säger sig veta om hur det ligger till. Murray lovar nu att berätta sanningen till Michael Jacksons barn – när de är redo för det.

”Om de kommer till mig en dag när de är vuxna och redo att få reda på sanningen. Då kan vi ha en konversation och de kan få reda på allt de vill veta. Men, jag kommer inte skriva om det i en bok eller i någon annan rapportering. Men, jag känner till svaret”, skriver han i ett uttalande som Daily Mail tagit del av.



LÄS MER: Jacksons barn har inte samma pappa



Conrad Murray dömdes för vållande till Michael Jacksons död. Det var han som skrev ut den dödliga dosen av narkosmedlet propofol till popstjärnan. Murray har avtjänat sitt straff och suttit sammanlagt två år i fängelse.



LÄS MER: Jacksons son vill stoppa Conrad Murray



Popstjärnans son Prince Jackson är kritisk mot läkarens framfart i offentligheten. Han tycker att Murray vill tjäna pengar på sin relation med sångaren. I augusti försökte han få tv-bolaget ITV att lägga ner planerna på ett tv-program med läkaren.

– Conrad Murray framför ögonen på barn är som djävulen. Prince och Paris är medvetna att han försöker att använda deras pappa för att bli känd och tjäna pengar. Han har ljugit om och om igen om sitt beteende och det är bevisat att han är en brottsling. Ändå fortsätter han använda Michael för att bli berömd och att få pengar, säger en familjevän till Jacksons, till NY Daily News.





Följ Expressen Nöje på Facebook - där kan du kommentera och diskutera våra artiklar.
