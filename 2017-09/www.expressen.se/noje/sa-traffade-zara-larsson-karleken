Så träffade Zara
Larsson kärleken
Dante Thomsen

Artisten Zara Larsson, 19, har hittat kärleken i den brittiska modellen Brian Whittaker, 17, som nyligen utsågs till en av de "50 snyggaste killarna 2017" av tidningen Vouge.

Att paret hade en relation bekräftades först i januari, när den svenska popstjärnan berättade om sin nya kärlek.



LÄS MER: Zara Larssons första ord om pojkvännen



Zara Larsson uppges dock ha varit intresserad av Brian Whittaker längre än så. Enligt tidningen Heavy ska Zara Larsson ha flörtat med Brian Whittaker på Twitter redan 2015.

"Vem är du, var bor du, hur gammal är du, varför är du så fin, hur vill du ha dina ägg på morgonen?", ska Zara Larsson ha twittrat enligt tidningen.

Några månader efter det berättade Zara Larsson att hon var kär och nu står det alltså klart att det var just Brian Whittaker som vunnit sångarens hjärta.

I juli laddade Zara Larsson upp en bild på Brian Whittaker på Instagram där hon inte bara avslöjade vem hennes hemliga pojkvän var utan också att hon fått svar på en av de frågor hon från början ställde till honom på Twitter.

"Han gillar sina ägg i en röra", skrev hon då.



LÄS MER: Zara Larsson avslöjar sanningen – svaret som fansen väntat på



I podcasten "Sanningens mammor", som Zara Larsson har tillsammans med kompisen Olivia Gateau, 19, har Zara Larsson berättat mer om sin pojkvän.

– Ja man är ju kär, det känns bra. Det måste jag säga. Det känns otroligt, han är fin. Det känns bara så jävla härligt att vi är så här löjliga. Vi är inne i ett stadium där allt är fjantigt och det är okej. Allt är supercheesy, och vi säger så cheesy grejer till varandra, säger hon i podcasten.

Onsdag klockan 21.00 sänder SVT1 ett nytt avsnitt av "Hitlåtens historia". Kvällens avsnitt handlar om Zara Larssons hitlåt "Lush life".
