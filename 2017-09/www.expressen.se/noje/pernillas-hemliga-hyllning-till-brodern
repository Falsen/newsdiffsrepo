Pernillas hemliga
hyllning till brodern
Nike Rydberg

Linus Wahlgren fyllde 40 år redan 2016 – men firandet uteblev i nästan ett års tid, ända fram till i söndags. Då samlades familjen för en bryggfest med sol, rosévin, fingerfood och vänner, vilket systern Pernilla Wahlgren berättar om i ett blogginlägg.



LÄS MER: Pernillas lyxköp – nya huset utomlands



Hon stod själv för en av kvällens överraskningar genom att framföra en egen låt till sin bror – skriven redan 1976 i samband med hans födelse.

"Charlotte hjälpte till och höll upp min text och Jessica höll i micken, så att jag kunde spela gitarr samtidigt. Jag sjöng en egenskriven sång till Linus som jag skrev till honom när jag var 10 år, och överlycklig över att ha fått en lillebror! Jag var dock tvungen att skriva till en vers nu när han fyllde 40!", skriver Pernilla Wahlgren på sin blogg.

Hon lägger sedan till: "Får se om jag vågar spela upp min sång i podden, haha….!".

Linus firades också av sina systersöner Benjamin och Oliver Ingrosso, Benjamins flickvän Linnéa Widmark samt Bianca Ingrossos pojkvän Philippe Cohen. Bianca själv befann sig hos sin pappa i Palma.

Även Linus exfru Jessica Wahlgren uppträdde under kvällen med en egenskriven version av "Jag är en astronaut" – låten som Linus spelade in redan 1985.



LÄS MER: Linus Wahlgrens avklädda bild gör fansen galna



Paret skilde sig 2012 efter tio års äktenskap och har två barn tillsammans. I dag är de goda vänner. "Fint med lyckliga skilsmässor, eller hur…?!", skriver Pernilla.
