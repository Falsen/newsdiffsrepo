Artistens sexvideo stals – är nu till salu
Emma Malmlöf

År 2010 stals två bärbara datorer, två videokameror och smycken värda flera miljoner kronor från artisten Ushers bostad. Men det var inte bara teknik och bling bling som försvann.

På den ena datorn ska en sexvideo med 34-åringen och hans exfru Tameka Raymond ha funnits, skriver TMZ. Paret var gifta mellan år 2007 och 2009 och har två barn tillsammans.

I och med stölden hamnade det intima klippet i helt fel händer. Nu finns det hos någon, fortfarande okänd, som nu är beredd att riskera ett fängelsestraff för att kunna sälja den privata videon på svarta marknaden.

Redan direkt efter stölden ska sexvideon försökts säljas men då utan framgång. Men nu är alltså affären uppe på bordet igen. Men det är inte aktuellt med en försäljning av videon till något porrfilmsbolag, skriver TMZ.

I stället riktar man in sig på bloggar. Det eftersom porrbolagen inte kan publicera klippet utan Ushers medhåll.

Artisten har nu anlitat den kände advokaten Mark Geragos som är på jakt efter den person som försöker tjäna pengar på videon.

Tidigare har bland andra stjärnorna Kim Kardashian, Pamela Anderson och Paris Hilton råkat ut för läckta sexvideos som spridits på nätet.



Följ Expressen Nöje på Facebook - där kan du kommentera och diskutera våra artiklar.
