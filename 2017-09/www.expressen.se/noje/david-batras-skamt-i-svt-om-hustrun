David Batras fräcka
skämt – om hustrun
Nike Rydberg

Förra veckan avgick Anna Kinberg Batra som partiledare för Moderaterna – vilket också tvingade maken David Batra att göra ändringar i sin nya show "Elefanten i rummet".

Nu skämtar Batra själv om sin frus avgång i samband med premiären av SVT:s "Robins".

– Jag avgår som gäst. Det kan väl bli Mikael Odenberg eller Carl Bildt, säger han i ett klipp på SVT:s Instagram.

Han tillägger sedan:

– Nu ska jag åka i väg till Italien med min fru.

David Batra och Anna Kinberg Batra reste mycket riktigt till Italien bara timmar efter fruns avgång som partiledare.

"Min starka, modiga och snygga fru har i dag meddelat att hon ska kliva av som partiledare [...] Nu ska jag ta en ledig helg och enbart ägna mig åt att vara elefantskötare!", skrev David Batra då i ett inlägg på Instagram.

Sedan dess har Mikael Odenberg och Ulf Kristersson anmält intresse för att ta över posten – Carl Bildt har däremot meddelat att han inte är intresserad.



LÄS MER: David Batra ändrar showen: "Dramatiskt i familjelivet"



Den kommande föreställningen "Elefanten i rummet" handlar just om Anna Kinberg Batras partiledarroll. Hennes avgång rymmer material till nya skämt, berättade komikern förra veckan för Aftonbladet.

– Det är ju en ny grej som har hänt och jag skämtar ju om grejer som händer i mitt liv. Det här blir ytterligare en i raden av grejer att skämta om och hitta roliga vinklar på. Så är det med stand up. Det är “här och nu” och man gräver där man står.
