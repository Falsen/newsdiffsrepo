Påhoppen på Camilla
Läckberg – efter bilden
Anton Nilsson

På bilden syns Camilla Läckberg, 42, på en idrottsanläggning, iförd kläder som liknar en svensk landslagsdräkt.

"En sak som få vet om mig är att jag varit med i svenska landslaget i spjutkastning. Är väl egentligen bara @sofiesarenbrant som noga följt min idrottskarriär", skriver deckarförfattaren.

Men Sofie Sarenbrant – som även hon är deckarförfattare – förklarar att bildtexten bara är ett skämt.

– Den där bilden är från några år tillbaka när vi gjorde en sjukamp tillsammans, säger Sofie Sarenbrant.

– Jag hade lånat en Sverigedräkt till henne som hon skulle ha på sig. Det ser väldigt proffsigt ut.

Den åtsittande dräkten fick flera av Läckbergs följare på Instagram att tjafsa i kommentarsfältet.

"Vad har hon i byxan?", skriver en person.

"Måste alltid kvinnor hoppa på andra kvinnor ? Skäms på er ni är bittra", svarar en annan.

I sjukampen år 2013 fick Camilla Läckberg och Martin Melin ordentligt med spö av Sofi Sarenbrants make Tommy – som enligt honom själv har deltagit i sju Ironman-tävlingar.

– Jag tror inte det gav mersmak för henne om man säger så, även om hon var väldigt talangfull, säger Sofi Sarenbrant.

Hon och Camilla Läckberg har känt varandra länge, säger Sofi Sarenbrant

– Vi känner varandra via våra författarskap, vi skriver båda deckare. Vi har känt varandra i många år nu.

– Men vi har bara gjort en sjukamp tillsammans, lägger hon till.

Camilla Läckberg och Martin Melin var gifta mellan 2010 och 2014. Tidigare i år gifte sig Camilla Läckberg med MMA-proffset Simon Sköld, 30.
