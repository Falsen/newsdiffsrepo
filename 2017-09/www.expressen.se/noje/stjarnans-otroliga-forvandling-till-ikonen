Stjärnans otroliga
förvandling till ikonen
Aino Oxblod

Prisbelönta skådespelaren Rami Malek, 36, gör sitt livs roll som Freddie Mercury i den kommande filmen "Bohemian Rhapsody" om Queen-sångarens liv.

Och när den första bilden på Malek i rollen som Mercury släpptes under tisdagen så fick fansen sig en galen överraskning - skådespelaren är identisk med Queen-sångaren.

På en bild på Entertainment Weekly's Instagramkonto poserar Rami Malek som på en klassisk Freddie Mercury-bild, och de två personerna går knappt att se skillnad på.

Fansen är nu fascinerade av den stora likheten mellan artisten och skådespelaren som spelar honom.

"Herrejävlar, han ser exakt ut som honom" skriver en person fascinerat som kommentar till bilden.

"Jag var tveksam, men den här första bilden ser fantastisk ut" skriver en annan.

"Jag kände inte ens igen honom förrän jag läste bildtexten, jag lovar att jag trodde det var en målning eller något" kommenterar en person förvånat.



LÄS MER: 25 år sedan Freddie Mercury dog





LÄS MER: Freddie Mercury-staty bryter mot bygglagen



Skapandet av filmen har pågått under åtta år, men bråk i produktionen och skådespelare som hoppar av projektet har gjort att det skjutits upp. Komikern Sasha Baron Cohen, mannen bakom Ali-G och Borat, var menad att spela Freddie Mercury i filmen, men hoppade av efter bråk om hur mycket filmen ska kretsa kring Freddie Mercury.

Baron Cohen menar att medlemmar i Queen tyckte att Freddie Mercurys dödsfall i aids skulle vara i mitten av filmen, och att resten av filmen sedan skulle handla om de överlevande bandmedlemmarna. Något Queen sedan har dementerat.
