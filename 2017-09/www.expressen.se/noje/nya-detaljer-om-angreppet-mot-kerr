Nya detaljer om angreppet mot Kerr
Max Sohl Stjernberg

Det var i fredags som en knivbeväpnad man försökte ta sig in hos supermodellen Miranda Kerr i hennes hus i Malibu.  Inkräktaren konfronterades av en säkerhetsvakt och högg vakten flera gånger. Enligt TMZ ska mannen bland annat ha träffat honom i ögat. TMZ rapporterar att inkräktaren sköts fyra gånger – två gånger i bröstet och två gånger i axeln. Båda fördes med ambulanshelikopter till sjukhus kort efter angreppet.

Nu rapporterar Radar Online att det var grannar som larmade polisen. Tidningen har även publicerat bilder från brottsplatsen på skadorna från angreppet. Där syns toppen på ett staket som trampats ned.



LÄS MER: Inkräktare sköts hos Miranda Kerr



Radar Online har talat talesperson för polisen i Malibu Lost Hills, som bekräftar knivattacken och det misstänkta intrånget.

– Det var ett slagsmål med en säkerhetsvakt och inkräktaren försökte hugga vakten i ansiktet, säger han.

Polisen har inte kunnat klarlägga inkräktarens motiv, men han är misstänkt för att olovligen tagit sig in på området, rapporterar Radar Online.

Tidningen skriver även att det är andra gången på en vecka som en inkräktare grips i området. Men det hör inte till vanligheterna i området – enligt grannen Craig Moore, som talat med radiokanalen KTLA.

– Jag antar att sådant här händer överallt, men det har aldrig skett tidigare i vårt område, säger han till radiokanalen.

Miranda Kerr blev känd som Victoria Secrets-modell och var tidigare gift med skådespelaren Orlando Bloom.



LÄS MER: Modellen Miranda Kerr har förlovat sig



Varken hon eller hennes femårige son befann sig i huset under angreppet. Miranda Kerr köpte det lyxiga Malibu-huset 2014, strax efter hennes skilsmässa från skådespelaren Orlando Bloom. Hon förlovade sig i juli med Snapchat-grundaren Evan Spiegel.
