Rapparen Lil Wayne
förd akut till sjukhus
Kerstin Abrahamsson

Rapparen Lil Wayne, 34, fördes akut till sjukhus under söndagen efter att ha drabbats av ett epilepsianfall.

Stjärnan ska ha hittats medvetslös på sitt hotellrum i Chicago, enligt uppgifter till TMZ.

På sjukhuset konstaterades att artisten drabbats av ett nytt anfall och vårdas för det.

Enligt källor till tidningen ska hans team ha försökt få honom utskriven så att han skulle kunna genomföra söndagens spelning i Las Vegas. Önskemålet ska ha motsagts av läkare som menar att artisten måste stanna  i några dagar.

LÄS MER: Lil' Wayne akut sjuk – tvingades nödlanda

Wayne har tidigare fått anfall under flygresor och läkarna ansåg att det var för riskabelt att låta honom resa.

I juni förra sommaren tvingades hans privatplan att nödlanda då artisten blivit akut sjuk under flygningen och fick föras med ambulans till sjukhus. Lil Wayne har även tidigare tvingats ställa in en konsert i Las Vegas på grund av sin epilepsi.

Lil Wayne heter egentligen Dwayne Michael Carter Jr. och är en av hiphopvärldens största stjärnor.



LÄS MER: Lil Wayne akut till sjukhus: "Mår bra"
