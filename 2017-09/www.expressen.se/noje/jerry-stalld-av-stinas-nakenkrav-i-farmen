Jerry ställd av Stinas nakenkrav i "Farmen"
Michael Töpffer

Årets säsong av "Farmen" har präglats av tjafs, bråk och konflikt. I nästan varje avsnitt är det några som ryker ihop, är irriterade på varandra eller stormar i väg från någon middag,

Men det finns också plats för glädjeämnen - och en del pinsamheter.

En som blir riktigt generad i måndagens avsnitt av "Farmen" i TV4 är Jerry Andersson, 38.

Han flyttar in i huset och ska få sova i en riktig säng - ovetandes om att han ska få dela den med Stina Johansson, som alltid sover naken.



LÄS MER: Tvingas lämna "Farmen" efter storbråket



Överlycklig ligger han i sängen och provstudsar den när Stina Johansson, 50, kommer in i rummet.

– Här ligger man bra du, fy fan. Vilken skillnad, det är som en studsmadrass, säger Jerry.

Men Stina Johansson ska snart få honom på andra tankar.

– Det värsta med det hela, vet du vad det är? Du kommer att tycka det är pinsamt för jag sover alltid naken. Och då kommer du att se min rumpa och mina tuttar, säger hon, varpå Jerry Andersson börjar asgarva.

Hon fortsätter:

– Och du fick ju ett trauma nere vid badet när jag tvättade mig. Och hur ska det bli den här veckan? Du får sova med ögonbindel, skojar hon.

Jerry Andersson tycks mycket generad - och besvärad - över situationen.

– Ja, jag får göra det, säger Jerry och fortsätter att skratta.

Sen säger han att han tycker det är en "överraskning".

Hon fortsätter att göra situationen mer pinsam för honom:

– Förstå vad som händer när täcket glider över rumpan, säger hon.

Men Jerry Andersson tonar ned dramatiken, och försöker diplomatiskt att komma ur den pinsamma situationen.

– Jag brukar sova på vänster axel, säger han, och menar att det gör att han stirrar in i väggen, bort från henne.

– Jag kommer inte att våga vända mig heller, alltså, säger han.



LÄS MER: Bettans utbrott i "Farmen": Skit på dig



Stina Johansson försöker förklara traumat som Jerry Andersson kommer att behöva genomgå.

– Det finns ju de som drömmer mardrömmar om stora tuttar. En del killar tycker väl om det, men andra drömmer väl mardrömmar om det också, säger hon och fortsätter:

– Det blir en mardrömsväckning, liksom. Man slår upp ögonen på nånting... bong, skojar hon och skakar sin byst.





Följ Expressen Nöje på Facebook - där kan du kommentera och diskutera våra artiklar.
