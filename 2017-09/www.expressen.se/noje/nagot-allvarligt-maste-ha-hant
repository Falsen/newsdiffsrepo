"Något allvarligt måste ha hänt"
Dante Thomsen

Nyheten om att Angelina Jolie och Brad Pitt skiljer sig slog ned som en bomb i går. Under gårdagen kom det flera rapporter om att parets relation varit dålig de senaste månaderna.

Bland annat har Brad Pitt uppgetts står närmare Angelina Jolies pappa, skådespelaren Jon Voight, än sin hustru.

Nu har Jon Voight uttalat sig om skilsmässan. Han berättar att han är chockerad över nyheten.

– Det är väldigt sorgligt. Något väldigt allvarligt måste ha hänt för att Angie ska fatta ett beslut som det här, säger han i en intervju med Inside Edition.

Han fortsätter:

– Jag vet inte vad det är som har hänt. Men jag ber en liten bön. Jag är orolig för Angie och barnen. Förhoppningsvis får jag träffa dem snart.

Jon Voight och Angelina Jolie slöt fred 2010 efter att nära decennium långt bråk. Trots det var Jon Voight inte inbjuden till hennes och Brad Pitts bröllop.

Skådespelaren var ändå lycklig över att hans dotter och Brad Pitt gift sig.

– Jag är väldigt glad över att jag nu legitimt kan kalla honom min svärson, denna underbara människa som jag älskar, sa Jon Voight i en intervju med Good Morning Britain.

Han tillade också att han inte var besviken över att ha blivit exkluderad från ceremonin.

– Barnen har tjatat på dem länge om att de ska gifta sig och nu var tajmingen rätt.

Angelina Jolie lämnade in sin skilsmässoansökan i måndags. Enligt en av Angelina Jolies advokater, Robert Offer, har Angelina Jolie fattat beslutet "för familjens bästa", rapporterar Sky News.

– Hon kommer inte ge några kommentarer och ber om att familjen lämnas i fred, säger Robert Offer.



LÄS MER: Angelina Jolie och Brad Pitt skiljer sig



Enligt Hollywood Life ska paret ha levt separata liv i flera månader innan skilsmässan.

Samtidigt rapporterar Page Six att Brad Pitt har varit otrogen med den franska skådespelerskan Marion Cotillard, som han spelar mot i "Allied". Enligt Page Six uppgiftslämnare ska Brad Pitt dessutom ha varit på vilda fester mellan inspelningarna i London.

– Det var fullt med tunga droger och ryska prostituerade. Angie fick veta att Brad blev indragen i det, säger uppgiftslämnaren.

Angelina Jolie vill ha ensam vårdnad över parets sex barn även. Om Angelina Jolies krav kommer gå igenom kommer dock Brad Pitt fortfarande att få träffa sina barn samt ha delad juridisk vårdnad av dem.

Under gårdagen bröt Brad Pitt tystnaden om skilsmässan:

– Jag är väldigt ledsen, men det som spelar störst roll nu är att våra barn mår bra. Jag ber om att pressen ska lämna dem i fred under den här svåra tiden, säger han i ett uttalande till People.



LÄS MER: Pitts affär sägs ligga bakom skilsmässan



Genom sin manager Geyer Kosinski har nu även Angelina Jolie uttalat sig om skilsmässan:

– Angelina kommer alltid att sätta sin familj i första hand. Hon uppskattar allas förståelse om att de behöver få vara i fred nu, säger han till E! News.

Angelina Jolie företräds av kändisadvokaten Laura Wasser. Hon är specialiserad på skilsmässor och har bland annat företrätt stjärnor som Ryan Reynolds, Heidi Klum, Ashton Kutcher, Christina Aguilera, Marta Kauffman och Johnny Depp.

Brad Pitt och Angelina Jolie har varit tillsammans sedan 2004. Paret gifte sig 2014 och har barnen Maddox, 15, Pax, 12, Zahara, 11, Shiloh, 10 samt tvillingarna Vivienne och Knox, 8, tillsammans. Tre av barnen, Maddox, Zahara och Pax är adopterade.

Sina tre biologiska barn Shiloh, Vivienne och Knox fick Angelina Jolie och Brad Pitt efter att de adopterat de tre andra barnen.:
