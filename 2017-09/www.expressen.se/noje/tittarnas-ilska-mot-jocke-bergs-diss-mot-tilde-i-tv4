Tittarkritik mot Jocke
Bergs agerande i TV4
Dante Thomsen

Under torsdagen delades det prestigefyllda Polarpriset ut på Stockholms konserthus. Efteråt bjöds gästerna på en fashionabel galamiddag. Middagen direktsändes av TV4 och flera artister intervjuades av kanalens utsända reporter Tilde de Paula Eby.

Men när Tilde de Paula Eby skulle intervjua Kents sångare Jocke Berg gick allt helt fel – och stämningen, ja den blev stelare än stelkramp.

Under middagen satt artisten Niklas Strömstedt bakom Jocke Berg och i direktsändning uppmanade Tilde de Paula Eby honom att vända sig om och knacka på Kent-sångarens axel, samtidigt som hon desperat försökte få kontakt.

– Ska jag fråga honom? Kan du inte knacka lite på hans axel? Vågar du? Jocke? Jocke Berg! Vi diskuterar om Niklas Strömstedt kan vara Sveriges svar på Sting.



LÄS MER: Fansen som följt Kent i 25 städer på 83 dagar



Jocke Berg försökte först låtsas om att han inte hörde att Tilde de Paula Eby ropade på honom. Och när den svårmodiga Kent-sångaren väl fick frågan tittade han ner i bordet och tog sig för pannan innan han mumlar "nej".

– Nej han tyckte inte det, sa Tilde de Paula Eby då.

– Nej, han tyckte inte det han heller, svarade Niklas Strömstedt.

– Men jag tycker det Niklas, fortsatte Tilde de Paula Eby.

Kent är ett av Sveriges största rockband men valde att lägga ner förra året. Bandet är kända för Jocke Bergs poetiska och deppiga texter.

På sociala medier riktar nu många kritik mot Jocke Bergs agerande under middagen.

"Är Jocke Berg oskönast i Sverige?", twittrar en person.

"Skämskudde fram när Tilde de Paula försöker ställa idiotisk fråga till Jocke Berg som bara vill vara i fred och viftar bort mikrofonen", twittrar en annan.

"Säg att Jocke Berg just skämtade", twittrar en tredje.



LÄS MER: Kents starka avsked på scen



Andra tyckte att det hela var humoristiskt. Eller åtminstone väldigt pinsamt.

"Härlig stämning när Jocke Berg blir överrumplad i TV4. Jisses", twittrar en person.

"En svensk tv-klassiker i det lilla precis, när Tilde de Paula attackerade Jocke Berg med en Stingfråga på Polarprismiddagen. Dålig stämning", twittrar Markus Kylén, tv-utvecklare på produktionsbolaget Nexiko.

"'Är du Sveriges sting?' Jocke Berg ville sjunka genom jorden", twittrar journalsiten David Gustavsson.

https://twitter.com/markuskylen/status/875423862623797253

Andra stöttar Kent-sångaren:

"Jocke Berg har integritet och det är något beundransvärt i dessa tider då folk fläker ut sig till höger och vänster. Respekt Jocke", twittrar en person.
