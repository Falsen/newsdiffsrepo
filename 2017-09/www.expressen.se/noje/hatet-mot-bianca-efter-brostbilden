Hatet mot Bianca
– efter bröstbilden
Dante Thomsen

Det var i somras som Bianca Ingrosso publicerade en bild på Instagram där hon inte hade någon behå på sig. Snart kom de hatfulla kommentarerna som ett brev på posten.

Bianca Ingrosso, som hyllar #freethenipple-rörelsen valde då att slå tillbaka mot kritikerna:

"Varför ska man skämmas över bröstvårtor? Alla har bröstvårtor och det är det mest naturliga som finns. Så till alla er som nämner mina bröstvårtor i vart och vartannat inlägg jag gör, ni kan sluta nu för jag älskar mina bröst", skrev Bianca Ingrosso då.



LÄS MER: Bianca Ingrosso hyllas för sitt inlägg om bröst



Nu får hon understöd av mamma Pernilla Wahlgren och mormor Christina Schollin, som tillsammans med Bianca Ingrosso är aktuella för höstens säsong av "Wahlgrens värld" på Kanal 5.

– Jag tycker inte att Bianca ska behöva gå runt med behå. Lite nippleshock är väl inte hela världen, säger Pernilla Wahlgren.

Bianca Ingrosso fyller i:

– Alla har bröstvårtor, varför ska vi kvinnor dölja dem?

Christina Schollin håller med:

– Det är jättekonstigt.



Bianca Ingrosso berättar också hur hon hanterar de hatfulla kommentarerna:

– Det kommer alltid sätta sig någonstans när du ser en elak kommentar där man bara känner "det där är inte jag, vad skriver du?". Mitt bästa tips är att lägga ifrån sig mobilen i tio minuter och göra något annat så du slutar tänka på det. Sedan kan du svara dem med på en rationell nivå.



LÄS MER: Pernillas plumpa snuskskämt mitt under Biancas sorg



Pernilla Wahlgren:

– Jag har ett jättebra tips, fokusera bara på de sköna och positiva kommentarerna i stället. För det är väldigt lätt hänt att man sitter och läser.... det är 80 procent gulliga och härliga kommentare. Tjejer är väldigt bra på att säga att man är fin. Och så kommer några få som är elaka och då är det så lätt att man sätter sig och svarar på de kommentarerna. Skit i de och svara på de som är positiva i stället.

Bianca Ingrosso påpekar dock att det är svårt att strunta i de elaka kommentarerna.

– Men lägg fokus på de som tycker om dig, säger Pernilla Wahlgren.

– Eller ta en paus, fyller Bianca Ingrosso i.
