Spelet bakom värvningen
av Gina Dirawi till TV4
Aino Oxblod

Efter att ha lett Melodifestivalen under flera år, går nu Gina Dirawi från SVT till TV4, och kommer i höst leda "Idol" tillsammans med Pär Lernström.

Men Gina Dirawi ser inte kanalbytet som en stor grej, utan säger att hon väljer efter projekt - oavsett vilken kanal det gäller.

– Jag ser inte det här som en stor grej. Jag väljer utifrån projekt, och det här kändes som ett roligt projekt, säger Gina Dirawi.

Frågan om att vara programledare för "Idol" har Dirawi fått flera gånger de senaste åren menar hon, men det har inte funkat i hennes liv förrän nu.

– Jag ser det inte som att jag lämnar någonting egentligen. Jag har fått den här förfrågan genom åren, och under våren har jag jobbat med egna projekt. När jag fick förfrågan igen så kände jag att det passade in i tajmingen i mitt liv, säger Gina Dirawi.



LÄS MER: Fick inte jobb på grund av slöjan – nu stöttas hon av Gina Dirawi





LÄS MER: TV4:s fräcka kupp – tar Gina från SVT



Gina Dirawi är mest intresserad av att vara programledare för "Idol" för att kunna stötta deltagarna.

– Det är något med tiden vi lever i, och med unga som verkligen vill bli någonting och kämpar hårt för att lyckas, men det är så svårt att sticka ut. Den resan kommer bli väldigt intressant att följa. Jag tror det kan bli väldigt kul, och att jag kan ge dem mycket stöd. Det var främst ungdomarna, alltså idolerna, som fick mig att tacka ja, säger hon.

Innan det blev officiellt att Gina Dirawi går från SVT till TV4 har det varit stort hemlighetsmakeri.

– Det känns väldigt bra, väldigt skönt. Jag har försökt hålla det hemligt hela sommaren, men nu är det ute, säger Gina Dirawi.

Pär Lernström berättar också om spelet bakom för att få Dirawi till kanalen och "Idol".

– Allt har varit så himla hemligt, med tonade rutor i bilarna, säger Per Lärnström under intervjun på TV4:s presskonferens.
