Jesper Blomqvist
får stöd – av exfrun
Dante Thomsen

Det blev en rejäl succé för Jesper Blomqvist under kvartsfinalen av "Let's dance". Fotbollsspelaren hyllades för sin starka dans och fick stående ovationer både från juryn och publiken och tog sig direkt till semifinal.

Efteråt passade programledaren David Hellenius på att pika Jesper Blomqvist för hans avslöjande klädval – en helt uppknäppt skjorta.

– Oss killar emellan, du borde ta av dig kläderna lite oftare Jesper helt enkelt, skämtade programledaren och fortsatte:

– Du ska få Anns (Wilson, reds anm.) nummer, hon är singel.



LÄS MER: Jesper Blomqvists supersuccé i "Let's dance"



Efteråt var Jesper Blomqvist mycket stolt.

– Jag är fortfarande lite hög på energi, säger han.

Dagarna innan kvartsfinalen drabbades Jesper Blomqvists danspartner Malin Watson av muskelbristning i sätesmuskeln och under programmet var Jesper Blomqvist rörd när han hyllade sin danspartner.

– Jag vet hur ont hon har haft det och hur ledsen hon har varit. Då förstod jag att det var rätt illa. Men hon bet ihop sjukt bra.

Du fick ett råd av David att klä av dig oftare, kommer du göra det?

– Haha det får vi se. Jag ska försöka knäppa knapparna.

I september skilde sig Jesper Blomqvist och hustrun Pauline Holst. Fotbollsspelaren berättar att han ännu inte är redo för att träffa någon ny.

– Nej, jag ligger lågt där. Nu är jag inne i "Let's dance"-bubblan så då behöver jag ingen dejting.



LÄS MER: Jesper Blomqvist: "Jag har gjort dåliga affärer och har blivit lurad"



När du är redo för att börja dejta igen kanske "Let's dance" kan vara ett plus i kanten?

– Vi får väl hoppas det, haha.

Jesper Blomqvist berättar också om den fina kontakten han har med Pauline Holst, som har varit med och stöttat under "Let's dance".

– Vi bor 300 meter ifrån varandra. Jag är stolt över att vi har en så bra kontakt, både för barnens och vår skull. De har varit här och tittat och hejat och har verkligen stöttat. Det har varit superbra.
