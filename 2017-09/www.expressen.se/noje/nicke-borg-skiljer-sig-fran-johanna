Rockstjärnan skiljer sig
– har träffat ny kärlek
Aino Oxblod

Backyard Babies-sångaren och radioprataren Nicke Borg, 43, har ansökt om skilsmässa tillsammans med frun Johanna Borg, 43.

Exparet har valt att separera, och har lämnat in en gemensam ansökan om äktenskapsskillnad till Stockholms Tingsrätt.

Johanna "Jojo" Borg bekräftar att paret har gått skilda vägar, men att det var ett gemensamt och vänskapligt beslut.

– Det stämmer. Jag har inget att kommentera mer än att det var vänskapligt, säger Johanna "Jojo" Borg.

Nicke Borg verkar redan ha gått vidare efter separationen från exet. På sin offentliga Facebook-sida står det att han är i en ny relation.
