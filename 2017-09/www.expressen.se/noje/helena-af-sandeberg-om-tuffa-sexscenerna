Helena af Sandeberg om tuffa sexscenerna
Aino Oxblod

I senaste avsnittet av "Hur blev det så här?" med Pär Lernström, 35, som finns på TV4 Play och Youtube, är det skådespelerskan Helena af Sandeberg, 44, som öppnar upp om kärlekslivet.

af Sandeberg är tillsammans med skådespelaren Fredrik Lycke, 44. Att de delar yrke är inte helt oproblematiskt.

– Det finns jättemycket nackdelar, säger hon i programmet.

Främst är det när någon av dem ska göra kärleksscener med en annan skådespelare som det blir jobbigt.

– Han hatar att se mig göra kärleksscener och jag hatar att se honom göra kärleksscener.

Extra jobbigt blir det om vardagslivet kommer i vägen menar Helena af Sandeberg. Ett tjafs till frukosten känns genast värre när maken ska spela kärleksscener på teaterscenen hela dagen efteråt.



LÄS MER: Fredrik Wikingsson om svartsjukan mot Filip Hammar



– Det är ju ännu jobbigare om man har bråkat på morgonen och så ska han gå och hångla med någon annan.





Fredrik Lycke, som främst jobbar som teaterskådespelare, tycker det är jobbigare när Helena af Sandeberg går loss med en annan på filmduken.

– Fredrik tycker det är värsta att se mig på film när jag är med andra, det är ofta mycket mer realistiskt, säger hon.



LÄS MER: Helena af Sandeberg om sin dödsångest



Men trots att det kan vara jobbigt att se varandra i sex- och kärleksscener med andra skådespelare, vill inte Helena af Sandeberg hindra sin man från att ta den typen av roller.

– Jag försöker att härda ut, han får inte kompromissa sig själv för min skull. Det viktigaste är att han är bra. Men det är klart man inte älskar det, säger hon i programmet.

Paret blev ihop inom en vecka från att de först hade träffats, efter en kväll på restaurangen Riche i Stockholm. De gifte sig i juli 2013, och fick en dotter tillsammans i januari året därpå.





Följ Expressen Nöje på Facebook - där kan du kommentera och diskutera våra artiklar.
