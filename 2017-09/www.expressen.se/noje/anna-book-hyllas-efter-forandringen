Anna Book hyllas efter förändringen
Malin Ljung

Artisten Anna Book, 46, har under flera års tid kämpat med sin vikt på grund av hälsoskäl.

Nu visar hon upp den kroppsliga förändringen på Instagram med en bild som visar ”då” och ”nu”.

”Måste påminna mig om att viktresan varit väldigt lång & fortsatt är väldigt tung pga min svåra & vidriga hormonsjukdom. Som fortsatt gör det väldigt tufft att nå målet. Men jag närmar mig”, skriver hon bland annat.

År 2008 gjorde Anna Book en gastric bypass-operation, och hon har tidigare berättat om hur hennes magmuskulatur delats. Utöver det har hennes bukvägg brustit, vilket gjort att hon legat inlagd på akuten på grund av inre blödningar.

Som om inte oturen vore nog har artisten även fått diagnosen PCOS, en dold sjukdom som gör att man lätt går upp i vikt.



LÄS MER: Anna Book lever med ett hål i sin mage



Anna Book har tidigare berättat att det var först efter diagnosen som hon kunde förstå sin kropp. Och därmed har hon även fortsatt sin resa mot att nå sitt viktmål.

På Instagram meddelar Anna nu att hon hittills gått ned 62 kilo. En siffra som för henne närmare målet om att operera sig igen.

”Idag uppmärksammade jag något väldigt roligt & jaaa jag närmar mig mitt mål & ska operera mig & sy ihop mina magmuskler igen & förmodligen göra det viktigaste utav allt för mig själv”, skriver hon vidare.

”Åh jag längtar till min framtid. Den kommer bli så stark, fin & härlig”, skriver artisten.



LÄS MER: Så lyckades Anna Book tappa 59 kilo













Anna Books följare hyllar henne för vad hon hittills åstadkommit.

”Du har verklig lyckats och kämpar så guldmedaljer till dig”, skriver en.

”Anna! Du är jättevacker på båda bilderna! Det lyser värme och kärlek om dig!”, skriver en annan följare.

Anna Book själv verkar också nöjd med sin bedrift, och avslutar den sista bilden med orden:

"Fan så stolt jag är".
