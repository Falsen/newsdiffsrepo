Flyktingmiljonärens
dotters stora tragedi
Dante Thomsen

Angelica Karlsson, 28, dotter till flyktingmiljonären Leif-Ivan Karlsson, var en av de starkast lysande profilerna i TV3:s dokusåpa "Karlssons". I serien fick tittarna bland annat följa med under hennes och sambon Alex Rålands graviditet.

Men vad tittarna inte visste var att hon och Alex Råland fick missfall mitt under inspelningen.



LÄS MER: Flyktingmiljonären ska opereras



– Jag och Alexander träffades för första gången två veckor innan inspelningen skulle börja. Vi blev jättekära direkt och det var något varken han eller jag hade upplevt förut. Sedan blev vi gravida nästan direkt, sIVANS

äger Angelica Karlsson och fortsätter:

– En av de första jag berättade för var vår producent för hon visste om att jag hade haft en känsla av att jag var gravid. Det var jättehäftigt och riktigt fint att de också var med för det blev verkligen reality.

Producenten insisterade på att den glada nyheten skulle vara med i "Karlssons" och fem minuter senare ringde Angelica Karlsson sin kärlek för att berätta att han skulle bli pappa.

– Det var jättekul att göra den inställningen. Vi var helt inställda på att allt skulle gå bra och att inget dåligt skulle hända. Och vi hade inga tvivel på att det var det här vi ville.

Kort därefter fick Angelica Karlsson missfall.

– Det var tråkigt och konstigt och vi var ledsna båda två. Men jag bestämde mig för att berätta om det rätt snabbt för folk fortsatte att gratulera mig.

Angelica Karlsson var då gravid i vecka 7. Tittarna fick dock inte veta att Angelica Karlsson hade fått ett missfall. En månad senare blev Angelica Karlsson dock gravid igen och då fortsatte inspelningen med en ny graviditet.

– Det blev en paus i inspelningen på två månader och då hade jag hunnit få missfall och sedan bli gravid igen, vilket jag inte visste. Det var tänkt att missfallet skulle tas med i serien men nu blev det lättare att bara köra på.



LÄS MER: Flyktingmiljonären har fått en hjärtinfarkt



Hur var det att bli gravid så snabbt igen?

– Det var inte planerat. Det var det visserligen inte första gången heller men men då var allt bara självklart. Nu hade vi tänkt om lite, att vi skulle hinna göra saker och lära känna varandra. Men det blev bra. Nu är hon här och har hunnit bli åtta månader. Hon är supervild, säger en lycklig Angelica Karlsson.
