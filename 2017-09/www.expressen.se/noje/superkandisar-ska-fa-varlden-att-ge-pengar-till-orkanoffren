Superkändisar ska få världen
att ge pengar till orkanoffren
Mats Bråstedt

Översvämningarna till följd av stormen Harvey fortsätter att plåga Houston med omnejd.

Många kända personer har valt att donera pengar till katastrofhjälp i området – bland dem Beyoncé, familjen Kardashian, Sandra Bullock, Leonardo DiCaprio, Paul Simon och Edie Brickell.

Skådespelerskan har skänkt motsvarande åtta miljoner kronor, och i ett uttalande till E News säger hon: ”Jag är bara tacksam över att kunna göra det, vi måste ta hand om varandra.”

Artisten Beyoncé, vars hemstad är just Houston, sade till Houston Chronicle: ”Jag arbetar nära mitt team och min pastor med att göra upp en plan för att kunna hjälpa så många som möjligt.”

Och just Beyoncé är en av superkändisarna som är med i tv-programmet ”Hand in Hand: A Benefit for Hurricane Harvey Relief” för att svara i telefon och ta emot donationer. Andra som är beredda på att lyfta på luren är George Clooney och Oprah Winfrey.

Programmet sänds på tisdag 12 september (från 02.00 svensk tid natten till onsdagen) på de stora amerikanska bolagen ABC, CBS, CMT, Fox and NBC. Det ska också strömmas på Facebook, YouTube och Twitter.

Det en timme långa programmet kommer att också ha med bland annat Jamie Foxx, Matthew McConaughey, Julia Roberts, Adam Sandler, Ryan Seacrest, Karlie Kloss, Rob Lowe, Blake Shelton, Michael Strahan, Barbra Streisand och Reese Witherspoon.

Mer information finns på Hand in Hands hemsida.
