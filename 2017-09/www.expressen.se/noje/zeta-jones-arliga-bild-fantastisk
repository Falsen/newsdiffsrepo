Zeta-Jones ärliga
bild: "Fantastisk"
Nike Rydberg

Den 47-åriga skådespelaren Catherine Zeta-Jones postade på söndagsmorgonen en Instagram-bild som får fansen att jubla. På bilden framträder hon osminkad i sängen – och nu hyllas hon för sitt naturliga utseende.

"Du är så vacker när du vaknar på morgonen" skriver en person, medan en annan instämmer i kommentaren ”Inget smink…äkta tecken på en underbar naturlig skönhet".



LÄS MER: Stjärnan hyllas för sin fina familjebild



Inlägget har hittills fått över 22 000 likes och hundratals kommenterarer med komplimanger. Någon är särskilt glad över bilden eftersom personen menar att det är ”så svårt att vara sig själv i en värld som är besatt av Photoshop".

Det är inte första gången som Catherine Zeta-Jones hyllas för sin ärlighet på Instagram – samma sak hände i augusti då hon postade en bild mitt under sin flytt med bildtexten "Känner inte för att flytta i dag". Den gången tog hon emot kommentarer som "Vilken fantastisk bild" och "Är det där du?".



LÄS MER: Catherine Zeta-Jones bild förvirrar fansen



Catherine Zeta-Jones är känd från filmer som "Chicago", "Ocean's Twelve" och "Traffic". Hennes senaste filmroll var i komedin "Dad's Army" från 2016. Sedan år 2000 är hon gift med skådespelaren Michael Douglas och tllsammans har de barnen Dylan, 17 och Carys, 14.

Maken Michael Douglas diagnosticerades med strupcancer 2010 men blev fri från sjukdomen året därpå.

– Jag var ett vrak. Jag ska vara helt ärlig, jag var ett vrak. Jag är gift med en man som har en sådan tro på livet ... han kämpar för att göra felen rätt. För första gången kämpade han för sitt liv, har Catherine Zeta-Jones sagt om sin makes sjukdom.
