Youtube-profilens
ångest över sexvideon
Aino Oxblod

Youtube-kändisen Therese Lindgren, 30, har gjort något hon verkligen ångrar.

I en video på sin Youtube-kanal erkänner Lindgren att hon har spelat in en sexvideo med sin expojkvän - och nu är orolig att han ska lägga upp videon på nätet.

– Vi bestämde oss för, på hans initiativ men det spelar väl egentligen ingen roll, att vi skulle filma en gång när vi hade sex. För att det är spännande och det känns lite förbjudet, jag vet inte… det är säkert många som känner igen det här och har gjort det själva – filmat med sin partner när man haft sex, säger Therese Lindgren på Youtube.



LÄS MER: Youtube-stjärnan filmar när hon opereras

Just att de spelade in en sexakt är inte det stora problemet för Therese Lindgren. Hon tycker det jobbigaste är att behöva oroa sig över att den ska komma ut på något sätt.

– Anledningen till att jag ångrar det är att jag varje dag är nervös över att den där filmen ska komma ut på något sätt. Jag har den själv inte, han hade den då, men jag var ju 20 år, så det var ju extremt länge sedan, nästan tio år sedan, säger Therese Lindgren i sin video.



LÄS MER: Therese Lindgren om sin succé på Youtube



Hon menar att eftersom hon och expojkvännen inte avslutade sitt förhållande som vänner, så är hon rädd att han ska vilja hämnas på henne, och därför lägga ut sexvideon på internet.

– Det är sån stor skräck för mig att han skulle vara revanschlysten på något sätt för att vi är verkligen inte vänner, vi gjorde slut på det värsta sättet man kan göra slut på. Jag är rädd för att han ska vilja förstöra för mig och lägga ut den på något sätt. Jag önskar att vi aldrig hade filmat den där, för det ger mig väldigt mycket stress.
