Därför går Lindorff i brudklänning på galan
Nanna von Knorring

"Bonde söker fru"-programledaren Linda Lindorff, 44, är en av alla kända tv-namn som kommer att infinna sig på kvällens Kristallengala. "Bonde söker fru" har blivit nominerad i kategorin "Bästa dokusåpa" och "Let's Dance" som programledaren medverkat i är även nominerad.

På sin blogg skriver TV4-profilen om förhoppningarna inför kvällen.

"Vi har varit nominerade många gånger förut och aldrig vunnit så i år hoppas jag verkligen att det är vår tur", skriver hon i sin blogg.

Serien, som har sänts i tio säsonger, har resulterat i elva gifta par och tretton bebisar, skriver TV4-programledaren vidare.



LÄS MER: Linda Lindorffs uppror mot tv-galan Kristallen



För att fira kärleken som programmet resulterat i ska programledaren Linda Lindorff bära en vit brudklänning i spets kvällen till ära. Klänningen, som är hellång i spets och skirt vitt tyg, är designad av svenska Ida Sjöstedt – samma designer som skapade prinsessan Sofias brudklänning.

"Kan inte tänka mig något mer passande en kväll som denna", skriver programledaren om sitt klädval och fortsätter:

"Frågan är ju bara om jag ska pumps eller göra det mer bondemässigt med gummistövlar till detta? Stefan har ju lovat att dricka en skål ur mina gamla röda stövlar ifall vi vinner – det vill man ju inte missa"













LÄS MER: Linda Lindorff lämnade Kristallengalan: "Irriterad"



Om det blir något pris för "Bonde söker fru" återstår att se.

– Vi är de enda rättmättiga vinnarna, sa Linda Lindorff inför förra årets Kristallengala.

Förra året var programmet nominerat, men det slutade i förlust. Programledaren lämnade då Kristallengalan i protest och tog första bästa taxi hem från tillställningen.

"Bonde söker fru fick inte pris, blev snuvade på vinsten av Hela Sverige bakar. Jag är därför i detta nu i en taxi på väg hem. Besviken och irriterad. Bakning i all ära men hur kan det vinna över äkta kärlek", skrev hon på sin Instagram då.





Följ Expressen Nöje på Facebook - där kan du kommentera och diskutera våra artiklar.
