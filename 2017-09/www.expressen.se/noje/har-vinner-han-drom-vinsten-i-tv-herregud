Här vinner han dröm-
vinsten i tv: "Herregud"
Joel Snöbohm

I söndagens Bingolotto hade Ray Martinsson från Ösmo vunnit en plats i Bingolottos nya finalspel ”Stjärnspelet”

Ray valde sin fru Sivs stjärntecken – Vattumannen och siffran sju som är hennes födelsedag. Med hjälp av siffrorna vann han en storvinst.

– Det är bara att att gratulera, den stannade på en miljon, säger Ingvar Oldsberg.

Från studiotaket kommer konfetti och Rays fru Siv går upp på scen.

– Herregud, skriker hon och kramar Oldsberg.

Till Expressen beskriver Ray känslan efter miljonvinsten:

– Det var lycka. Då kom guld uppifrån och champagne. Det var roligt.

Med prispengarna ska han bjuda sin familj på en resa.

– Jag ska göra resa med barn, barnbarn och barnbarnsbarn. Vi är 17 stycken, säger han och fortsätter.

– Sen vill jag uppgradera vår husbil. Vi kör mycket husbil.

Stjärnspelet är Bingolottos nya finalspel som spelas i Bingolotto där högsta vinsten är tre miljoner kronor, berättar John Sarafian, PR-ansvarig på Bingolotto.

Han skriver i ett mejl hur det fungerar:

"Man laddar spelet med ett stjärntecken och laddningen består av belopp mellan 100 000kr och tre miljoner kronor. Hemma i tv-rutan syns ett räkneverk som startar på siffran 31. Det börjar på Oldsbergs kommando börja räkna ner från 31 till ett och finalspelaren ska när hen vill trycka på stoppknappen. När man trycker ner avslöjas vilket belopp man vunnit. I tv-studion ser inte spelaren eller publiken eller spelaren beloppen ticka förbi utan det är bara dem där hemma som ser detta."
