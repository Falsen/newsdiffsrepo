Kaspersens förändring
– efter utmattningen
Aino Oxblod

TV4-programledaren Kristin Kaspersen släpper en bok om att vara morgontrött – och lära sig att leva med det.

Kaspersen erkänner att hon själv alltid har haft problem med morgontrötthet, och har kämpat med det under hela sitt liv. Efter att ha drabbats av utmattning så valde Kristin Kaspersen att göra förändringar i sitt liv, för att leva bättre.

– Jag har alltid varit morgontrött men inte tagit tag i det. Men efter utmattningen ville jag förändra min livsstil och då var morgnar en del som kunde ge mig större kvalitet under dagen, säger Kristin Kaspersen i Topphälsa.

Kristin Kaspersen har också adhd, och diagnosen gör att hon har svårt att koncentrera sig, men samtidigt har en stor drivkraft och gärna kör på intensivt – något som bidrog till hennes utmattningssyndrom.



LÄS MER: Kristin Kaspersen om diagnosen: "Tacksam"





LÄS MER: Kristin Kaspersen söker stöd hos familjen



Även sedan Kaspersen tog tag i sina morgonvanor, så ser hennes morgnar olika ut. Hon gör skillnad på veckor då hon jobbar, veckor hon har semester, och veckor då hon har sonen hemma hos sig.

– Jag är lite mer tidsstyrd när jag har sonen, men å andra sidan är det mer kärlek då, säger Kristin Kaspersen i Topphälsa.

Kristin Kaspersens nya sätt att se på sin morgontrötthet gör att hon har ändrat inställningen till det, och tycker inte att det är ett problem längre.

– Men jag ser det inte som något negativt och då upplevs det inte som jobbigt. Jag tycker det är så mysigt att vara morgontrött och vakna lång­samt, säger hon.
