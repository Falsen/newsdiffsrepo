Festen i natt efter
Kristallengalan
Mattias Knutson

Allt har ett slut – det gäller även Kristallengalan. När alla priser var utdelade rörde sig den kändistäta massan ut från den stora salen – och in på efterfesten, även den belägen i Stockholmsmässan.

Där bjöds på musik, fest och dans i överflöd. Pontus Gårdinger och Peter Magnusson sågs hälsa på varandra utanför – och där inne gick det ännu vildare till för galans deltagare.



LÄS MER: Efter uppbrottet – nu söker Peter Magnusson kärleken på Tinder



Kvällens succépar – Gustav och Marie Mandelmann – sågs svänga loss utan förbehåll på det heta dansgolvet. Även skådespelaren Magnus Krepper tycktes njuta av diskjockeyns musiksmak – liksom kvällens konferencier, Kattis Ahlström.

En kändis som definitivt befann sig i sitt rätta element på dansgolvet var Let's Dance-legendaren Carin da Silva –  till vardags radioprofil och programledare.



LÄS MER: Carin da Silvas glädjebesked med maken



Enligt Aftonbladet råkade Adam Pålsson – vinnare i kategorin "Årets manliga skådespelare" – tappa sin kristall i golvet så att den sprack.

För Tilde de Paula – som tog hem segern i kategorin "Årets kvinnliga programledare" – slutade kvällen dock tidigt. Redan i efterfestens tidiga skede planerade hon att snart börja röra sig hemåt:

– Jag kommer att smita, haha, sa hon till Aftonbladet.
