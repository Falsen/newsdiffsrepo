Linda Lindorffs klädpanik:
"Hade fått komma naken"
Eric Emanuelsson

Vid halv sex-tiden anlände Little Jinder till röda mattan tillsammans med en producent från “Så mycket bättre”.

Hon berättade att hon hoppas att "Musikhjälpen" vinner – samma program som hon var med i. Hon trodde dock inte att det ska bli något drama.

– Nej, det hoppas jag verkligen inte. Det orkar jag inte. man får se om någon annan spårar ur. Det hade ju varit lite uppiggande.

Som vanligt skapade Little Jinder även lite kontrovers – när hon kommenterade en av galans största snackisar.

Linda Lindorff har sagt att hon ska tatuera in “Bonde söker fru” på benet om hon vinner. Vad tror du om det?

– Herregud. Ingen aning. Men hur mycket kan man vilja något?

Linda Lindorff berättar att hon tror att "Allt om Sverige" kommer att vinna över "Bonde söker fru".

– Det vore ju ganska bra. För jag har ju lovat att jag ska tatuera mig. Men det vore kanske inte så bra för en kvinna i 45-års åldern. Eller ska jag det?, berättade Lindorff.

TV4-programledaren sa också att en medlem från kanalens program "Hela Sverige syr" som har gjort hennes vita klänning.

Lindorff fick hem klänningen på posten så sent som i går – och hade inte provat den sedan dess. Sån tur var passade den perfekt.

– Hade den inte passat hade jag varit hemma. Eller kommit hit naken, säger Linda Lindorff om sin klädpanik.
