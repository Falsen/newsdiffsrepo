Veronica Maggio har hittat kärleken igen
Dante Thomsen

Veronica Maggio, 35, är aktuell både med en ny skiva nya singeln "Den första är alltid gratis". Nästa vecka gästar hon podcasten "Gry & Anders med vänner" och i den berättar hon att hon också har hittat kärleken igen.

Den nya pojkvännen är Klas Gullbrand, som producerat delar av nya skivan, rapporterar Aftonbladet.

I podcasten får Veronica Maggio bland annat frågan om hon är en svartsjuk person.

– Åh nu måste jag rannsaka mig person. Men jag är nog faktiskt lite svartsjuk, säger hon i podden.

Anders Timell frågar då om hon brukar kika i Klas Gullbrands mobil.

– Nej, Gud nej. Jag gör inget åt det. Jag försöker svälja min svartsjuka och låtsas som den inte finns.



LÄS MER: Veronica Maggio: "Jag trivs när det är skakigt"



Pojkvännen synar dock svartsjukan.

– Ja det gör han.

Veronica Maggio var tidigare ihop med Oskar Linnros, som producerade hennes album "Och vinnaren är...".

I podden frågar Gry Forssell henne om hur det är att vara ihop med ännu en person som hon jobbar med och om det var jobbigt.

– Ja, svarar hon.

På frågan om hur hon vågar göra det igen svarar hon:

– Jag är nog bara dum. Nej men jag känner att i slutändan går ändå alltid musiken före. Det brukar bli så. Jag kan tänka hur många irrationella tankar som helst innan, att det här ska jag inte skriva om eller det här ska jag inte avslöja och göra. Sen gör jag det i alla fall.



LÄS MER: Veronica Maggio om separationen



– Men det visar att man det finns något väldigt fint där som man mår bra av.

Veronica Maggio, som radat upp framgång efter framgång, berättar också om sin prestationsångest i podcasten.

– Jag lever nog med en ständig ångest. Senaste gången jag skulle släppa en skiva ringde jag mina vänner om vi kunde flytta härifrån gemensamt om det skulle gå åt helvete. Jag har den känslan i kroppen, säger hon och fortsätter:

– Det var samma sak med "Satan i gatan", då låg jag sömnlös hela natten och kände att allt var över.

Expressen söker Veronica Maggio via hennes bokningsagent.





Följ Expressen Nöje på Facebook - där kan du kommentera och diskutera våra artiklar.
