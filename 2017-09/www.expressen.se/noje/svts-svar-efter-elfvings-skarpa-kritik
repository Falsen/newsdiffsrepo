SVT:s svar – efter
Elfvings skarpa kritik
Nike Rydberg

Radioprofilen Ulf Elfving, 74, följde Kristallengalan hemma från tv-soffan och reagerade på pristagarnas grova språkbruk.

– Vi försökte räkna svordomarna men vi tappade räkningen efter ett tag. Det var nästan löjligt, sa han efter sändningen av galan.

SVT går nu ut och bemöter Elfvings kritik på sajten News55. Galans operativa chef Anton Glanzelius betonar där att deras pristagare "har full frihet att uttrycka sig som de vill".



LÄS MER: Ulf Elfvings ilska – efter grova orden i Kristallen



– Vi uppmanar folk att uttrycka sig på sitt eget sätt. Vill man stå på huvudet, sjunga och tacka sina föräldrar eller juryn får man det. Sedan vill vi naturligtvis inte att svensk tv ska vara fylld av svordomar, det finns inget egenintresse i det, men det finns ett intresse i att våra pristagare har full frihet att uttrycka sig som de vill, säger Anton Glanzelius.

Han beskriver svordomarna som "ett uttryck för vild glädje från någon som knappt kan tro att det är sant".

Projektledaren Anders G Carlsson kommenterar kritiken med att SVT "är de första att beklaga" om språkbruket är dåligt, och att han själv reagerade på svordomarna.



LÄS MER: Här är alla vinnare i Kristallen 2017



– Om någon tycker att språkbruket har varit dåligt är vi de första att beklaga, men vi har ingen redaktionell kontroll över vad pristagarna säger i sina tacktal. Självklart är det inte bra om de säger “fan” eller “jävlar”, men det är omöjligt för oss att rå på. Jag reagerade själv på att det var mycket svordomar, men jag uppfattade det som att det bara var pristagare som svor, säger Anders G Carlsson till News55.
