Parneviks tvingas lämna
hemmet – flyr orkanen
Eric Emanuelsson

Först var det stormen Harvey som drog in över USA och orsakad kaos och död. När den nu har börjat bedarra så byggs nya hot upp.

Orkanen Irma växer sig starkare i den karibiska övärlden och under tisdagen uppgraderas den från en kategori fyra till fem.

Jesper och Mia Parnevik bor tillsammans med sina barn i ett lyxhus i Florida. Det är bland annat i det huset som de spelar in den populära tv-serien "Parneviks" som går på TV3.

Nu skriver Jesper Parnevik på Twitter att familjen kommer att tvingas lämna hemmet – i rädsla för orkanen.

"Jag är i Tokyo och Mia flyger till Florida idag. Hon och Phoenix (parets son reds. anm) får stänga huset och ta sig därifrån. Kategori 5 leker man inte med...), skriver Jesper Parnervik.

Även Mia Parnevik har skrivit om orkanen på sociala medier. På Instagram skriver hon följande:

"Det är orkansäsong. Så många människor påverkas av detta. Va rädda om er", skriver hon intill ett klipp som visar orkanen Irmas framfart.

I kommentarerna skickar flera fans sina lyckoönskningar till familjen.

"Vi får hålla tummarna att den viker av ut till havs", skriver en person.

"Hoppas att ni har förberett er för orkan och att det kommer att gå bra för er", skriver en annan.

"Usch, vad otäckt", skriver en tredje.

Orkanen har under tisdagen haft vindhastigheter på 208 kilometer i timmen och rör sig med en hastighet av 22 kilometer i timmen mot Saint Martin, därefter Puerto Rico och amerikanska Jungfruöarna och vidare mot den amerikanska östkusten.

På måndagen deklarerade Puerto Ricos guvernör, Ricardo Rossello, undantagstillstånd och bad även nationalgardet att vara krisberett.

Under tisdagen gick Floridas guvernör Rick Scott ut och utlyste undantagstillstånd, enligt Fox News.
