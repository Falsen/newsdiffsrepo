Gina Dirawis förvandling
– visade på röda mattan
Mattias Knutson

Pär Lernström och Gina Dirawi anlände till Kristallengalan tillsammans – och strålade i kapp på röda mattan.

Gina Dirawi visade dessutom upp en rejäl stilförändring som fick många gäster att tappa hakan.

Tv-profilen själv ville inte avslöja allt för mycket om tanken kring klädseln – men avslöjade att hon inte är så bekväm med mingel.

– Jag pratar inte med så många eftersom jag är dålig på att mingla, säger hon.

– Det är ju därför du har den här supercoola outfiten, då vågar ingen komma fram, kontrar Pär Lernström glatt, och fortsätter:

– Jag är väldigt glad att vi sitter samma bord.

Gina Dirawi avslöjar därefter att hon peppat inför galan på ett något annorlunda vis – nämligen genom en kopp te och kokta ägg.

– Det här var verkligen en stilförändring! I vanliga fall är vi vana vid att se Gina i skira, nättare galaklänningar, på röda mattan, men den här gången tar hon ett stort kliv ut ur sin egen box och går all in på lackkläder, säger Magda Omerspahic, Expressens modeexpert.

Hon fortsätter:

– Man får lite Lady Gaga-vibbar när man ser henne i outfiten som hon kombinerar snyggt med ett tajt, högt halsband och den långa, långa hårflätan.

Expressens modeexpert medger att klädseln är avancerad och därmed är svårburen – men att Gina klarade av det galant:

– Hon håller det mesta väldigt cleant med hjälp av en enkel makeup, få smycken och ett par spetspumps – därför känns inte den här outfiten så rörig som den faktiskt hade kunnat kännas. Snygg och cool!, avslutar Magda Omerspahic.
