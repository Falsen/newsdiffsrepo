Hellenius starka
ord om pappan
Mattias Knutson

David Hellenius stod mot bland andra Fredrik Wikingsson och Filip Hammar – men kammade till slut hem priset för bästa manliga programledare.

Han klev upp på scenen för att ta emot priset – men snart byttes publikens jubel ut mot en tung tystnad.

Hellenius tal rörde nämligen något mycket allvarligt – hans svaga pappa.

– Han är gammal och inte helt alert. Det kändes som att det var läge nu, berättar han efteråt.

Under talet sa Hellenius bland annat att pappan precis håller på att lära sig gå med rullator – och att han hoppas att det går fort så att han kan gå ut på promenad med sonen.

– Det är alltid rörande att prata om det som är på riktigt, säger Hellenius.



LÄS MER: Blev helt knäpptyst – efter Wikingssons ord



Har du blivit stöttad av Renée Nyberg efter talet?

– Vi har faktiskt inte träffats än, men jag får stöd av Måns (Zelmerlöv, reds. anm) och Marie (Serneholt, reds. anm), berättar Hellenius.

Måns Zelmerlöv stöttar sin vän:

– Det var kul att David vann. Det är andra gången som han slår mig, säger han med glimten i ögat.

Måns fortsätter:

– Men om det är någon som ska slå oss så är det David.

Marie Serneholt håller med:

– Jag har haft en helt fantastisk kväll, det har varit väldigt god stämning. Jag hade David bredvid och Tilde (De Paula Eby, reds. anm) snett mitt emot, säger hon.

Serneholt verkar minst sagt nöjd med sina bordsgrannar:

– Det är jävligt inspirerande och väldigt värdigt.



LÄS MER: Här är alla snackisarna – och vinnarna från galan
