Så mycket fick Bianca Ingrosso för "Let's dance"
Aino Oxblod

Bianca Ingrosso, 22, gjorde succé i förra årets "Let's dance" - och blev rik på kuppen.

I podcasten "Tankar med Daniel Redgert" berättar profilen att hon förhandlade upp sitt arvode för att vara med i TV4:s succéprogram.

– Det var inte pengarna som lockade mig att delta, men jag var en jävel på att förhandla. Jag fick några hundratusen kronor. Okej, jag fick lite över 300 000 kronor. Det de ville ge mig från början var riktigt kasst. Då skulle jag få 10 000 per avsnitt och 50 000 kronor som fast summa för träningstiden innan programmet. Det var inte så bra, säger Bianca Ingrosso i podcasten.



LÄS MER: Biancas uppbrott från pojkvännen





LÄS MER: Bianca Ingrosso lämnar mamma Pernilla



Bloggaren och sociala medier-profilen kan fakturera höga summor när hon gör reklamsamarbeten, men är noggrann med att spara det mesta för att kunna köpa en egen lägenhet.

– Det mesta jag har fakturerat är kanske uppemot en miljon… Kanske? Eller en halv miljon. När man har varit med i typ ”Let’s dance” eller en reklamfilm så kommer det en ganska saftig summa. Men jag tar ut väldigt lite lön av det. Efter skatt tar jag ut 16 000 kronor i månaden, säger Bianca Ingrosso i "Tankar med Daniel Redgert".

Trots sitt inkomstbringande yrke så har Ingrosso svårt att hålla koll på hur mycket pengar hon egentligen drar in i månaden.

– Jag vet inte vad jag tjänar i månaden. Jag har ingen aning om vad jag har på mitt konto, men man har ju gjort stora samarbeten, säger "Wahlgrens värld"-profilen.





Följ Expressen Nöje på Facebook - där kan du kommentera och diskutera våra artiklar.
