Så blir nya "Solsidan" – avslöjar detaljerna
Emma Malmlöf

I slutet av juni spelades den allra sista scenen till "Solsidan" in och den 18 oktober är TV4-succén tillbaka med en ny säsong i rutan. Under onsdagsmorgonen höll TV4 en pressdag då bland annat Henrik Dorsin och Felix Herngren kunde smygvisa ett klipp från "Solsidan".

I den nya säsongen öppnar karaktären Mickan, spelad av Josephine Bornebusch, en skönhetssalong. Och grannen Ove, spelad av Henrik Dorsin, beger sig både till Norge och smugglar ost.

– Solsidan har jag njutit av alla säsonger, jag tycker att det är så extremt intelligent och med stor igenkänningsfaktor. Jag älskar det, kommenterade TV4-profilen Ernst Kirchsteiger programmet under morgonens pressdag hos TV4.



LÄS MER: Felix Herngren filmade sexscen inför familjen



Det var på Instagram som Felix Herngren berättade om när den sista scenen spelats in.









Även Johan Rheborg delade då med sig av flera inblickar från den sista inspelningsveckan.

"Nu gör vi sista veckan på Solsidan. Sen är det slut på lång rolig period som började med en pilotinspelning 2008 eller 2009. Jag minns inte men jag minns att jag backade in i ett träd och förstörde bilen. Men piloten gick bra så den där skadan är betald nu kan man säga", skrev profilen.

Tidigare har Johan Rheborg också hintat om att karaktären Ove Sundberg smugglar knark i kommande säsong. "Ove gör knarkaffärer" skrev profilen på Instagram.









När Mia Skäringer gästade "Hellenius hörna" berättade skådespelaren också att man spelat in samtliga sexscener på samma dag.





Följ Expressen Nöje på Facebook - där kan du kommentera och diskutera våra artiklar.
