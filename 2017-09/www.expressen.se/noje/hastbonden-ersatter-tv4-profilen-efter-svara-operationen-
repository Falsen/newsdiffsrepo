Hästbonden ersätter TV4-
profilen – efter svåra operationen
Eric Emanuelsson

Det var i februari i år som Gutta Andersson blev plötsligt sjuk och drabbades av en infektion, som gjorde att hans tidigare höftprotes var tvungen att tas bort.

TV4-profilen sattes i rullstol – helt utan en höft.

–  Jag har gått utan höft i fyra månader och bara kunnat sitta i rullstol. De första veckorna var jag helt sängliggande, säger han.



LÄS MER: Gutta Andersson kan inte gå



Det stod direkt klart att Guttas medverkan i den kommande säsongen av "Farmen" var i fara. TV4 utannonserade då att de sökte efter en dräng, som skulle kunna ta Guttas plats i programmet om det var så att han inte skulle orka.

Kanalen fick napp, i hästbonden och hovslagaren Hans Vincent, 45, från Åtvidaberg.

– Det känns jätteroligt för mig. Men det är så klart på grund av en tråkig anledning som jag får vara med, eftersom Gutta har opererat sig. Men jag tror att det blir kanon, säger han.

Det var för en dryg vecka sedan som Gutta Andersson gick igenom ytterligare en svår operation, denna gång för att operera in en höftprotes igen.

– Jag var sövd i tre timmar. Men allting gick precis enligt planerna och nu hoppar jag runt på kryckor. Jag har fått värktabletter som jag äter, säger han.

Inspelningen av nya säsongen av "Farmen" drar i gång om ett par veckor. Gutta Andersson kommer inte kunna vara med under de första veckorna av inspelningen, utan då får hästbonden Hans Vincent sköta allting själv.



LÄS MER: Här vinner han "Farmen" – efter stora dramat

TV4 tvingas alltså göra om det klassiska upplägget av programmet.

–  Han kommer inte vara med i början. Det blir bara jag. Men jag har pratat med Gutta och han önskade mig lycka till och hoppas att det ska gå bra, säger hästbonden Hans Vincent.

När Gutta känner sig starkare kommer han att komma tillbaka till inspelningen, men det är oklart hur mycket han kommer orka göra – och hur stor roll Hans Vincent kommer att få under resten av säsongen.

– Hans Vincent kommer att stötta mig i alla fall. Sen om det syns på tv eller inte, det bestämmer inte jag, säger Gutta Andersson.
