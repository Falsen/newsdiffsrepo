Sonens pik mot
Borg efter filmen
Aino Oxblod

Storfilmen om Björn Borgs liv, "Borg", med Sverrir Gudnasson och Shia Labeouf i huvudrollerna, hade kändispremiär under måndagen i Sverige.

I filmen spelas den unga Björn Borg av tennisspelarens egen son, Leo Borg, 14. Leo Borg är redan svensk tennismästare i sin åldersgrupp, och spås en lysande framtid som tennisspelare - precis som sin pappa.

Men det var mamma som anmälde honom för att provspela till filmen.

– Mamma anmälde mig. Hon visste vilken roll det handlade om, säger han till Dagens nyheter.

I "Borg" spelar Leo Borg mot Stellan Skarsgård, som har rollen som hans tränare Lennart Bergelin. Under en scen skäller Skarsgård ut Borg efter noter, då den unga tennisspelaren betett sig så illa att han blivit avstängd från att spela tennis under ett halvår.



LÄS MER: Exets ord efter åter- föreningen med Borg





LÄS MER: Nu slår de tillbaka – mot Björn Borg



Leo Borg kan känna igen sig i pappas humör - men passar också på att pika Björn Borg.

– Jag kan bli väldigt sur, men jag har i alla fall inte blivit avstängd, säger han och ler, skriver Dagens nyheter.

Sonen har samtidigt fått många tips av sin tennislegend till pappa - både spelmässiga tips och mentala knep.

Stellan Skarsgård hyllar Leo Borg för hans skådespelartalanger.

– Då kan du ju göra några filmer vid sidan om. För du är fruktansvärt bra. Inte för att du har en massa skådespelarerfarenhet utan för att du har den enorma koncentrationen. Den syns i bild. Det är fantastiskt, säger han i Dagens nyheter.
