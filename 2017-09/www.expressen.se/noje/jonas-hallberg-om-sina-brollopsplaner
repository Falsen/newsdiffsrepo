Jonas Hallberg om sina bröllopsplaner
Mathilda Olausson

Jonas Hallberg, 44, bjuder på show varje fredag när han dansar i "Let's dance".

Tidigare har man kunnat se honom i "Top model Sverige", där han suttit i juryn. Jonas Hallberg är stylist och har arbetat med bland andra Kim Kardashian och Cameron Diaz.

– Cameron Diaz är som man tror hon ska vara. Härlig energi, hon är rolig och ger sig tid och vill prova igenom grejer. Henne älskar jag verkligen, säger Jonas Hallberg i podcasten Livshjulet med Anna Hegestrand.

Jonas Hallberg blev tillsammans med sin kärlek Antonio Quiroz, 32, för snart fem år sedan.



LÄS MER: Jonas Hallberg hyllar sin avlidna familj.

Efter "Let's dance" ska paret flytta till Mexiko, där Antonio Quiroz vuxit upp.

– Vi har haft fantastiskt passionerade fem år. Det har lugnat ner sig otroligt mycket. Det är ett av de största stegen jag tagit i mitt liv, att flytta till Mexiko, det känns verkligen "Oh my god". Det känns otroligt häftigt, säger Jonas Hallberg.

Trots att det har funnits svackor i förhållandet, är Jonas Hallberg bestämd när han får frågan om han vill gifta sig.

– Absolut. Jag tror att den jag kommer gifta mig med är Antonio och det kommer att hända ganska snart, säger Jonas Hallberg.



LÄS MER: Här är Jonas Hallbergs kärlek.

De har förutom bröllopsplanerna också pratat om att skaffa barn i framtiden.

– Jag skulle kunna tänka mig det. Jag vet att i Mexiko får man adoptera som gay. Men vi får se vad som händer i framtiden, säger Jonas Hallberg.

Men han känner ingen stress, eftersom att de har chihuahuan Chiquita. Hon har också synts i tv-rutan under en fredagsfinal av "Let's dance".

– Vi brukar säga det, det är vår håriga lilla dotter på två år. Nu har jag hela lilla familjen här i Stockholm.





Följ Expressen Nöje på Facebook - där kan du kommentera och diskutera våra artiklar.
