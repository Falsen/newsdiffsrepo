"En man som heter Ove" vann stort pris
Albin Julin

Det står redan klart att "En man som heter Ove" blir Sveriges bidrag till Oscarsjuryn. Och nu är det upp till dem att avgöra om filmen har chansen att vinna priset.

Men innan dess kan Hannes Holm-komedin ta hem flera andra fina utmärkelser i filmvärlden.

Och under lördagen belönades filmen med priset för bästa komedi – i hela Europa.

Priset delades ut av Europeiska filmakademin på European Film Awards, under en gala i Wroclaw, Polen. Det här skriver Svenska dagbladet. På galan var även Rolf Lassgård, som spelar Ove i filmen, nominerad för bästa manliga huvudroll.

Men det priset knep Peter Simonischek för rollen i tokhyllade "Min pappa Toni Erdmann".

Tidningen uppger att filmen den här veckan är den 36:e mest sedda filmen i USA – och att den snart spelat in 30 miljoner kronor i landet.

Rolf Lassgård vann pris för bästa manliga huvudroll vid årets Guldbaggegala och filmen vann biopublikens pris.
