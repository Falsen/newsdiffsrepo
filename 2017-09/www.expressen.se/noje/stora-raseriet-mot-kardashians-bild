Stora raseriet mot
Kardashians bild
Nike Rydberg

"Jag kommer att uppskatta den här fotograferingen för alltid!" skrev Kim Kardashian, 36, i ett inlägg på Twitter i går. Bilden föreställer henne själv tillsammans med dottern North West, 4, och är tagen från en Jackie O-inspirerad fotografering med Interview Magazine.

Men hemsidan US Magazine pekar ut en detalj som fått många av hennes följare att reagera – Kims hudfärg ser betydligt mörkare ut än vanligt.

Flera menar nu att färgen manipulerats i efterhand och liknar det bland annat vid rasistisk blackface-sminkning, där vita personers ansikten målas svarta på ett parodiskt sätt.

"Ganska säker på att blackface är rasistiskt även om man är gift med en [svart]...", kommenterar en användare på Twitter. "Tjejen, varför försöker du se svart ut???" skriver en annan, medan en tredje undrar "Jag förstår inte, varför gör du din hy mörkare för att matcha North?".



LÄS MER: Katolsk vrede mot Kim Kardashian



Ännu har Kim inte bemött kritiken, men i intervjun med Interview Magazine pratar hon själv om sin dotters mixade etnicitet.

– Jag är väldigt medveten om det. Kanye [West, reds. anm.] har sin familj och personer som ser ut som min dotter – det är viktigt för mig. Hon är besatt av sitt krulliga hår, och när hon hittar någon som har likadant hår så springer hon till dem och säger "har du krulligt hår som jag?". Och så pratar vi om det, säger hon till Interview Magazine.

Kim Kardashian har barnen North West och Saint West tillsammans med Kanye West. Nu väntar de dessutom tvillingar med hjälp av en surrogatmamma.
