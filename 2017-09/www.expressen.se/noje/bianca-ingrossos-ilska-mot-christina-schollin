Bianca Ingrossos ilska
– mot Christina Schollin
Dante Thomsen

I säsongspremiären av "Wahlgrens värld", som sänds på Kanal 5 klockan 21.00, gör Pernilla Wahlgrens mamma Christina Schollin entré i den populära dokusåpan.

Och det dröjer inte länge innan Bianca Ingrosso tröttnar på sin mormor. Anledningen är hennes långa och segdragna historier om allt mellan himmel och jord.

– Mormor älskar att göra varje berättelse till en historia. Det kan liksom handla om att hon var och köpte en bagel på ett kafé. Och det var det. Och den kan ta så där 30 minuter. Och det är väldigt långsamt, säger Bianca Ingrosso i "Wahlgrens värld".



LÄS MER: Pernilla Wahlgrens snuskiga upptäckt



Senare i avsnittet får tittarna följa med när Christina Schollin, Pernilla Wahlgren och Bianca Ingrosso åker till Paris. Trion håller dock på att missa flyget eftersom Christina Schollin har glömt sitt pass.

– Det här är inte likt mig, säger hon i programmet.

Bianca Ingrossos missnöje växer:

– Den här spontanresan till Paris började ju rätt sämst. Det här är första gången vi är i tid och så ska hon förstöra det med passet. Och vet jag inte ens om vi kommer hinna med att checka in, säger hon i programmet.

Väl på flygplatsen börjar Christina Schollin prata i telefon och dra benen efter sig trots att incheckningen håller på att stänga.

Då börjar även Pernilla Wahlgren känna av pressen.

– De stänger incheckningen så kan du lägga på och öka takten. Mamma! Rapido!, säger hon.

– Man bara hallå, vi måste checka in, vi ska med ett plan. Människa, fortsätter Bianca Ingrosso.

Christina Schollin tänker dock inte skynda på.

– Stress ska jag tala om, det är livsfarligt, säger hon i programmet.

Väl i Paris uppstår ytterligare en dispyt uppstår då Christina Schollin har lagt upp Instagram-bilder som Bianca Ingrosso tycker är fula.

– Men alltså mormor! Vad är det här? Det ser ut som att någon har stoppat in en bajskorv i min mun. Helvete mormor! Du måste ta bort bilden mormor för fan. Sådant där får man faktiskt fråga om innan, du ser ju att jag ser ut som en ostboll. Ta bort den på Facebook också, för i helvete, säger Bianca Ingrosso.



LÄS MER: Bianca avslöjar – därför tog det slut



Christina Schollin lovar då att ta bort bilderna men misslyckas. Samtidigt skrattar Pernilla Wahlgren åt hennes dotters ilska.

– Vet hon hur man raderar bilder? Nu kan det ju vara så att mormor har passerat den här åldern då man glömmer bort vad som har sagts. Jag vet inte om hon vill jävlas. Nu har du fått ditt barnbarn att få ångest kan jag lova dig, säger Bianca Ingrosso.
