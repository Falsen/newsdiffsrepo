Holmes och Foxx
visar kärleken öppet
Aino Oxblod

Skådespelarna Katie Holmes, 38, och Jamie Foxx, 49, visar äntligen sin kärlek öppet.

Paret har varit tillsammans i över fyra år, men har hållit sitt förhållande hemligt under flera år. Rykten om parets romans sprakade först i gång när de hade setts festa tillsammans 2013.

Men nu visar Jamie Foxx och Katie Holmes sina känslor för varandra framför världens kameror.

Paret sågs promenera på en sandstrand i Malibu, Kalifornien. Katie Holmes bär en lila klänning och ljus hatt, medan Jamie Foxx är klädd i mörka träningsbyxor och en mörk T-shirt. På bilderna håller paret hand, och går barfota vid vattenbrynet.



LÄS MER: Katies kärlekspik – efter skilsmässan





LÄS MER: Cruise betalade miljoner för att tysta Katie Holmes



Katie Holmes och Jamie Foxx har flera gånger förnekat rykten om att de skulle vara tillsammans, men inte nu längre. Uppgiftslämnare till Page Six sa i november att Katie Holmes var kär i Jamie Foxx, men att de velat hålla förhållandet under radarn.

– Hon är upp över öronen kär i honom, men de vill inte spä på några rykten, så Jamie har undvikit att gå på samma fester som Katie Holmes, säger uppgiftslämnaren till sajten.

Enligt uppgifter till The Mirror ska Tom Cruise också ha betalat mångmiljonbelopp för att Katie Holmes inte skulle dejta offentligt under fem år efter skilsmässan 2012, och inte heller presentera eventuella pojkvänner för parets gemensamma barn Suri Cruise, som Tom Cruise inte har träffat på över tre år.
