Kim Kardashians plastikkirurg avstängd
Hannes Lundberg Andersson

Det är ingen hemlis att Kim Kardashian gillar plastikkirurgi. Det hindrar däremot inte hennes plastikkirurger från ha hemlisar.

En av Kardashians favoritkirurger, Dr. Simon Ourian, fick sin läkarlicens indragen i fem år efter att ha anklagats för grov vårdslöshet av flera patienter. Enligt sajten Radaronline ska läkaren ha orsakat både första och andra gradens brännskador på flera patienter.

Som om den kirurgiska vårdslösheten inte var nog var han dessutom inblandad i en FBI- och FDA-utredning, efter vilken en av hans sköterskor greps. Det visade sig att hon utförde ansiktslyft på patienter – utan licens.

Dr. Ourian fick inte tillbaka sin licens förrän i april förra året.

I februari i år medverkade plastikkirurgen i ”Keeping up with the Kardashians” där han gav stjärnan en kemisk peeling med laser. Allt verkar ha gått bra, men frågan är om hon visste att läkaren utförde en likadan behandling på en kvinna 2003. Senare samma år tvingades hon till sjukhus för behandling av de första- och andragradiga brännskadorna laserbehandlingen hade orsakat.

Den brännskadade patienten är långt ifrån den enda som rapporterat om grov felbehandling hos Dr. Ourian. Under en undersökning av honom fick han frågan varför han inte antecknar alla patienters behandlingar. Anledningen: ibland används anteckningarna mot honom.

Dr. Ourians licens togs ifrån honom och det beslutades att en annan läkare var tvungen att övervaka honom.

I mars 2013 hävdes förbudet efter att kirurgen sagt att han inte hade varit ”smart nog att förstå sina egna begränsningar”, skriver sajten Radaronline.

Så, för att göra en lång story kort: Dr. Ourian är tillbaka på banan och laserbehandlar loss.
