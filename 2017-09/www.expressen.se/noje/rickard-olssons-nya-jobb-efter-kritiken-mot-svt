Rickard Olssons nya jobb
– efter kritiken mot SVT
Aino Oxblod

Framtiden på SVT för Rickard Olsson är osäker - kanalen lägger ner hans program och ändrar upplägg för "Vem vet mest?" som Rickard Olsson är programledare för.

Men det betyder inte att Olsson inte gör andra framsteg i karriären. Nu börjar programledaren med radio igen.

På helgerna kommer Rickard Olsson hålla i programmet "Äntligen söndag" tillsammans med Josefin Crafoord på Mix Megapol.

"Det känns fantastiskt kul att vara tillbaka i radion igen. Det är ju därifrån jag kommer. Älskar snabbheten med mediet, från idé till genomförande. Det ska också bli jättekul att få jobba ihop med Josefin Crafoord som jag gillat ända sedan ZTV-tiden" säger Rickard Olsson i ett pressmeddelande om det nya helgprogrammet på radiokanalen.



LÄS MER: Rickard Olssons hårda kritik mot SVT: ”Finns inget hjärta”





LÄS MER: Dramat tittarna inte fick se under stora SVT-inspelningen



Sven Hallberg, programutvecklare och producent på Bauer Media, menar att liknande koncept har gått jättebra för Mix Megapol, och att de därför är spända för att starta upp det nya programmet.

"Våra tidigare helgsatsningar med Anders S Nilsson som programledare för 'Dilemma' samt Tony Irving för 'Äntligen Lördag' har blivit en otrolig succé. Så det känns både naturligt och roligt att nu toppa helgen med ett aktuellt, underhållande och interaktivt söndagsprogram - Rickard Olsson är en drömrekrytering”, säger Sven Hallberg i ett pressmeddelande.

Programmet har premiär 10 september klockan 11.00.
