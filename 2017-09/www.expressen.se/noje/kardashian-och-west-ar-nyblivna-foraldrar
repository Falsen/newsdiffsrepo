Kardashian och West är nyblivna föräldrar
Emma Hjortman

Den första juni kom glädjebeskedet att realitystjärnan Kim Kardashian och rapparen Kanye West väntade sitt andra barn ihop.

Nu har parets andra barn kommit till världen, skriver People. Sedan tidigare har de dottern North West.

Beskedet om att Kim och Kanye väntade sitt andra barn kom efter att paret ryktats kämpat hårt för att lyckas bli gravida. Uppgifter sa då att försöken att skaffa ett till barn hade pågått ändå sen dottern föddes för nära två år sedan.



LÄS MER: Kim Kardashian svarar på vikthånen



När Kim Kardashian avslöjade könet på barnet på Instagram passade hon även på att hylla sin man och barnens pappa.

"Värdefulla tillfällen som det här när vi reser runt på turné är vad jag lever för. Du är en så bra pappa till North och du kommer vara den bästa pappan för vår nya son också", skriver hon intill en bild på sin make och dottern på Instagram.



LÄS MER: Kanyes kärlekshyllning till Kim



Kort innan det lade realitystjärnan upp en annan bild på Kanye och North. Till den skrev hon:

"Jag är så glad som är gift med en man som är så förälskad i sin dotter, ert band är så omöjligt att ersätta! Tack för att du är en så bra pappa! Vi älskar och uppskattar dig så mycket! Vi är så välsignade som har dig".

Kim Kardashian: "Värsta jag varit med om"

Kim Kardashian har inte haft det lätt under sin graviditet, hon har till och med kallat perioden för den värsta i sitt liv. På sin hemsida har hon delat med sig av känslorna.

"Jag ska vara ärlig: graviditeten är det värsta jag varit med om i hela mitt liv! Jag uppskattar inte en enda sekund av den och förstår mig inte på människor som njuter av den".





Följ Expressen Nöje på Facebook - där kan du kommentera och diskutera våra artiklar.
