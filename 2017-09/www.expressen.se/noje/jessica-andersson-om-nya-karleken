Jessica Andersson om nya kärleken
Emma Österberg

Just nu befinner sig Jessica Andersson i Göteborg för att repetera inför krogshowen Rock of 80s, som har premiär i februari.

Men det är inte bara arbete som drar den 43-åriga artisten ner till Västkusten. Där bor nämligen kärleken Johan Malm, 32, kock och världsmästare i ostronöppning.





LÄS MER: Jessica Andersson har hittat kärleken igen





Och ostron är så klart något han har bjudit nya flickvännen på. Men det är något som kanske inte riktigt faller henne i smaken.

– Jag har ätit ganska mycket ostron senaste tiden och de har en speciell smak. Kanske inte det godaste jag ätit, säger Jessica Andersson till Göteborgsposten.

Hon berättar för tidningen att paret har känt varandra i några år.

– Vi tog upp kontakten igen för några månader sedan och har börjat träffas igen. Det känns väldigt bra, säger hon.





LÄS MER: Jessicas oväntade uppbrott efter sex år





Tidigare i november uttryckte Jessica Andersson sin kärlek till Johan Malm.

Då delade hon med sig av en bild på sitt Instagramkonto. På bilden syns paret tillsammans med vännerna. Johan håller i kameran samtidigt som paret pussas.

Till bilden skrev Jessica Andersson kort och gott "Han" följt av ett hjärta.

Det var i somras som Jessica Andersson bröt upp med exet Niklas Fermfelt – efter sex års förhållande. Men enligt sångerskan var det inget svårt uppbrott.

– Jag mår jättebra. Det gör jag verkligen. Det är inga hard feelings eller så där, allting är bra, sa hon då.





Följ Expressen Nöje på Facebook - där kan du kommentera och diskutera våra artiklar.
