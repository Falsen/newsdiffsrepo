Här är Tyra Banks nya frisyr – har kapat håret
Mathilda Olausson

Känner ni igen henne? Modellen och "Americas Next Top Model"-programledaren Tyra Banks, 41, visar upp sin nya frisyr på Twitter.

Hon verkar nöjd - och redan under samma kväll lade hon upp två nya bilder där hon har finkläder på sig.

På ena bilden tittar hon ner mot marken: "Är det mitt hår där nere?", skriver hon.













Fansen hyllar nu hennes kortklippta frisyr på sociala medier.

"Kära Tyra Banks nya frisyr, YEEEEESSS", skriver ett fan på Twitter.

"Är kär i Tyra Banks hår", skriver en annan person.



LÄS MER: Tyra Banks erkänner: Jag har varit för smal.













Den före detta supermodellen slog igenom som ung med sina världsberömda kurvor, men för några år sedan blev hon kritiserad på grund av att hon rasade i vikt.

Det fick henne att avfärda fotomodellers hetsdieter.

– Dieterna förändrade sättet jag tänkte på. Jag fick tunnelseende angående min vikt och blev för smal. Jag var för hård mot mig själv, sa Tyra Banks tidigare till Us Weekly.

Det stora uppvaknandet var när hon fick se bilder på sig själv då hon var som allra smalast och saknade sina världsberömda kurvor.

– Det här ser inte alls bra ut, tänkte jag. Jag behöver mer rumpa! Då kom jag på att jag inte behövde tappa vikt. Jag var på toppen av min karriär och hade lyckats - med stor rumpa, fortsatte Tyra Banks.



LÄS MER: Tyra Banks hyllas för sina strandbilder.



Tyra Banks har också uppgett att hon i framtiden tror att alla kommer att ha en egen skönhetsrobot hemma.

– Roboten kommer att ha superartificiell intelligens och känna av om dess ägare har en dag med lågt självförtroende. Då kommer den boosta självförtroendet: ”Wow Eloisa! Dina ögon ser särskilt underbara ut idag”, sa hon då.





Följ Expressen Nöje på Facebook - där kan du kommentera och diskutera våra artiklar.
