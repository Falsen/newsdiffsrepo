Därför söker sig Skarsgård
bort från stjärnfamiljen
Aino Oxblod

Bill Skarsgård, 27, går i pappa Stellans och storebröderna Alexanders och Gustafs fotspår, och tar Hollywood och filmbranschen med storm.

Med huvudrollen som clownen Det i storfilmen med samma namn, baserad på Stephen Kings hyllade skräckroman, är Skarsgård på väg att bli ett av de stora namnen i branschen - precis som andra i familjen.

– Jag är nummer fyra av åtta i Skarsgård-klanen. Ni blir aldrig av med oss, skämtar Bill Skarsgård i Aftonbladet.



LÄS MER: Nya läskiga trailern till "DET" med Bill Skarsgård



Att behöva prata om sin familj gör inget för honom - men samtidigt hoppas Bill Skarsgård att han inte bara ska ses som en i raden av Skarsgård-skådespelare.

– Jag är stolt över min familj och frågorna gör mig inget. Men när jag var yngre tyckte jag att de var jobbiga. Det var alltid ”Tycker du att du är snyggare än...” eller ”Har du pappa att tacka för...”. Då ville jag stå på egna ben, vara min egen person och bedömas efter egna meriter. Det är både för- och nackdelar att komma från en känd familj. Men det är klart att det har hjälpt mig. Om jag bara fortsätter att jobba och etablera mig blir jag förhoppningsvis inte bara någons bror, säger han.



LÄS MER: Bill Skarsgård: "De vågar vara extrema"



Han berättar att förväntningarna för "Det" är väldigt höga, då det är en remake på klassikern där Tim Curry spelade den läskiga clownen 1990. Något Skarsgård försöker låta bli att tänka på.

–  Förväntningarna var så höga. Jag försöker låta bli att vara på nätet, men jag såg en del. Det var ”Vad i helvete?” och ”Den jävla skithögen”. Jag hade några sömlösa nätter i Toronto innan inspelningen. Men jag insåg att jag inte skulle klara det om jag lät mig påverkas av andra, säger Bill Skarsgård.
