Så delas arvet efter
Sven-Erik Magnusson
Kerstin Abrahamsson

Sven-Erik Magnusson, sångare i dansbandet Sven-Ingvars, gick bort i sviterna av cancer den 22 mars i år.

Den folkkäre artisten och sångaren blev 74 år gammal och begravdes i Domkyrkan i Karlstad den 20 april då sonen Oscar Magnusson hyllade sin pappa genom att sjunga för honom.

Nu har Skatteverket godkänt bouppteckningen efter sångaren – och det står klart att det blir Magnussons hustru Eva som kommer att ärva allt efter Sven-Erik Magnusson, skriver Aftonbladet.

Det var i mitten av juli som Skatteverket godkände bouppteckningen – och både testamente och äktenskapsförord saknades.

Enligt uppgifterna i bouppteckningen hade sångaren tillgångar på drygt 3,6 miljoner.



LÄS MER: Sven-Erik Magnusson hade miljontillgångar



Sven-Erik Magnusson var engagerad i flera bolag och lämnar efter sig miljontillgångar.

Bolaget S E Magnusson Produktion Aktiebolag AB hade 2015 tillgångar på nära 4,5 miljoner kronor.

Han var även ledamot och ordförande i Sven Ingvars Produktion AB som hade tillgångar på 151 000 kronor 2015.

Samma år hade bolaget SE Magnusson Holding AB tillgångar på 1,5 miljoner kronor.

Tillsammans med sin hustru ägde han också en fastighet i Karlstad värderad till 2,2 miljoner.

2015 hade artisten en fastställd förvärvsinkomst på 487 500 kronor medan överskott av kapital landade på 120 992 kronor.



LÄS MER: Sven Ingvars spelar igen – efter Sven-Eriks död



Sven-Erik Magnusson blev sjuk i prostatacancer redan 2010, men lyckades hålla sig ute på vägarna i flera år efteråt.

Sven-Ingvars hade sin sista turné under sommaren 2016, med turnéavslutning den 21 augusti i Blekinge.

I somras berättade bandet att de beslutat sig för att spela igen efter sångarens bortgång och Sven-Erik Magnussons son Oscar Magnusson blir ny frontfigur.

– Det fina är att det är ett sätt att fortsätta ha honom nära, har Oscar Magnusson berättat under en intervju med P4 Värmland.



LÄS MER: Känslosamma hyllningen till Sven-Erik på Skansen
