Läckbergs stöd efter
kritiken mot Pernilla
Nike Rydberg

Pernilla Wahlgren bloggade i veckan om sitt nya semesterhus i Marbella, Spanien. ”Sååå spännande!!” lät det då, och hennes livsstil har sedan dess mött hård kritik bland läsarna, rapporterar Hänt. ”Undrar om du ens har en aning om att det finns en annan värld och verklighet utanför all denna lyx och flärd", kommenterade en person.

Författaren Camilla Läckberg går nu ut och försvarar Wahlgren i en lång text på Instagram. Där tar hon upp sommarhuset i Marbella som ett exempel på när framgångsrika kvinnor döms hårdare än män – och lägger till att Pernilla Wahlgren "förtjänat baske mig varje öre".



LÄS MER: Pernillas hemliga hyllning till brodern



LÄS MER: Pernilla Wahlgren slår tillbaka efter kritiken



"Jag ser inte män kritiseras för dyra klockor, bilar, portföljer eller golfklubbor [...] Medan Zlatan bara får 'du är kung' typ när han köper båt i 100-miljonersklassen", skriver Camilla Läckberg.

Pernilla Wahlgren har själv bemött kritiken på sin blogg – i kommentarsfältet tar hon upp polisers arbetsvillkor som exempel:

"Jag har ju varit tillsammans med en polis, så vi har verkligen diskuterat detta och t.o.m. skämtat om den sjuka skillnaden i våra 'löner'. En polis riskerar livet i sitt jobb och sliter långa otrygga arbetspass. Orättvist absolut, men det är så verkligheten ser ut dessvärre."



LÄS MER: Pernillas lyxköp – nya huset utomlands



Snart är Pernilla Wahlgren aktuell med en ny säsong av Kanal 5-serien "Wahlgrens värld". Programmet är nominerat till "Årets realityprogram" på Kristallen-galan som äger rum i kväll.
