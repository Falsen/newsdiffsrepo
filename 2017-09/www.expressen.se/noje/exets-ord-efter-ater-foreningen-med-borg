Exets ord efter åter-
föreningen med Borg
Anton Nilsson

Björn Borg och Mariana Simionescu var båda tennisproffs då de gifte sig år 1980.

Hon var bara 19 och på besök i Paris då hon träffade den svenske tennislegendaren år 1976.

Fyra år senare var de gifta – och ytterligare fyra år senare skildes de åt.

Men det finns inget ont blod mellan de före detta tennismakarna, säger Mariana Simionescu då Expressen TV:s reporter haffar henne på väg in till galapremiären för filmen "Borg".

– Det är samma sak, vi ses inte men vi har en god relation. Det är inga problem, säger hon.

Hennes bästa Björn Borg-minne?

Wimbledon-finalen 1980 mot John McEnroe, så klart. Det är den matchen som skildras i filmens nyckelscen.

– Jag tycker att det är det som är anledningen att vi är här – för att se favoritminnet, matchen 1980, säger Mariana Simionescu.

I en intervju med Hemmets Journal förra året berättade hon om mötet med Björn Borg i Paris.

– Det var där och då som det sa klick! Kärlek vid första ögonkastet, som man brukar säga. Vi pratade, skrattade och tog på varandra hela tiden. Sedan den dagen var vi tillsammans, berättade hon för Hemmets Journal.

Tuva Novotny spelar Mariana Simionescu i den nya storfilmen. Hon berättar för Expressen TV att de träffades innan inspelningen.

– Jag har träffat och pratat med Mariana. Det var lyckat, hon var generös.

– Sen var det inte annat än respekt, att göra henne rättvisa, säger Tuva Novotny om mötet.
