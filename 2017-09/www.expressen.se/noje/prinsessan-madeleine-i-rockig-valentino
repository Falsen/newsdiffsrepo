Prinsessan Madeleine i rockig Valentino
Johanna Cardell

Här strålar prinsessan Madeleine på röda mattan. I sin hand bär prinsessan en skinnväska med nithandtag från Valentino. Och prinsessan är inte ensam om att bära väskan, "Va va voom", som lanserades för tre år sedan. Kändisar som Jennifer Aniston, Jennifer Lopez, Nicky Hilton, Helena Seger och Martina Bonnier har alla burit den.

– Cool kombination för en ung och modemedveten prinsessa som också är aktiv yrkeskvinna, säger modegurun Ingrid Giertz-Mårtenson.

– Det ser ut som ett mycket personligt val. Väskan sticker ut med sina detaljer som stora nitar, sätter sin prägel på hela outfiten, säger hon.

Det är inte första gången prinsessan syns i kläder och accessoarer från Valentino. Klänningen hon bar vid bröllopet i Slottskyrkan den 8 juni var nämligen skapad av designern.

– Efter bröllopet fortsätter Madeleine att bära plagg och accessoarer från favoritdesignern Valentino. Tillsammans med Chris O'Neill gjorde hon ett stopp i Paris efter smekmånaden för att sitta på front row på Valentinos visning. Den gången dök Madeleine upp i en svart spetsklänning med skinndetaljer från just Valentino, säger Expressens modeexpert Emma Danielsson.
