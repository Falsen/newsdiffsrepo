Stjärnan visar sin
stora förändring
Aino Oxblod

Han var vältränad och muskulös i "American Psycho" och "Batman"-filmerna, smal som ett skelett i "The Machinist" och med ordentlig kalaskula och skalligt huvud i "American hustle".

Christian Bale, 43, är känd för sina stora utseendeförändringar för att passa in i olika filmroller, och för att ta till drastiska metoder för att nå resultat - han har tidigare ätit ett äpple och en burk tonfisk om dagen för att gå ner i vikt för en roll.

Och nu har han gjort det igen.

När "Batman: The dark knight"-skådespelaren anlände till Colorados filmfestival var det svårt att känna igen skådespelaren med hans nya utseende.

Bale förbereder sig för att spela tidigare vicepresidenten Dick Cheney, som ingick i George W. Bushs regering, i en ny film, och har därför gått upp i vikt för att passa in i rollen.



LÄS MER: Christian Bale pappa igen - fick en liten son





LÄS MER: Christian Bale blev vikthånad av dottern



Men det är inte den enda förändringen som gör Christian Bale svårt att känna igen på gatan - skådespelaren har också blekt sina ögonbryn för rollen, något som försvårar igenkänning.

Att kunna få till rätt utseende för en filmroll är uppenbarligen något som Christian Bale brinner för - enligt uppgifter ska han ha tackat nej till att spela den berömda biltillverkaren Enzo Ferrari. Anledningen? Christian Bale trodde inte att han skulle hinna gå upp de kilona som rollen krävde i tid till inspelningen.
