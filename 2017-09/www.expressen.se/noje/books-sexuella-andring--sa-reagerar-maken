Books sexuella ändring
– så reagerar maken
Aino Oxblod

Anna Books liv har förändrats efter medverkan i "Biggest loser VIP" - och hon mår bättre än någonsin.

Nu berättar honom om kärlekslivet med maken Roberto Toledano.

– Roberto är the love of my life, vi har alltid haft en otrolig glöd och en otroligt passionerad relation. Vi inte bara älskar varandra, vi är varandras bästa vänner, och han är mitt största stöd. Allt blir bara bättre, kommunikation, förståelse och respekt, säger Anna Book.

Efter sin medverkan i "Biggest loser VIP" tror Book att livet kommer förändras - och hoppas att det påverkar hur hon ser på sin kropp.

– Jag hoppas att det ska bli ännu roligare att vara naken. Köpa alla de där fina trosorna och BH:arna, säger Anna Book, som menar att det varit svårt att hitta fina underkläder som överviktig.

Artisten är noggrann med att poängtera att relationen med maken Roberto Toledano, som hon gifte sig med 2001, alltid har varit passionerad - men att det samtidigt bara blir bättre och bättre.

– Allt bli bara bättre och bättre. I de lugnaste vatten simmar de fulaste fiskarna. Jag är en otroligt passionerad person, du har aldrig tråkigt med mig.  Man måste få tycka att andra personer är vackra. Jag och Roberto har aldrig något problem med att säga "kolla den där tjejen" eller "damn, den där killen". Man retar aptiten ute men käkar hemma, konstaterar Anna Book om parets kärleksliv.



LÄS MER: TV4:s tvingas ändra reglerna – för att rädda Anna Book

Maken håller helt med om Anna Books uppfattning av relationen, och att de har ett aktivt kärleksliv.

– Det sprakar i hemmet, speciellt när vi stänger sovrumsdörren, säger Roberto Toledano.

Anna Book har tidigare konstaterat att viktnedgången påverkar sexlivet till det positiva - och att det blir lättare att hålla i gång längre.

– Kärlekslivet är om möjligt bara ännu bättre eftersom Roberto känner att jag är genuint glad. Allting blir mycket bättre per automatik. Och orken är ju en annan sak. Man kanske inte bara håller på i tio minuter, nu är det två timmar. "Så, pang, håll käften, bara lägg dig ner och var tyst". Jag njuter av livet, har Anna Book sagt.



LÄS MER: Anna Book avslöjar skönhetsingreppen

Efter 16 år som gifta, och 19 år tillsammans, funderar nu paret på att förnya sina bröllopslöften, för att visa upp sin kärlek för vänner och familj. Något de haft planer på redan innan, men tvingats skjuta på framtiden.

– Ja, det har vi gjort, vi ville göra det förra året, men då kom livet emellan, säger Anna Book.

En familjemedlem är extra exalterad över föräldrarnas planer på att gifta sig en andra gång. Yngsta dottern Vanessa var inte med på det första bröllopet - för hon blev till under bröllopsresan till Spanien.

– Vi har alltid sagt att vi hemskt gärna skulle förnya våra löften med familjer och allting, och framför allt så Vanessa får vara med i fin klänning när mamma och pappa lovar varandra evig kärlek.
