Orup har blivit pappa igen - fick en liten kille
Pascal Engman

Thomas "Orup" Eriksson och hans Pernilla har välkomnat en liten kille till världen.

Johanna Randolph, pressansvarig för Orup, bekräftar att artisten blev pappa på måndagen och att allt gick bra.

- Orup hälsar att han fått en kille på 3,4 kg och 51 centimeter med brunt hår.

Familjens nytillskott är artistens femte barn. Han och Pernilla har varit gifta sedan 2000. Tillsammans hade de sedan tidigare barnen Isidor, Charlie och Seth Jonas. Orup har också sonen Kid tillsammans med exhustrun Sofia Wistam.

Orup har tidigare berättat för Expressen.se att han fick tjata på sin hustru i tre månader för att hon skulle bli intresserad av honom.

- Det har jag aldrig gjort innan, och kommer förmodligen aldrig göra igen. Jag fattade inte varför hon inte ville träffa mig. Jag tjatade och tjatade. Till sist var det "okej då".

Thomas "Orup" Eriksson är aktuell med sin egen krogshow på Hamburger Börs i Stockholm.

- Jag gör en visuellt upplyft konsert. Ingen regissör, inga dansare. Jag har ett stort band. Kommer inte flygande från taket i någon sele, för jag tycker själv inte att det är så roligt att kolla på. Jag har någon sorts tro på att jag, mina låtar och det fantastiska bandet ska kunna kirra en sådan här kväll
