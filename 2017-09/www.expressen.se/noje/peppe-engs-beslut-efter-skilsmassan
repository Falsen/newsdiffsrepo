Peppe Engs beslut
efter skilsmässan
Aino Oxblod

Peppe Eng, 68, och frun Solveig Eng, 68, skiljer sig, efter 48 år tillsammans. Paret, som varit tillsammans sedan de var 20 år gamla, har lämnat in en skilsmässoansökan tillsammans.

Men trots den stora livsförändringen så klarar exparet sig bra, säger sportprogramledaren, som länge var TV4-profil, och 2006 var med i danstävlingsprogrammet "Let's dance" på kanalen.

– Det är klart att det är ingen bra grej egentligen, det är ju ingen som mår bra av något sådant där. Men jag mår förhållandevis bra, och det gör frugan också. Men annars, det är som det är, säger Peppe Eng om känslorna efter separationen.

Peppe och Solveig måste flytta isär, men än så länge har de inte kommit så långt. I stället är de i Skåne på sitt lantställe tillsammans, där Peppe Eng spenderar en del tid åt golf.

– Vi är fortfarande nere i Skåne, det får vi tar när vi kommer hem. Det får ta den tid det tar, men vi måste börja ta tag i det när vi kommer hem, säger Peppe Eng.



LÄS MER: Peppe Eng skiljer sig – efter 48 år som gift





LÄS MER: Peppe Eng tackar nej till mer jobb – i TV4



Efter att de gått ut med sin separation offentligt, är det en del vänner och familj som har reagerat på uppbrottet, och som inte förstår varför de väljer att göra slut.

Men exparet bryr sig inte om vad folk tycker om beslutet.

– Folk tycker det är tråkigt och tycker det är konstigt efter alla dessa år och så vidare, men det är inget vi bryr oss om att kommentera på.

Det var på måndagen som Peppe Eng gick ut med att han och frun väljer att skilja sig från varandra.

– Vi har lämnat in ansökan om skilsmässa, så är det, sa Peppe Eng då.

Programledaren har tidigare pratat om relationen med sin livspartner, och sagt att de har liknande intressen - en stor anledning till varför de har hållit ihop så länge.

–  Det är väl att i början var det mycket resor och så där. Då sågs vi inte så mycket. Det kan ju vara en orsak. Nej, för fan. Vi har haft samma intressen, spelar golf och håller ihop. Det underlättar i alla fall. Sedan har vi fyra barnbarn som ska ha sitt, sa Peppe Eng då.
