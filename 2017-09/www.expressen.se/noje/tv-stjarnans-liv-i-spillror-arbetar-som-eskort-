Tv-stjärnans liv i spillror
– arbetar som eskort
Anton Nilsson

Jordan Cashmyer, 22, är mamma till treåriga Genevieve. Hennes moderskap vid ung ålder skildrades i MTV-serien "16 and pregnant" år 2014.

Sedan hennes medverkan i serien har den unga mamman kämpat med drogmissbruk och försörjer sig som eskort, enligt rapporter på sajten Radar Online.

Vid två tillfällen tidigare i år fick Cashmyer påhälsning av polisen efter att hennes vänner hört av sig då hon inte svarat i telefon, enligt sajten.

Hon greps för droginnehav och fick en villkorlig dom, som innebär att hon måste genomgå regelbundna tester för alkohol och droger, enligt Radar Online.

I ett hotellrum i Baltimore, där Cashmyer uppges ha bott, hittades spår av både heroin och kokain, uppger åklagarmyndigheter i Maryland enligt sajten.

"Jag jobbar just nu med mig själv och min återhämtning, och jag är faktiskt väldigt glad över hur mitt liv ser ut just nu", skriver Cashmyer i ett inlägg på Twitter.

Men hon skriver också att hon saknar sin dotter.

"Något saknas och kommer komma med tiden... Min lilla flicka och ett gott, fungerande förhållande med hennes far", skriver Cashmyer på sitt twitterkonto.

Foton på Cashmyer postades i somras på en eskort-hemsida, och hennes familj bekräftade för Radar Online att Cashmyer har arbetat som eskort för att få in pengar för att betala för hennes drogmissbruk, enligt sajten.

På Twitter skriver Cashmyer att hon är i kontakt med sin far och styvmor och att de båda hjälper henne att ställa sitt liv till rätta.
