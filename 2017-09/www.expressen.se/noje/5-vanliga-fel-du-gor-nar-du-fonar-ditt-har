5 vanliga fel du gör när du fönar ditt hår
Jorunn Amcoff

Sitter det i tekniken, fönen eller i hårkvaliteten?

Hemligheten bakom snyggt fönat hår är inte en utan flera.

Och det första steget till att lyckas med fönen är att du undviker de fem vanligaste misstagen vi ofta gör när vi ska styla håret.

Huffingtonpost tog hjälp av bland andra hårstylisten Teddi Cranford och kändisstylisten Ryan Richman för att eliminera våra fön-misstag - och tipsa om hur vi ska göra i stället.

Se här

1) Du håller hårtorken och borsten i fel vinkel

Rör fönen hela tiden. Håller du den statiskt mot en del av håret riskerar du att föna sönder det. Håll din borste vertikalt och fönen horisontellt.

2) Du har fel värme till ditt hår

Anpassa värmen i hårtorken efter din hårtyp - tjockt hår kan fönas med högre temperatur än tunt hår. Ställ in fönen på en lägre temperatur om du har tunt och skört hår.

"Kallluft" är perfekt för att avsluta en styling. När ditt hår är 80 procent torrt ska du övergå till en svalare temperatur.

3) Du glömde dela upp håret innan du började föna det

Dela håret i sektioner så blir det lättare att föna. Börja med att sätta upp en tofs på toppen av huvudet och starta din styling med att föna håret framifrån och jobba dig bakåt.

Läs istället: Jag vill inte föna håret - jag vill ha perfekta lockar - så gör du

4) Du har ingen värmeskyddande produkt i håret

Värmeskydd både räddar håret från slitage och underlättar din styling. Serum, lotion och sprej med värmeskyddande ingredienser bör appliceras i håret innan du börjar din styling rekommenderar Cranford.

5) Du använder fel borst till ditt hår

Det största felet vi gör när vi fönar håret är när vi använder en metallborste. Metallstickorna i borsten blir varma i sig och hettar upp håret alldeles för mycket. Välj i stället en rundborste med piggar av nylon och vildsvinsborst som sprider både värmen och dina stylingprodukter jämnt över håret.

Behöver du fler frisyrtips? Läs det här!
