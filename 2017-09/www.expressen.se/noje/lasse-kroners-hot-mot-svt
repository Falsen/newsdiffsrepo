Kronérs hot mot SVT
– kan lämna för rivalen
Anton Nilsson

Lasse Kronérs kritik grundar sig i hans uppfattning om att SVT prioriterar programmen som spelas in i Stockholm – och försummar satsningarna i Göteborg.

– Den här frågan gäller inte bara mina program, utan är mer generellt med program från Göteborg. Det som drar SVT:s tittning är de program som görs ute i distrikten, utanför Stockholm, och så har det varit ganska länge, sade Lasse Kronér till Expressen för ett år sedan.



LÄS MER: Lasse Kronérs besked – efter hotet mot SVT



– Jag förstår inte varför det inte marknadsförs bättre av SVT, det görs på fel sätt och jag tycker det är en självklarhet att kanalen borde hjälpa alla program och göra det på samma sätt, fortsatte SVT-profilen.

"Doobidoo" går fortsatt bra – Lasse Kronér säger till Aftonbladet att programmet är en av SVT:s största tittarsuccéer.

Men han är ändå inte nöjd.

– I det läget kanske det är konstigt att yla om mer marknadsföring, för SVT kan ju se att det programmet klarar sig själv, men jag tycker inte att man ska tänka så. Jag tycker att man ska ta tillvara på sina diamanter och sina guldägg och ta hand om det bättre, säger Kronér till Aftonbladet.

– Det är inte bara mitt program det gäller. I stort sett är det saker på SVT Göteborg som blir lite styvmodigt behandlade jämfört med sakerna från Stockholm.

Då han får frågan om marknadsföringen görs på ett bättre sätt i år svarar han:

– Det är nog bara en förhoppning än så länge, jag har inte märkt någonting än. Kanske ser du mig på fyran nästa år och då vet du vad jag tyckte om det.
