Spellings lyxsemester
– mitt i finanskrisen
Nike Rydberg

"Beverly Hills"-stjärnan Tori Spelling, 44, befinner sig i en akut pengakris. Hon och hennes man Dean McDermott har tidigare uppgetts vara skyldiga flera miljoner i rättegångskostnader och obetalda lån.

Men familjens svåra situation verkar inte ha stått i vägen för en bra semester. På sin Instagram-story visar Tori Spelling upp semesterbilder från lyxhotellet Four Seasons Punta Mita i Mexiko, rapporterar Radar Online.

"Stor milstolpe i familjen McDermott i dag... Baby Beau har åkt sin första flygtur!" skriver Spelling i ett inlägg på Instagram, följt av en bild tillsammans med sin sex månader gamla son.



LÄS MER: Tori Spellings krav på maken – han ska sluta dricka alkohol



"Har din mamma donerat några av sina megamiljoner till människorna i Houston..." pikar en person i kommentarsfältet om familjens oväntade lyx. Resten av följarna verkar hursomhelst inte oroa sig över det, utan besvarar inlägget med glada tillrop.

"Kan någon ringa 911!!! Jag dog precis av hur söt han är!" skriver en person, medan en annan önskar ett "Grattis till hans första flygresa".

På resan har Tori Spelling och Dean McDermott tagit med sig alla sina fem barn: Liam, 10, Stella, 9, Hattie, 5, Finn, 5 samt flygplansdebuterande Beau.



LÄS MER: Stora ilskan efter Tori Spellings bild



Tori Spelling har tidigare berättat att hon har svårt att förändra sina dyra vanor:– Till och med när jag försöker att anamma en enklare livsstil så har jag svårt att släppa min dyra smak.
