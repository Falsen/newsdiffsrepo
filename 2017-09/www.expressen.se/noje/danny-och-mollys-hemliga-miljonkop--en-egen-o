Danny och Mollys hemliga
miljonköp – en egen ö
Dante Thomsen

Det var i början på mars 2016 som Danny Saucedo förlovade till Molly Sandén uppe på toppen av berget Killimanjaro. I dag är paret sambor men nu har kärleksparet tagit ytterligare ett steg i relationen.

Nyligen köpte paret nämligen ett sommarhus utanför Enköping. Fastigheten ligger vid mälaren och har totalt tre byggnader. Förutom ett boningshus vid strandlinjen, ett gästhus och ett stort vattenområde ingår också en helt privat ö där ytterligare ett hus finns.

Molly Sandéns och Danny Saucédos nya sommarhus är bara en kort bilresa från Stockholm och beskrivs av mäklaren som en "sällan skådad Mälaridyll".



LÄS MER: Dannys heta kärleksbild med Molly Sandén



Fastigheten har även en brygga och plats för flera båtar. Dessutom ingår en bastu och en öppen spis där paret kan mysa.

Priset för fastigheten landade på 5 475 000 miljoner kronor. Huvudfastigheten har också ett uterum med väggar där man kan sitt och äta middag.

Danny Saucedo och Molly Sandén planerar att gifta sig någon gång nästa år och på Instagram hyllade nyligen Danny Saucedo sin fästmö.

"Molly du är världens bästa människa. Lyxen att få dela tillvaron med dig är löjlig. Tack för att du pallar med mig och mina tillkortakommanden. Det här kan jag ju säga till dig face to face men jag vill att alla ska veta! Löjligt va. #kärlekstöntigt", skrev Danny Saucedo då.

Sångaren verkar också vara redo att ta ytterligare ett steg i relationen och skaffa barn. I podcasten "Tänka högt", som Danny Saucedo har tillsammans med vännen Mikael Hollsten, berättade artisten nyligen om sin längtan efter att få bli pappa.

– Jag har velat bli pappa sedan jag var 20 bast. Det handlar om en barnkärlek, jag älskar barnasinnet, sa Danny Saucedo då.



LÄS MER: Danny Saucedos fina kärleksförklaring



Även i en intervju med Veckorevyn har Danny Saucedo berättat om sin barnlängtan.

– Det skulle vara jättekul att bli farsa åt Mollys barn. Jag är skittaggad på att bli farsa, det har jag nog varit sedan jag var 20, även om jag inte var mogen för det då. Nu känner jag mig mogen men måste så klart vänta på att även Molly känner sig redo. Hon är ju sex år yngre än vad jag är, 24, så jag vill inte sätta någon press på henne.
