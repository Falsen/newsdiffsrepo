TV4-profilens utspel
– kritiken mot SVT
Nike Rydberg

Sju år har gått sedan Lasse Bengtsson slutade som programledare för TV4:s "Nyhetsmorgon". Då hade han varit anställd på kanalen i 19 år.

I dag är han 65 år gammal och har fått ett barnbarn – dessutom planerar han att lämna sina uppdrag och ställa om till livet som pensionär.

– Jag ser fram emot att göra saker på ett friare sätt. Jag citerar Jane Fonda, som jag intervjuat: ”Ridån går upp vid tredje akten och ska innehålla något annat.” Det vet Jane Fonda om någon, säger Lasse Bengtsson.

Som pensionär kommer han att få mer tid för sina intressen. Allra mest gillar han att resa, fotografera, rita och skriva, berättar han.

– Nu är jag på väg ut och spela golf, det är kul. Då får man träffa sina bästa polare och få lite motion. Det har man tid med.



LÄS MER: Lasse Bengtsson blir ny OS-reporter i Viasat



Men i dag arbetar Lasse fortfarande som frilansare – bland annat för "Ekot" och Afghanistan-kommittén. Efter avhoppet från "Nyhetsmorgon" bodde han under flera års tid i Kabul, Afghanistan.

– Det blir någon slags övergång, jag är fortfarande intresserad av att jobba. Nu vill jag göra sånt som engagerar, där jag lär mig saker. Jag behöver inte längre jobba för att försörja mig.

Han fortsätter:

– Efter "Nyhetsmorgon" flyttade jag till Kabul och jobbade där. Nu jobbar jag fortfarande en del för Afghanistan-kommittén. Jag vill gärna fortsätta stödja den – det landet behöver all hjälp.

Lasse Bengtsson berättar att han följt SVT:s nya satsning "Morgonstudion" på "lagom avstånd", men är inte imponerad av programmet.

– Det är lite orättvist att döma för tidigt, men jag är frågande till vilken målgrupp de vänder sig till. De satsar ganska hårt på unga som inte tittar på linjär tv, och då tror jag att de skjuter sig i foten. Tempot är plågsamt högt, säger han.

https://www.instagram.com/p/BYto6PJj08E/?taken-by=jennystromstedt



LÄS MER: Lasse Bengtsson: Sveriges insats är inte bara soldater



Följer du "Nyhetsmorgon"?

– Jag tittar ibland på mina kolleger. Malou gör en kanoninsats, hon är enastående. Som ett kärnkraftverk. Det är väldigt imponerande att se, säger Lasse Bengtsson.
