Samirs hemliga
kupp mot Sigrid
Kerstin Abrahamsson

Sedan Samir Badran, 27, och Sigrid Bernson, 28, träffades under "Let's dance" har det spekulerats i deras relation.

Nyligen bekräftade tv-profilerna i sin nystartade Youtube-kanal att de är tillsammans.

– Nu är vi tillsammans. Så ni vet det allihopa, säger Samir Badran i det 14 minuter långa klippet och avslutar med att kyssa Sigrid Bernson.



LÄS MER: Samir och Sigrids kärleksavslöjande



I Kändispodden berättar nu Sigrid om Samirs hemliga kupp och hur det var när de träffades första gången.

Sigrid berättar att hon inte kände Samir alls innan men skickade ett sms till honom där hon frågade om han inte kunde önska henne som partner i TV4-programmet.

Det sms:et kom aldrig fram – i stället fick hon ett sms där det stod: "Hej, det här är Leif GW och vi ska dansa i år.", berättar Sigrid Bernson i podden.

– Och jag tänkte, vilken sjuk jävel, det här måste vara ett spam-sms. Men då var det Samir som försökte driva med mig. Jag svarade inte ens. Han försökte skoja med mig, men jag fattade ingenting, berättar hon.

När de skulle böra träna ihop var hon nervös för att hans telefon skulle ringa oavbrutet och att han inte skulle ta träningen på allvar, berättar hon i podden. Men hon oroade sig i onödan.

Sigrid Bernson kärlekshyllar även sin pojkvän i intervjun och kallar honom för en "drömkille".

– Jag har alltid tyckt att han är sjukt snygg, men hans personlighet gör honom verkligen till världens bästa. En bättre kille kan man inte hitta, berättar hon i podden.



LÄS MER: Därför blixtinkallade TV4 Sigrid Bernson till Lotta på Liseberg
