Anna Books ilska
efter bråket: "Bitter"
Aino Oxblod

Artisten Anna Book, 47, är högaktuell med "Biggest loser VIP" och är på mångas läppar.

En av dem som pratar om Book är artisten Jan Johansen, 51, som i Hänt Extra konstaterar att han skulle förfölja Anna Book om han var galen.

– Antagligen Anna Book. Jag kan inte motivera det för det är inte på skoj. Förföljer man Anna Book måste man vara galen på riktigt. Varför bryr sig du och alla andra som jobbar med media om henne så mycket? Alla svansar för henne och ser henne som någon slags "kändisperson" som ska få stor plats i tv. Det är lite konstigt, tycker jag, säger Jan Johansen till tidningen.

Nu ger Anna Book svar på Jan Johansens bitska uttalande - och är besviken på kollegan.

– Det är tråkigt att han uttalar sig så om en annan människa. Jag har aldrig gjort honom någonting, säger hon till Aftonbladet och fortsätter:

– Jag sa till Roberto att vi skulle vänta några dagar med att höra av oss till Janne och inte handla i affekt. Men i lördags ringde vi för att fråga om han hade något att säga, men han bara slingrade sig och påstod att det var ett skämt.

Hon konstaterar också att hon och Johansen har umgåtts privat - och att han till och med sjöng på hennes och maken Robertos bröllop.

– Han måste vara bitter och missunnsam, säger Anna Book i Aftonbladet.

I ett sms till Aftonbladet menar Jan Johansen att det hela rör sig om ett skämt.
