Skarsgård om "Mamma
Mia 2": "Förnedrande"
Nike Rydberg

Inspelningen av "Mamma Mia 2" är i full gång och väntas ha premiär i juli 2018. Stellan Skarsgård återvänder då i rollen som "Bill Anderson".

I en intervju med Aftonbladet berättar han nu om den kommande filmen och sina "förnedrande" insatser i den.

– Nästa lilla film är ”Mamma Mia 2” så då blir det förnedrande sång- och dansövningar igen, när folk ska skratta åt mig, säger han.



LÄS MER: Filmsuccén "Mamma Mia" får en uppföljare



Stellan Skarsgård är just nu aktuell med "Borg" – filmen om Björn Borgs liv. I rollistan för "Mamma Mia 2" får han sällskap av Pierce Brosnan, Amanda Seyfried, Meryl Streep och Colin Firth.

Den kommande filmen ska också rymma "helt ny musik baserad på Abba-låtarna", skriven av Benny Andersson och Björn Ulvaeus.

Dessutom återvänder Gary Goetzman och Judy Craymer, som båda producerade den första "Mamma Mia"-filmen.

”Jag är så glad och stolt över att ha våra skådespelare tillbaka från den förra succéfilmen och välkomnar så klart även de nya ansiktena till 'Mamma Mia'-familjen. Det var så roligt att casta dessa unga roller och hela teamet ser fram emot att utforska rollkaraktärerna och fortsätta denna kärleksfulla historia där den slutade… Återigen berättad genom älskade Abba-låtar.”, säger producenten Judy Craymer i pressmeddelandet.



LÄS MER: Pierce Brosnan klar för nya "Mamma Mia"-filmen



Björn Ulvaeus har tidigare sagt till tidningen Billboard att han kan tänka sig en uppföljare till 2008 års succéfilm.

– Men man vet aldrig, i så fall skulle det krävas ett väldigt bra manus. Det har hela tiden florerat rykten, men det är ingenting som jag kan bekräfta eller dementera just nu, sa han då.
