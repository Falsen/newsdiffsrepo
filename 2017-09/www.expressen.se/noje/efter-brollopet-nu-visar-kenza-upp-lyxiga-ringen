Efter bröllopet – nu visar
Kenza sin lyxiga vigselring
Dante Thomsen

Det var i slutet av juli som Kenza Zouiten, 26, gifte sig med kärleken Aleks Subosic, 32. Bröllopet ägde rum på Rånäs slott utanför Stockholm.



LÄS MER: Kenzas romantiska bild efter bröllopet



På sin blogg visar nu Kenza Zouiten upp sin lyxiga vigselring för läsarna. Detta efter att en trogen läsare bett om att få se dyrgripen.

"En av mina trognaste (och gulligaste) läsare frågade om jag inte kunde visa upp min vigselring och visst kan jag det! Diamanten på 1 karat har ni sett innan. Den fick jag av Aleks när han friade till mig, jag gjorde dock om fattningen litegrann så att vigselringen kunde ligga slätt emot (Aleks märkte ingen skillnad haha)", skriver Kenza Zouiten i bloggen.





Hon berättar också om hur hon fick inspirationen till ringen, som innehåller 28 diamanter.

"Vigselringen består av 28 diamanter i två olika storlekar och jag designade den själv hos en juvelerare. Jag visste direkt att jag ville ha lite vintagekänsla på ringen och med hjälp av inspirationsbilder på liknande ringar så blev denna till", skriver hon och fortsätter:

"Inuti står det Aleks och vårt bröllopsdatum. Jag älskar den så mycket och jag älskar ringarna ihop! Blir alldeles varm i hjärtat varje gång jag tittar ner på min hand".



LÄS MER: Kenza har gift sig: "Lyckligaste dagen i mitt liv"





På Instagram har Kenza Zouiten berättat om sin drömvigsel.

"Vår bröllopsmiddag var inte en middag, det var ett jäkla party! Ena sekunden grät vi när vi lyssnade på alla vackra tal och i den andra drack vi rakia och dansade på borden. Jag kommer komma ihåg det här för resten av mitt liv”, har hon bland annat skrivit.
