"Nu vet jag inte om han hann läsa mejlet"
Michael Syrén

SVT i Umeå planerade att till julen visa tv succén ”Fem myror är fler än fyra elefanter”.

Programmet skulle visas i programserien ”Svenska tv-historier”.

Tanken var att tv-publiken också skulle få höra hur Magnus och Brasse såg på varandra under den här perioden.

Även andra personer i produktionen skulle få berätta om succéserien som sändes under 1973-1974.

Tanken var att Brasse skulle intervjuas om Magnus och tvärtom.

Programmets researcher Magdalena Bergling på SVT i Umeå kontaktade både Magnus och Brasse i veckan.

– Jag skickade ett mejl till Magnus i tisdags och ett till Brasse i torsdags, säger hon.

Men hon hann aldrig få något svar.

– Jag pratade dock med Magnus manager och han trodde att han skulle vara positiv till programidén. Att han ändå var lite tveksam berodde på att Magnus just nu är sjukskriven, säger Magdalena Bergling.

Däremot hoppades redaktionen på Brasses medverkan, då de inte de inte kände till något om eventuella svårigheter för honom att medverka.

För två dagar sedan - i torsdags - skickade Magdalena Bergling ett mejl till Brasse.

– Jag skrev om vår idé och vilken betydelse som Brasse hade och om hur populärt programmet var. Men jag hann aldrig få något svar. Nu vet jag ju inte ens om Brasse hann läsa mitt mejl, säger Bergling.

Hon berättar däremot om hur sin kollega försökte få Brasse till tv programmet ”Go'kväll” - även detta program sändes från Umeå. Men det gick inte alls.

Bergling bekräftar det som Brasse själv sa i intervju i TV4:s Nyhetsmorgon i fjol om att han inte ville stå i rampljuset något mer.

"Jag haft min tid i rampljuset, så nu får de unga som vill vara med", sa han då.

– När min kollega pratade med honom sa han: ”vem vill höra mig, vem vill se mig, jag är ju ingenting och jag har inget att säga”.

Men inför "Fem myror"-programmet fanns det ett större hopp.

– Det var vi övertygade om. Brasses död är chockerande och det är obehagligt och det är svårt att smälta, säger Magdalena Bergling.

Blir det något program nu?

– Jag vet inte. Antingen faller det helt eller så blir det aktuellt.

Blir det av hoppas Magdalena Bergling på intervjuer med Magnus Härenstam och de andra i produktionen.
