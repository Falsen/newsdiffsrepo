Miriam Bryants kärleks-
förklaring till Kinnaman
Aino Oxblod

Artisten Miriam Bryant träffade svenska skådespelaren Joel Kinnaman på en tillställning - och föll pladask för Hollywoodstjärnan.

På sin Instagram har Miriam Bryant lagt upp en bild på sig tillsammans med Kinnaman, där hon skriver en skämtsam kärleksförklaring till den svenska stjärnan.

"Jag och min låtsaspojkvän som redan har en supercool riktig flickvän tyvärr", skriver Miriam Bryant till bilden på dem två på Instagram.

Joel Kinnaman är gift med svenska tatueraren Cleo Wattenström sedan våren 2016, efter att ha dejtat i närmare två år.

Miriam Bryants fans hyllar bilden på henne och "Suicide Squad"-skådespelaren bland kommentarerna på Instagram.

"Ni var ju ett riktigt bra par ihop." skriver en person.

"Lyllos dig Joel Kinnaman!" tycker en annan.

"URSÄKTA MIG MEN VAD ÄR DET JAG SER???? PERFEKTA PARET" hyllar ett annat fan euforiskt.



LÄS MER: Miriam Bryants ilska mot exet: "Skitstövel"







LÄS MER: Miriam Bryant har dumpat sin kille



Miriam Bryant dejtade under en längre period den tyska trummisen Tommy Hey, som hon hade ett stormigt förhållande med. Efter att paret gjorde slut i början av hösten 2016, berättade Miriam Bryant om relationen.

– Jag har dumpat honom nu. Det var otroligt jobbigt att vara ihop med honom, det krävde för mycket energi och för mycket tid. Om ett år eller två kommer jag nog se tillbaka på det här som det här stormiga förhållandet som alla äldre personer pratar om. Nu har jag varit med om det, sa hon i "Breaking news med FIlip & Fredrik".
