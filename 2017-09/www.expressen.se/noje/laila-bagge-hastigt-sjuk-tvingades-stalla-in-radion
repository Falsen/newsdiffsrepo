Laila Bagge hastigt sjuk –
tvingades ställa in radion
Nike Rydberg

Laila Bagge, 44, medverkar varje vardagsmorgon i radioprogrammet "Rix Morronzoo". Sedan 2015 leder hon programmet, just nu tillsammans med Roger Nordin.

Men i morse fick Nordin representera duon ensam – Bagge är nämligen för sjuk i vad hon själv beskriver som en "brakförkylning".



LÄS MER: Bagges bråk efter missen i lyxhuset



"Strax ringer vi och kollar läget med sjuklingen Laila... krya på dig Lailis!" hälsar Roger Nordin till sin kollega via morgonprogrammets Instagram, där man också delar en bild på sin märkbart sjuka programledare.

På sin Instagram har "sjuklingen Laila" delat sin egen bild av historien.

"Det var en riktigt kul kväll men tyvärr så vaknade jag mitt i natten med feber och en brakförkylning! Så i dag är jag hemma!" skriver hon i ett inlägg.



LÄS MER: Laila Bagge avslöjar sin lön – i sändning



Bagge ska ha dragit på sig förkylningen efter en utekväll med Rix Morronzoo-gänget under tisdagen. Hon lägger till att hon "har sina misstankar" om varifrån smittan kommer.

I kommentarsfältet syns mängder av krya på dig-hälsningar, med komplimanger som "så snygg även som sjuk". En person betonar hur tråkigt det är för Laila att sjukskriva sig och "förlora massa pengar".

Laila Bagge verkar hur som helst inte behöva oroa sig över det. Förra veckan avslöjade hon i "Rix Morronzoo" – som en utmaning i leken "Säg det eller svälj det" – att hennes månadslön ligger på "mellan 250 000 till 300 000 kronor".

– Vad gör du här?! Snacka om ett fuck-off-kapital, utbrast Roger Nordin skämtsamt.
