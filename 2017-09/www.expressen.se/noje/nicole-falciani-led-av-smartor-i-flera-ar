Nicole Falciani led av smärtor i flera år
Emma Österberg

Smärtorna började tidigt. Redan när Nicole Falciani var i sexårsåldern började hon få ont.

– Jag har testat mig för alla möjliga konstiga saker. Till sist gav man upp och sa att jag hade en autoimmun sjukdom. Sedan sex år senare kom man på vad det var, säger hon i podden.

För Nicole Falciani har sjukdomen kommit i skov, vilket innebär att hon inte ständigt har ont.

– Det går i perioder, vissa perioder har jag inte ont alls och andra perioder har jag så ont att jag knappt kan gå. Det påverkar mig mest på vintern när det är kallt, berättar bloggerskan.





LÄS MER: Nicole Falciani till attack mot den svenska sjukvården





Reumatismen har inte bara orsakat smärtor för bloggerskan. På grund av flera operationer har hon i dag även komplex för sina ben och knän.

– Jag har komplex för mina ben och har alltid haft det, speciellt för mina knän. Eftersom jag har opererat mina ben flera gånger har det gjort att mina knän är ganska fula, säger hon i podden.

Bloggerskan rekommenderar själv sina följare att lyssna på podcasten "Inga gränser med Daff".

"Ni får veta en hel del grejer om mig som jag inte tror ni hört eller läst någon annanstans. Med andra ord en podd värd att lyssna på.", skriver hon på sin blogg.





LÄS MER: Nicole kärlekshyllar pojkvännen Saade





Sedan 1,5 år tillbaka är Nicole Falciani ihop med artisten Eric Saade. Men de träffades tidigare än så.

– När jag var 16 år intervjuade jag Eric. Då sa jag att jag var 18 för att jag tyckte att han var snygg. Han bjöd ut mig på lunch men sen när han fick reda på att jag var 16 drog han tillbaka den där lunchinbjudan och jag var skitsur, berättar hon för Daff i podden.

När hon var i 18-årsåldern började de däremot att prata, vilket så småningom ledde till en dejt. Nu har paret bott tillsammans i ungefär ett år.





Följ Expressen Nöje på Facebook - där kan du kommentera och diskutera våra artiklar.
