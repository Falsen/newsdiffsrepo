Stjärnorna minglar på
svenska galapremiären
Anton Nilsson

På måndagskvällen är det stor galapremiär för "Borg".

Filmen, som regisserades av den danske filmskaparen Janus Metz, berättar hur Björn Borg gick från Södertäljepojke med tennisdrömmar till en av sporten största stjärnor.

Björn Borg dök upp på premiären tillsammans med sin familj. Även Björn Borgs exfru Mariana Simionescu var på plats.

Skådespelarna Sverrir Gudnasson och Shia LaBeouf, som spelar Borg och ärkerivalen John McEnroe, dök också upp.

Andra kändisar som kom till galapremiären och minglade på röda mattan var Anna Kinberg Batra och maken David Batra, musikern Salem Al Fakir, skådespelerskan Alexandra Rapaport, SVT-profilen Claes Elfsberg, och bland annat artisterna Lena PH och Charlotte Perrelli.



Även Lasse och Eva Berghagen, Helena Bergström och Colin Nutley samt skådespelaren Adam Pålsson dök upp.

Efter att gästerna gått längs röda mattan kommer regissören att presentera filmen, följt av en visning.

Ett tusental människor väntas sitta i publiken – varav nästan 700 är vipgäster, enligt Rebecca Foss, pr-assistent på eventbolaget Micael Bindefeld AB som arrangerar galapremiären.

Efter visningen väntar efterfest på Le Bon Palais, där många kändisar kommer festa i ett speciellt vip-rum.
