De kommer på gala-
premiären av "Borg"
Anton Nilsson

På måndagskvällen är det stor galapremiär för "Borg".

Filmen, som regisserades av den danske filmskaparen Janus Metz, berättar hur Björn Borg gick från Södertäljepojke med tennisdrömmar till en av sporten största stjärnor.

Björn Borg själv väntas dyka upp på premiären i Stockholm – där han kan komma att springa på sin exflickvän Mariana Simionescu.

Enligt uppgifter till Expressen väntas hon dyka upp på premiären.

Skådespelarna Sverrir Gudnasson och Shia LaBeouf, som spelar Borg och ärkerivalen John McEnroe, står också på gästlistan.

Bland kändisarna som väntas dyka upp märks bland annat Anna Kinberg Batra och maken David Batra, Pernilla Wahlgren och sonen Benjamin, Jonas Gardell och Mark Levengood, samt musikern Salem Al Fakir.

Även Lasse och Eva Berghagen, Helena Bergström och Colin Nutley, Lena Philipsson, Calle Schulman samt skådespelaren Adam Pålsson står på gästlistan.

Efter att gästerna gått längs röda mattan kommer regissören att presentera filmen, följt av en visning.

Ett tusental människor väntas sitta i publiken – varav nästan 700 är vipgäster, enligt Rebecca Foss, pr-assistent på eventbolaget Micael Bindefeld AB som arrangerar galapremiären.

Efter visningen väntar efterfest på Le Bon Palais, där många kändisar kommer festa i ett speciellt vip-rum.
