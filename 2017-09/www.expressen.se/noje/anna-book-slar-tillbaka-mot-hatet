Anna Book slår
tillbaka mot hatarna
Aino Oxblod

Anna Book, 47, är på allas läppar, med sin medverkan i "Biggest loser VIP" på Sjuan, och sin lyckade viktnedgång.

Men artisten har också kritiserats för att hon tidigare har gjort magoperationen gastric bypass, något som skulle kunna ge henne orättvisa fördelar i programmet. Men Anna Book slår tillbaka mot hatarna, och konstaterar att hon inte är ensam om att ha opererats i programmet.

– Jag är inte ensam om att ha gjort en gastric bypass i "Biggest loser VIP", det har även Loulou Lamotte gjort. Loulou är den jag värdesätter mest på slottet, henne älskar jag mest, säger Anna Book.

Anna Book säger att hon också har fått hat för att hon gått upp i vikt igen efter magoperationen, och att hon till och med ska ha fått hem hatbrev till sin lägenhet.



LÄS MER: TV4:s tvingas ändra reglerna – för att rädda Anna Book





LÄS MER: Book slår tillbaka mot tittarnas anklagelser



Hon visste från början att hon skulle ha svårt att äta regelbundet - något som är viktigt när man opererats.

– Att äta regelbundet är svårt för mig, men då visste jag att gör jag en gastric bypass så måste jag äta, annars blir jag sjuk. Tyvärr misslyckades jag med det. Jag var duktig i en treårsperiod, säger hon och fortsätter:

– Efter mellon förra året så kraschade jag. Jag tappade aptiten igen, jag slutade äta, och det jag åt var inte näringsrikt, vilket föranledde att jag började gå upp i vikt, förklarar Anna Book.

Artisten och sociala medier-profilen menar att det är viktigt att vara ärlig mot sig själv om man vill gå ner i vikt - och att ingen annan vet något om hennes resa.

– Jag har bevisat ganska hårt att det som behövs är självinsikt och att vara brutalt ärlig mot sig själv. Jag vill inte gå ner i vikt för att bli smal, jag ville gå ner i vikt för att bli hälsosam och stark. Jag var trött på att vara sjuk, säger hon.
