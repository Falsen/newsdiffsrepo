Tilde de Paula Eby om
relationen med Jihde
Aino Oxblod

I TV4:s "Nyhetsmorgon" jobbar de tätt ihop, och radarparet Tilde de Paula Eby och Peter Jihdes nära relation har fått flera tittare att undra om de är tillsammans.

– Jag har sett det någon gång på sociala medier "gud vad ni är gulliga, är den en flört på gång?", men det är klart det inte är. Herregud, det räcker med att vi sänder ihop fyra timmar om dagen tycker jag, säger Tilde de Paula Eby till Hänt.se.



LÄS MER: Tittarkritik mot Jocke Bergs agerande mot Tilde de Paula Eby i TV4



Däremot är programledarna nära vänner, något som är viktigt för att kunna sända live-tv tillsammans, menar Tilde de Paula Eby. Eftersom de träffas mitt i natten och börjar sända tv på tidig morgon, så är det bra om de har förståelse för hur den andra mår.

– Man kommer varandra nära. Jag behöver kunna känna "hur mår du i dag?" och "behöver du stöd, eller är det du som ska stötta mig?". Vi är supernära vänner, men vi är också väldigt lyckliga i varsitt äktenskap, så vi kommer absolut inte bli tillsammans, säger Tilde de Paula Eby.



LÄS MER: Kuppen mot Tilde i "Nyhetsmorgon"



Samtidigt kan hon förstå varför det är många som tror att de är tillsammans, just för att de trivs i varandras sällskap.

– Man märker att vi tycker om varandra. Vi är så nära och gnuggas så mycket mot varandra i direktsändning, så vi tycker också det är skönt att gå hem till sin egen familj, säger Tilde de Paula Eby till sajten.
