TV4:s ändring – byter juryn i Idol
Aino Oxblod

Nya säsongen av "Idol" ska precis börja spelas in, och i år är det en ny jury som kommer välja ut talangerna runtom i Sverige.

TV4 publicerade en mystisk bild på sociala medier, som antyder att det blir fyra jurymedlemmar i årets "Idol", i stället för förra årets tre personer i juryn.

Enligt uppgifter till Expressen blir den en ny jurymedlem den svenska stjärnlåtskrivaren och producenten Alexander Kronlund. Kronlund har bland annat skrivit låtar som "Lucky" av Britney Spears.

Sedan tidigare är det bekräftat att Nikki Amini återvänder till juryn för en säsong till av "Idol".



LÄS MER: Skrällen: Anders Bagge tillbaka i Idol





LÄS MER: TV4:s kryptiska besked om Idoljuryn



Pelle Porseryd, produktionschef på TV4, vill inte kommentera Alexander Kronlund – eller om Quincy Jones III blir kvar i juryn.

– Vi kommer att avslöja vilka som sitter i den här juryn fram över. Vi kan i nuläget berätta att Nikki och Anders sitter i juryn – det är superspännande – och det är ytterligare två individer som ska vara med, säger han.

Dessutom blev det klart under tisdagen att Anders Bagge kommer tillbaka till det populära musikprogrammet.

– Sedan jag lämnade Idoljuryn så har jag saknat att få träffa alla grymma talanger. Jag älskar ju Idol, och det är det absolut bästa sättet för en ung talangfull person att pröva vingarna. Jag längtar nu efter att få komma ut på turnén och återigen få träffa alla modiga och fantastiska ungdomar, säger Anders Bagge i ett pressmeddelande.

Jonathan Nordin, som är producent för "Idol" på TV4, säger att många kommer bli nöjda med Bagge tillbaka bakom jurybordet. Han är väldigt glad att den gamla favoritjurymedlemmen har valt att komma tillbaka till programmet.

Fredrik Kempe meddelade i fredags att han lämnar Idol-juryn. Han ser Bagge som en värdig efterträdare.

– Det är inga konstigheter. Han kommer att göra det minst lika bra som jag. Anders är rutinerad – har gjort det här förr och kommer göra ett toppenjobb. Sedan tycker jag att det är roligt att Idol i framtiden kanske inte kommer ha en så statisk jury, säger Fredrik Kempe.



Följ Expressen Nöje på Facebook - där kan du kommentera och diskutera våra artiklar.
