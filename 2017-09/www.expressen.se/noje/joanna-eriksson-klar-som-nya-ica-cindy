Joanna Eriksson klar som nya "Ica-Cindy"
Fredrik Lennander

Den populära karaktären spelades under många år av skådespelaren Cecilia Forss.

Hon hoppade av i januari och sa då till Expressen.se att det var dags att gå vidare.

– Allting har ett slut och nu var det helt enkelt dags. Hur roligt det än har varit och fantastiskt på alla sätt och vis så var tiden inne kände jag.

Sedan dess har jakten på en ersättare pågått och på söndagskvällen twittrade skådespelaren Joanna Eriksson:

”Nu är det officiellt” med en länk till en Instagram-bild med beskedet: "Välkommen nya Cindy!"

Håkan Sjöstrand, marknadsdirektör på Ica, menar att man hittat en karaktär som kan axla rollen som Cindy.

– För oss är det viktigt att vi hittar en stark karaktär som kan bära rollen. Både när det gäller att vara seriös och underhållande, säger han.

Här kan du Icas senaste reklamfilm där nya Cindy anställs.
