Tystnaden efter Kattis
Ahlströms pik på galan
Mattias Knutson

Kattis Ahlström ledde Kristallengalan under fredagskvällen – och vid en av kategorierna skulle Jenny Strömstedt dela ut priset.

Då fick hon en pik av Kattis – som också har varit tillsammans med Niklas Strömstedt:

– Ja, jag har ju själv suttit i parterapi med Niklas.

Sedan vände hon sig mot Agneta Sjödin – som varit sambo med Niklas – och sa:

– Eller vad säger du, Agneta?

Av deras ansiktsuttryck att döma tycktes både Agneta Sjödin och Jenny Strömstedt bli en aning obekväma av Kattis Ahlströms pik.

På scen sade Jenny skämtsamt att hon tyckte det var bra att det skulle bli en andra säsong av programmet – då hon antydde att pikarna kan redas ut där.



LÄS MER: Blev helt knäpptyst – efter Wikingssons ord

Kattis Ahlström och Niklas Strömstedts träffades på en fest på Stallmästargården för ett antal år sedan. De förlovade sig – men efter fem år sprack relationen.

I våras syntes Jenny och Niklas Strömstedt i kärleksprogrammet "Tillsammans med Strömstedts" – där paret berättade hur de blev kära.

– Vi bytte nummer. Jag hann knappt därifrån innan första sms:et kom. Det var ju jättehärligt tyckte jag, sa Niklas Strömstedt i programmet.

Jenny sa dock att det inte stämde – genom en ovanligt syrlig pik:

– Det var det verkligen inte. Jag kanske skickade ett sms men det var ju du som ville att vi skulle ses. Hela upplevelsen var att det var du som raggade upp mig. Men du är en gammal popstjärna som var stor på 90-talet så du tror att alla tjejer som pratar med dig raggar upp dig, sade hon till sin make och skrattade.
