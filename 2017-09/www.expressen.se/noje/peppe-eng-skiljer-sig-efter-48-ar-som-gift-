Peppe Eng skiljer sig
– efter 48 år som gift
Anton Nilsson

Peppe Eng, 68, är en känd TV4-profil som har varit programledare för kanalen sedan början på 90-talet. Han har gjort både sport- och underhållningsprogram och år 2006 var han med i kanalens flaggskepp "Let's dance".

Peppe Eng har varit gift med sambon Solveig Eng, 68, i 48 år.

Men nu har paret bestämt att skilja sig och har skickat in en skilsmässoansökan till Nacka tingsrätt.

När Expressen ringer upp Peppe Eng är han fåordig – men bekräftar att paret ska skiljas.

– Ja, det stämmer. Det är inget jag vill tala vitt och brett om. Vi var gifta i 48 år.

Hur mår du?

– Jag mår bra, absolut. Så bra som man kan må.

I skilsmässoansökan skriver Peppe Eng:

"Vi avser båda parter att bo kvar i den gemensamma bostaden".

Men det arrangemanget blir bara tillfälligt, säger programledaren.

– Det här är så pass nytt, vi har inte hunnit diskutera några detaljer. Man bor knappast ihop som skild.

I en intervju med Expressen förra året berättade Peppe Eng hur paret höll kärleken vid liv.

– Hur håller man det vid liv? Det är väl att i början var det mycket resor och så där. Då sågs vi inte så mycket. Det kan ju vara en orsak. Nej, för fan. Vi har haft samma intressen, spelar golf och håller ihop. Det underlättar i alla fall. Sedan har vi fyra barnbarn som ska ha sitt, sade Eng och fortsatte:

– Solveig är pensionär också. Vi har allt tid i världen. Vi var på Kap Verde före jul och åkte skidorna i Dalarna. Men annars är det inte så mycket resor. Vi har ju stugan härnere i Skåne. Basen är härnere.
