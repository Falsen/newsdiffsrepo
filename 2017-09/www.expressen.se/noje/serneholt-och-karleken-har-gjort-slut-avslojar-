Serneholt och kärleken
har gjort slut – avslöjar
Mattias Knutson

Det började med en tystnad i sociala medier. Under flera veckor hade varken Marie Serneholt eller Johan Gunterberg synts till på varandas konton.

Det startade ett rykte om att de gjort slut – nu bekräftar Marie Serneholt att så är fallet.

Det var efter fredagens Kristallen-gala i SVT som Marie Serneholt berättade sanningen om relationen. På raka frågan om de var tillsammans svarade hon:

– Vi har gjort slut. Ja, det har vi.

Johan Gunterberg själv valde att inte svara på frågan om de två var tillsammans för så sent som för några veckor sedan.

– Vem vet, vem vet, sa han och fortsatte:

–  Eh, vem vet alltså. Nej, men Marie och jag har en väldigt bra relation, det kan man säga.

Marie Serneholt ville inte utveckla varför paret har gjort slut. Hon berättade att hon hade väldigt trevligt under Kristallen-galan och att hon blev placerad vid ett bra bord.

– Jag har haft en helt fantastisk kväll, för det första. Det har varit väldigt god stämning. Att få sitta bredvid David och Tilde, det är så inspirerande.

David Hellenius och Tilde de Paula Eby tog hem priset för bästa manliga respektive kvinnliga programledare.

Hellenius valde att tillägna sitt tal till sin pappa – något som blev väldigt starkt.

– Jag vill dela det här priset med min pappa. Han har lärt mig att behandla alla människor lika. Han har lärt mig att inte slå mig fram. Tack pappa, det här är ditt och mitt. Och ut och öva med rullatorn nu, för jag och Leo vill ha kvar dig en liten stund till.

Marie Serneholt var imponerad efteråt.

– Han är alltid proffsig, berättade hon.
