David Beckhams son
är helt oigenkännlig
Nike Rydberg

Brooklyn Beckham, 18, är det första barnet till David och Victoria Beckham. Kändissonen flyttade nyligen från London till New York, men hans senaste förändring är en utseendemässig sådan.



LÄS MER: Brooklyn Beckham sågas – för tatuering



I ett inlägg på Instagram har han lagt upp en bild på sin nya snaggade frisyr, med mängder av förvånade kommentarer. "Vad är grejen med att alla klipper sitt hår" skriver en person – vilket skulle kunna syfta på forna One Direction-medlemmen Zayn Malik som också väckte starka reaktioner för sitt skalliga huvud nyligen.

En person kallar Brooklyns nya frisyr för "en klassisk 80-talslook", medan en annan kommenterar att han ser ut som en karaktär i filmen "Trainspotting". Andra saknar hans lockar och skriver kommentarer som "VARFÖÖÖR" och "Neeeej vad har du gjort med ditt hår!!!!!". Inlägget har hittills fått över 250 000 likes.

Just nu studerar Brooklyn fotografi på Parsons School of Design i New York.

– Jag är jätteexalterad inför att börja och det känns som en jättecool grej att fokusera på i några år, sa han till People förra månaden i samband med sin skolstart.



LÄS MER: Ilskan mot Beckhams son – "Respektlöst"



Länge spåddes Brooklyn gå i sin fars fotspår och bli fotbollsstjärna, och spelade för klubben Arsenal Academy. Senare tvingades han sluta eftersom tränarna inte tyckte att han utvecklades tillräckligt snabbt, skrev Daily Mail.

Brooklyn Beckham har de yngre syskonen Romeo, 15, Cruz, 12, och Harper, 6. Brodern Romeo har redan kommit i gång med en modellkarriär, medan Cruz är inne på den musikaliska banan och släppte sin debutsingel 2016.
