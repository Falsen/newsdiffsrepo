Andreas Lundstedt berättar om drogerna
Linus Brännström

Under 2007 tar Alcazar-stjärnan Andreas Lundstedt beslutet att berätta om sin hiv-smitta för tidningen QX. Artikeln kommer ut i december det året:

- Jag hoppas självklart att det ska vara bra att folk nu får ett ansikte på någon med hiv. Jag vet att det finns fler i min bransch som har det, det är bara så synd att det ska vara ett ämne som är tabu, berättade han.

I dag släpps Andreas Lundstedts självbiografi "Mitt positiva liv" på Norstedts förlag.

Hans hiv-smitta var ett tabu i tio års tid - Andreas skriver i boken att han inte berättade för sina vänner, sina bandkolleger eller ens sin familj. De enda som fick veta var hans pojkvänner.

I boken avslöjar Andreas Lundstedt också att han hade drogproblem som var väldigt allvarliga. Han föll för kokain för att drogen erbjöd en flykt från sjukdomen.

När det var som värst åkte han på en drogresa till Amsterdam där han och en vän bestämde träff med en langare på ett hotellrum så att de skulle kunna förse sig med knark för en helg - han hade med sig en hel väska med droger.

"Han var där, och vi kunde välja och vraka ur hans apotek som bestod av allt från kokain till ecstasy. LSD och GHB. Vi var som små barn på julafton och diskuterade uppspelt hur vi skulle lägga ihop helgens partytaktik" skriver Andreas i boken.



Läs mer i dagens Expressen.
