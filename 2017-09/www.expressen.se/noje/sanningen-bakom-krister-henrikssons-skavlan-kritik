Krister Henriksson hade
fel i sin Skavlan-kritik
Kerstin Abrahamsson

I podcasten "Värvet" riktade nyligen skådespelaren Krister Henriksson kritik mot programledaren Fredrik Skavlan där han var gäst 2011.

Skådespelaren berättade då hur han inledningsvis i intervjun fått frågan om varför han ljuger så mycket.

"Jag tänker: 'Vad fan menar du?'. Jag hittar inget svar", berättade han för Kristoffer Triumf då och återgav sedan intervjun i tv-showen och menade att den blivit misslyckad.

"Det blev verkligen en dålig intervju", berättade skådespelaren i ”Värvet”.

I Alex och Sigges podcast har Alex Schulman nu gått till botten med historien och Henrikssons påstående. Schulman – som själv har varit med i Fredrik Skavlans program – konstaterar att han också fick en svår öppningsfråga och var på väg att komma av sig.



LÄS MER: Krister Henrikssons ilska mot Skavlan



Därför letade Alex Schulman upp inslaget i "Skavlan" med Krister Henriksson och det är då han upptäcker hur intervjun verkligen inleddes.

"Jag har hört att du är så bra på att ta ansvar i intervjuer så nu har jag tänkt att bara luta mig tillbaka.", säger Fredrik Skavlan varpå Krister Henriksson svarar: "Vem har du hört det av?"

Klippet från tv-programmet spelas även upp i podcasten och efteråt säger Alex Schulman:

– Ingen gång svarar Henriksson på det. Det är ett fantasifoster. Jag blir så konfunderad.



LÄS MER: Krister Henriksson om Johanna Sällströms självmord



Alex Schulman berättar hur han lyssnat noga flera gånger och senare även kontaktade Fredrik Skavlan för att fråga vad som hade hänt – och om frågan var bortklippt?

– Då säger han att han blev väldigt förvånad över den här attacken och att han ingen gång har sagt till honom: "Varför ljuger du så mycket?", berättar Alex Schulman och fortsätter:

– Det är inget ont uppsåt, det tror jag ingen tror. Det är inte så att Henriksson ljuger när han återger det här minnet, han minns det så här. Att ha känt sig trängd i öppningsrepliken i en intervju, säger Alex Schulman i podcasten.
