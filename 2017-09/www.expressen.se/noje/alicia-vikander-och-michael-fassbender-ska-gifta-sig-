Alicia Vikander och Michael
Fassbender ska gifta sig
Eric Emanuelsson

Det är den brittiska tidningen The Sun som under söndagskvällen uppger att Alicia Vikander, 28 och Michael Fassbender, 40 ska gifta sig inom en snar framtid.

Enligt tidningen gör paret sig redo för att säga ja till varandra under en hemlig ceremoni på ön Ibiza under nästa månad.

The Sun skriver att Michael Fassbender ska ha friat till Alicia Vikander. Nu planerar de att hålla en exklusiv fest på Ibiza – och det är Michael Fassbender som ska betala för hela kalaset.

– Han har sagt att det kommer att bli årets fest, säger en uppgiftslämnare till The Sun.

Stjärnparet började visa sin kärlek offentligt i januari  2016 när de kom tillsammans till olika galor i Hollywood men de träffades mycket tidigare än så. Det var under inspelningen av filmen "Fyren mellan haven" som paret tvingades bo tillsammans i en fyr i en månad och snart började kärleken spira.

I somras hade de varit tillsammans i tre år och hade precis blivit sambos, enligt The Sun. Då hade Michael Fassbender sålt sin lägenhet, och de båda flyttade in tillsammans, berättade tidningen.

–  Han har aldrig bott tillsammans med en flickvän förut men de är verkligen kära. De har många ställen som de kallar för hem men det här är det enda stället som paret officiellt kan kalla deras. De är väldigt glada, sa en uppgiftslämnare.

Och nu ska de alltså gifta sig nästa månad, enligt tidningen.

– Gästerna har fått veta att de ska till Ibiza under ett specifikt datum och att de senare ska vidare till ett hotell, säger en uppgiftslämnare till The Sun.
