Så bra är "Passengers"
Maria Brander

Aldrig hade jag trott att samarbetet mellan ”The imitation game”-regissören och stjärnorna Pratt och Lawrence skulle kunna slå så fel. Det börjar ju intresseväckande på Avalon, rymdlyxkryssaren som innehåller 5000 sovande passagerare på väg för att bygga en ny rymdkoloni 120 år bort. Problemet: Mekanikern Jim (Pratt) vaknar ensam upp 90 år för tidigt. Det blir förstås mycket tråkigt, så när hans ögon faller på vackra Aurora (Lawrence) bestämmer han sig mot bättre moraliskt vetande för att väcka henne ur Törnrosasömnen.



LÄS MER: Så bra är "Bamse och häxans dotter"

De romantiska planerna går som smort. Ja, tills hon får veta vad han gjort, då blir det lite dålig stämning ett tag, och sen blir allt lite ”Armageddon”-blödigt.

Men de är snygga i alla fall, och rymdfärjan är fin med en drömsk bar de snott från ”The shining”. Alltid något.





Följ Expressen Nöje på Facebook - där kan du kommentera och diskutera våra artiklar.
