Ellen DeGeneres i bråk:
"Står inte ut med mig"
Joel Snöbohm

Bråket mellan tv-profilerna Kathy Griffin och Ellen DeGeneres har blivit ännu mer infekterat.

Kathy Griffin, 56, har kritiserat Ellen Degeneres och sagt att hon själv blivit en outsider i Hollywood, till The Sydney morning herald.

– Jag har setts som en outsider i Hollywood länge. Ellen DeGeneres står inte ut med mig och alla gillar henne, säger hon enligt tidningen.

Hon menar att Ellen DeGeneres, 59, inte har gjort tillräckligt för att att stötta kvinnliga komiker i den amerikanska underhållningsindustrin under de senaste åren, enligt Radaronline.

Hon ger också en känga till underhållningsindustrin och säger att det inte är något liberalt eller progressivt med Hollywood – i alla fall inte för kvinnor över en viss ålder.

Efter att hon poserat på bilder med ett avhugget fejk-huvud föreställande Donald Trump har hon fått kritik från många håll. Bland annat har hennes nära vän CNN-ankaret Anderson Cooper kritiserat Griffin offentligt på grund av bilderna.

– Fotot är äckligt och totalt olämpligt, sa han.

Själv menar hon att reaktionerna är konstiga eftersom hon gjort liknande utspel tidigare.

Det är inte heller första gången hon och programledaren Ellen DeGeneres är i luven på varandra. Kvinnorna har en lång historia av att inte komma överens. Griffin har ökänt anklagat DeGeneres för att ha fått henne utkastad från hennes omklädningsrum backstage på Emmy-galan, skriver Radaronline.

I sin bok Kathy Griffin's celebrity run in's: My A-Z index dissar hon bland annat Ashton Kutcher, Michael Jackson och Billy Crystal.
