Idol-juryns överraskning
– efter ilskna utbrottet
Aino Oxblod

Många vill bli artister, men inte alla har vad som krävs. I onsdagens "Idol" ska artisterna sjunga tillsammans i olika grupper för att imponera på juryn.

Men juryns höga förväntningar gör dem besvikna - för grupp efter grupp misslyckas med uppgiften.

– När man står på scen så ska man underhålla en publik, eller hur? Tycker ni jag ser underhållen ut? undrar Nikki Amini när en av grupperna har sjungit "Can't stop the feeling".



LÄS MER: 16-åriga tvillingarna ställs mot varandra i "Idol"



De är inte den enda gruppen som har valt Justin Timberlake-hiten att uppträda med, vilket juryn tröttnar ordentligt på. Samtidigt är det flera av deras absoluta favoriter som floppar med låten.

– Förlåt, men vilket förbaskat slöseri på talang. Vad håller ni på med? Ni är fem fantastiska röster, ni har sådan potential alla fem som står på den här scenen. Jag blir så upprörd, för jag tycker så mycket om er, det är under all kritik för den potential ni har. Mitt hjärta bara bankar, det är sällan jag blir så upprörd, ryter Nikki Amini ifrån.

Men när en grupp kommer in och uppträder med "Black magic" av Little Mix, så blir juryn på bättre humör.

– Hallelujah-moment! tjoar Kishti Tomita.



LÄS MER: Christoffer hyllas av tusentals – efter sitt framträdande i Idol"



Anders Bagge blir så glad att han råkar välta ut ett vattenglas.

– Jag ryser.. Oj jävlar! Jag är helt uppspelt, jag tycker det är så himla bra. Nu pinkar jag på mig nästan här. Herre min Jesus, det där är det bästa gruppmomentet sen jag började i Idol, säger Anders Bagge lyriskt.
