Jennifer Lawrence berättar
om 21 år äldre kärleken
Dante Thomsen

Det är under det senaste året som skådespelaren Jennifer Lawrence, 26, känd från filmer som "The hunger games" och "Passengers" setts ihop med "Black swan"-regissören Darren Aronofsky, 48.

De två träffades i samband med inspelningen av den psykologiska skräckfilmen "Mother", där Jennifer Lawrence spelar huvudrollen och Darren Aronofsky står för regin.



LÄS MER: Han är Jennifer Lawrence nya kärlek



I en intervju med Vogue, som citeras av flera amerikanska medier, berättar nu den hyllade skådespelaren för första gången om parets relation.

– Jag har varit i förhållande förut där jag bara varit förvirrad. Men med honom är jag aldrig förvirrad, säger Jennifer Lawrence till Vogue.

I intervjun berättar skådespelaren att paret hade en kemi mellan sig redan från start.

– Vi hade energi, säger hon och fortsätter med att skämta:

– Jag hade energi för honom. Jag vet inte hur han kände om mig.

Romansen ska ha inletts i slutet av förra året. Jennifer Lawrence har dock inte velat uttala sig om relationen tidigare.

I dag medger hon att paret är olika.

– Vanligtvis gillar jag inte Harvard-personer, eftersom de ständigt måste nämna att de gått på Harvard. Men han är inte en sådan person.

Paret verkar dock inte kunna förenas i kärleken för realityserier, något som Jennifer Lawrence uppskattar.

– Han finner dem otroligt otillfredsställande.



LÄS MER: Därför älskar alla Jennifer Lawrence



I "Mother" medverkar också Michelle Pfeiffer och Ed Harris. Darren Aronofsky var tidigare tillsammans med skådespelaren Rachel Weisz, en relation som varade i nio år. Paret har sonen Henry, 11, tillsammans.

Jennifer Lawrence hari sin tur dejtat Coldplays sångare Chris Martin samt varit tillsammans med skådespelaren Nicholas Hoult i fem år.
