Bianca Ingrossos vändning
– efter ilskan mot prinsen
Casper Danielsson

"Då får man gå någon annanstans, även fast du är prins".

Så skrev Bianca Ingrosso på sin blogg dagarna efter hennes och prins Carl Philips entourage stött på varandra på Summer on-festivalen i Borås i somras.

Tv-profilen beskrev hur hon och hennes vänner hade kul i vip-området på festivalen, när prinsen och hans vänner ställde sig i närheten och bad dem att lugna ner sig. Det var något som inte gick hem hos Bianca Ingrosso.

"Går man in på någons bord och tar över all plats så att vi varken kunde dansa, ha kul eller se något av festivalen så kan man inte riktigt be dessa människor lugna ner sig tycker jag. Då får man gå någon annanstans, även fast du är prins", skrev Bianca Ingrosso på sin blogg.



LÄS MER: Biancas fobi – får hjälp av mamma



Men nu har Bianca Ingrosso grävt ned den kungaliga stridsyxan.

I en intervju menar hon att det inte finns några problem mellan henne och prins Carl Philip.

– Det finns inga hard feelings. Jag älskar dig Carl Philip – och Sofia, säger Bianca Ingrosso.

– Jag älskar kungafamiljen.



LÄS MER: Pernillas snuskskämt – mitt under Biancas sorg



Även mamma Pernilla Wahlgren menar att det inte finns några problem mellan dottern och Carl Philip.

– Det var inte så farligt. Det var massa Securitasmän som ställde sig för och de fick inte parta. Det var inget bråk, säger hon och vänder sig mot Bianca Ingrosso:

– Gud, du är ju värsta rojalisten.

"Wahlgrens värld" har premiär på Kanal 5 den 7 september 21.00.
