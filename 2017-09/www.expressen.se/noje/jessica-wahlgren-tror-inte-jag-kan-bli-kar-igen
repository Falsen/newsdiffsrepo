Jessica Wahlgren: Tror inte jag kan bli kär igen
Eric Emanuelsson

Det var i september 2012 som paret skickade in en skilsmässoansökan till tingsrätten i Stockholm, efter tio år tillsammans.

Efter en riktig cirkus under flera år – med flera dokument hit och dit – fick de till slut igenom skilsmässan.

Jessica och Linus Wahlgren har två barn tillsammans, och enligt Jessica är hon och exmaken bättre vänner än någonsin.



LÄS MER: Se gästerna på Linus och Jessica Wahlgrens bröllop

Samtidigt fruktar hon att hon kanske aldrig kommer kunna hitta äkta kärlek igen.

Det var under alla hjärtans dag som Jessica Wahlgren blev personligt och öppnade upp på sin blogg:

"Is this it? Har jag liksom förbrukat allt mysigt, som vissa har under en livstid, på 15 år... Det ska bli underbart att se mina barn växa upp och fortsätta med mitt jobb som jag älskar...men mitt privatliv...hmmm jag är ju nöjd med det jag fick och tror inte att jag kommer bli riktigt kär igen och det känns väl ok men samtidigt lite sorgligt", skriver hon.



LÄS MER: Linus Wahlgren spelar Linus Wahlgren

Jessica Wahlgren har fortfarande en väldigt bra relation med sin exmakes familj och de brukar umgås en hel del.

Hon berättar vidare att hon tillbringade alla hjärtans dag med att vara med sina barn – och skickade även en kärlekshälsning till sen exman Linus:

"Jag önskar i alla fall att ni haft en underbar dag med era hjärtan! Jag har tillbringat min dag med mina älskade barn. Det finaste jag har! Hade inte alls gillat denna dagen om det inte vore för dom! Tack Linus för att du gav mig så underbara barn", skriver Jessica Wahlgren.
