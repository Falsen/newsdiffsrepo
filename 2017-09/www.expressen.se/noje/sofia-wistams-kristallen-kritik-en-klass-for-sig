Sofia Wistams Kristallen-
kritik: "En klass för sig"
Mattias Knutson

På fredagen gick Kristallengalan av stapeln på Stockholmsmässan strax utanför huvudstaden.

Sveriges tv-elit samlades för att festa och dela ut priser – och en av dem var Sofia Wistam.

– Jag är besviken att "Sofias änglar" inte vann. Jag tycker att det är världens viktigaste program, berättar hon efter galan.



Tv-profilen fortsätter:

– Sedan älskar jag Pernilla Wahlgren, och hon vann inte heller.

Sofia Wistam berättar att hennes "Sofias änglar" är ett tv-format hon verkligen är stolt över:

– Vi har nu spelat in tionde säsongen av ett program som förändrar folks liv, säger hon och fortsätter:

– Jag tycker att ett sådant program behövs i en mörk värld.

Men Wistam vägrade hänga läpp – och styrde snart kosan mot den pulserande efterfesten:

– Jag är besviken, men ändå partysugen, sa hon.

Vad tyckte du om Fredrik Wikingssons pik mot galan?

– Kristallengalan är en tv-sänd firmafest, om man ska vara ärlig. Jag älskar tv-branschen och har varit i den i 25 år. Jag älskar att gå hit, men jag vet inte om intresset för det är lika stort.



LÄS MER: Blev helt knäpptyst – efter Wikingssons ord



Hon berättar att Filip Hammar och Fredrik Wikingsson faller henne helt i smaken:

– Jag tycker att Filip och Fredrik var helt grymma när de höll i galan. Jag älskar Kattis också, men Filip och Fredrik var i en klass för sig. De var helt grymma och har min typ av humor.

Sofia Wistam var dock nöjd med kvällens tillställning – men det var inte bara tack vare Kattis Ahlströms närvaro.

– Det positiva med att SVT sänder Kristallen är att det inte är någon reklam. Det blir en koncentrerad gala som man sugs in i, säger WIstam.
