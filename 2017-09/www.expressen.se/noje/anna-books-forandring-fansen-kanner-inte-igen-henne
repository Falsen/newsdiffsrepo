Anna Book visar
stora förändringen
Kerstin Abrahamsson

Anna Book är en av deltagarna i höstens kändisversion av "Biggest loser".

Nyligen berättade artisten att hon var tillbaka efter inspelningen och om den tuffa tiden i programmet.

– Det har varit sinnessjukt att vara utan familjen. Det är så jäkla skönt att vara hemma igen. Jag vet var jag hör hemma. Det har hänt mycket och det känns som att jag är på väg åt ett helt annat håll i livet, säger Anna Book till Aftonbladet efter sin hemkomst.

I ett inlägg på Instagram på fredagskvällen berättar Anna Book mer om sin nya vändning i livet.

Bilden visar en leende Anna Book som sitter i sin bil och inlägget har bland annat taggat orden "framtidstro" och "ny kraft".

"Njuter av mitt liv", skriver sångerskan till bilden.

Och bilden får många av följarna att häpna, som skriver att de nästan inte ser att det är hon på bilden.

"Wow vilken förändring", "Gud ser knappt ut som du" och "Kände inte igen dig" är några av kommentarerna som också fylls med hjärtan och hyllningar.

I kommentarerna väljer Anna Book också att svara på fansens frågor om "Biggest loser" och tackar för stödet och de peppande orden.

Där skriver hon att hon har en bit kvar innan hon når sitt mål, men att hon kämpar.

"Det var ingen lek kan jag säga, med träning, 8,10,12 timmar per dygn, tvätta, laga all mat, möten, läkarbesök, tv-inspelningar & mycket mer. Och dygnet har ju bara 24a timmar. Sen skulle man visst hinna sova och återhämta sig också. Har fått många nya minnen!", skriver hon.

"Tiden får visa hur det går."
