Därför lämnar Lina Ilar "Bonde söker fru"
Dante Thomsen

I onsdagens avsnitt av "Bonde söker fru", som sänds i TV4 klockan 20.00, är det dags för bönderna Erik Bäckman, 21, och Jennifer Erlandsson, 33, ska göra sina val.

Efter den stora festen där Erik Bäckman tog för sig och hånglade med både My Niklasson och Linnea Åberg – något som är stämningen hemma hos Jennifer Erlandsson tryckt. För båda brevskrivarna står mycket på spel.

– Det var en väldigt trevlig kväll i går, väldigt blandade känslor upp och ner verkar det som på Linnea och My. Jag känner mig faktiskt lite oberörd. Jag har kommit fram till hur jag känner just nu så jag tar det eftersom, säger Lina Ilar, 23, i "Bonde söker fru".



LÄS MER: Erik Bäckmans hångelsvek i TV4



Erik Bäckman är dock nöjd med utdelningen på festen.

– Det var en givande fest, jag fick ju två kyssar i går och just nu går jag mer och mer på känsla. För finns det inte känslor kommer det inte fungera i slutändan ändå. Så jag får gå helhjärtat i mitt val.

När det är dags för val är både My Niklasson och Linna Åberg nervösa. Men när programledaren Linda Lindorff ber Erik Bäckman att göra sitt val levererar Lina Ilar ett överraskande besked – hon hoppar av.

– Jag mår bra, jag känner att jag har fått en jättefin vän. Han är superfin och jättehärlig på alla vis. Men Erik är inte den rätta för mig, även om han är världens goaste kille, säger hon i programmet.

Linda Lindorff:

– Då har ni redan gjort ert val då, bra, säger programledaren.

Erik Bäckman är nöjd med att Lina Ilar väljer att lämna programmet.



LÄS MER: Tv-bonden Erik ryter ifrån: "Förnedrande"



– Det känns riktigt bra, valet gick som jag hoppades på. Vi känner nog varandra så pass väl ändå att vi hade känt av den stämningen innan.

Lina Ilar förklarar sedan sitt val.

– Jag ville inte dra på en gång när jag kände att det inte var någonting. Jag ville verkligen ta reda på om det fanns någonting eller om kärleken kunde komma tillbaka. Och vem han nu än väljer av tjejerna så kommer det bli jättebra. Jag är helt övertygad, säger hon och tillägger:

– Jag tror att Erik får roligast med My men jag tycker att Linnea och Erik passar bäst ihop.
