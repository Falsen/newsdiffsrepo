Läkarnas miss – när
Sofi opererade brösten
Nike Rydberg

TV3-programmet "Skönhetsfällan" följer svenskar som gjort misslyckade skönhetsoperationer. Kvällens säsongspremiär handlar bland annat om Sofi, 25, som gjorde tre bröstoperationer efter sina graviditeter.

Hon beskriver den andra operationen som ett "riktigt hastjobb" och sin kropp som "vanställd". Nu lever hon med missbildningar, kraftiga ärrbildningar och asymmetriska bröstvårtor.



LÄS MER: Camilla gick ner 40 kg – då gick allt utför



– Jag trodde att jag skulle få tillbaka mitt gamla jag när jag opererade mig, och fick jättehöga förväntningar. Det kändes ju som en saga alltihop, berättar hon i programmet.

Sofi skäms för mycket för att visa sina bröst för sin man. Efter tre operationer tycker hon att brösten är "riktigt, riktigt hemska".

– De övertalade mig till en tredje operation. Då tänkte man ju någonstans ”det kan inte bli värre än det redan är”. Mina bröst ser riktigt för jävliga ut. De är riktigt, riktigt hemska, säger Sofi.



LÄS MER: Sandra: Min mage ser ut som en rumpa



I programmet får Sofi hjälp av kirurgerna Per Windh och Carolina Borén.

–  Sofi målar ju upp en ganska förfärlig situation. Hon tillhör den kategori patienter som inte svarar bra på vissa lokalbedövningsmedel. Det var oerhört traumatiskt för henne förstår vi, säger Per Windh i programmet.

Sofi själv berättar:

– Jag hoppas att de kan hjälpa mig så att brösten blir symmetriska. Så att det ser mänskligt ut.

Hennes syster säger att hon inte önskar någon att gå igenom samma sak som Sofi.

– Sofi mår jättedåligt. Jag tycker att det är så hemskt. Jag önskar att ingen ska uppleva det, men nu har hon gjort det.

"Skönhetsfällan" visas i kväll klockan 20.00 på TV3.
