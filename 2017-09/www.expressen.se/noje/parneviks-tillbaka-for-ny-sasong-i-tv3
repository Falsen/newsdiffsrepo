"Parneviks" tillbaka
för ny säsong i TV3
Kerstin Abrahamsson

I tre säsonger har tv-tittarna fått följa familjen Parneviks liv i TV3-programmet "Parneviks". Nu är det klart att det blir en fjärde säsong – och inspelningarna börjar direkt, enligt Mia Parnevik som berättar om planerna för Aftonbladet.

– Jag landade i Sverige för två dagar sen och det blev typ klart då, säger hon till tidningen.

Sedan flera år tillbaka bor familjen Parnevik i Casa Mia, en strandvilla på den exklusiva ön Jupiter i Florida dit gästerna i "Parneviks" får komma på besök.

Vilka som kommer på besök under den nya säsongen är inte klart ännu – och att det skulle bli en ny säsong var ingen självklarhet.

– Jag tycker själv när man läser sånt, om typ Håkan Hellström och han säger att det är sista spelningen, men jag förstår honom för grejen är att vi har faktiskt trott att det varit det sista varje gång. Men sen måste man smälta saker och ting och det måste finnas en lustfylldhet i det man gör, säger Mia.



LÄS MER: Peg Parneviks sexbråk med tv-duon: "Lurade mig"

Förutom Mia och Jesper Parnevik består familjen av de fyra barnen Peg, 21, Penny, 20, Philippa, 18, och Phoenix, 16, som alla har varit med och fatta beslutet om en ny säsong av serien.

Det är inte heller helt lätt att samla familjen för inspelningarna, berättar Mia Parnevik.

– Nej, men alltså, Jesper spelar ju golf full tid, det är mer alla scheman som är problem att få ihop. Men alla är jättetaggade och glada, berättar hon.

Enligt uppgifter till Aftonbladet ska den nya säsongen börja spelas in direkt och kommer att sändas någon gång under våren 2018.

Under kvällens Kristallen-gala har programmet även möjlighet att vinna pris i kategorin "årets program".



LÄS MER: Mia och Jesper Parneviks miljoner – så rika är de



Döttrarna Penny och Peg Parnevik har även podcast "Pillowtalk" tillsammans.
