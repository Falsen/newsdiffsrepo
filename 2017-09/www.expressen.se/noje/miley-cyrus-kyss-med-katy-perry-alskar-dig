Miley Cyrus kyss med Katy Perry: Älskar dig
Emelie Henricson

"Jag kysste en tjej och gillade det".... men bara nästan.

När Miley Cyrus försöker sig på en puss med Katy Perry under en konsert i Los Angeles kastar sig "I kissed a girl"-sångerskan snabbt därifrån. Och torkar sig om munnen.

Men på Twitter kom Perrys tröst till vännen snabbt:

"Och efter! Jag älskar dig @MileyCyrus", skriver hon till en bild tagen efter kyssattacken.

Händelsen inträffade när Miley Cyrus nådde Los Angeles med sin pågående Bangerz-turné, skriver TMZ.com.

Sajten publicerar också upp ett filmklipp där man ser Miley Cyrus sätta sig vid scenkanten och vinka till sig Katy Perry. Men när hon försöker sig på lite tunga i kyssen försvinner Katy Perry snabbt därifrån. Medan en förvånad Miley sitter kvar på scenkanten syns Perry torka sig om munnen.

Katy Perry verkar dock inte ha tagit illa vid sig, och publicerar själv bilden på sin undanmanöver på Twitter. Och innan konserten skrev hon om förväntningarna på konserten på Staples Center.

"Jag hoppas att @MileyCyrus sjunger "Breakout" eller "The Climb" i kväll, snälla bb!!

Miley Cyrus senaste turné har blivit rejält omskriven för både den utmanande dansen twerking, galna kläder - och stjärnans upptåg på scenen.

Som när hon i Tacoma stoppade ett fans trosor i munnen.

"Jag måste sluta stoppa okända rumpors trosor i min mun. MEN du vet vad de säger #cantstopwontstop", skrev Miley själv på sin Twitter.

Och kort därefter tog hon gladeligen emot en annan gåva från ett fan i publiken - när denne erbjuder stjärnan en törstsläckare i form av sin öl, skriver TMZ.

Men "Wrecking Ball"-stjärnan ser dock tilltagen från den ljusa sidan.

– Jag hoppas att människor öppnar sina sinnen och att de ser på min turné som något som jag verkligen känner är lärorikt för barn, sa Miley Cyrus nyligen.
