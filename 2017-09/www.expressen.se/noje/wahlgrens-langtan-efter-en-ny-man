Wahlgrens längtan
efter en ny man
Kerstin Abrahamsson

Efter många år som singel har Pernilla Wahlgren, 49, tidigare berättat att hon är redo att börja dejta igen.

Men att hitta den stora kärleken är inte helt lätt för artisten.

I ett ärligt inlägg på Instagram skriver nu Pernilla Wahlgren om kärleken till sin familj och längtan efter en man i sitt liv.

"Jag är rädd för att jag aldrig kommer träffa någon ny man, för jag vill bara vara med min familj!. Fast det är klart. Nån dag hoppas jag så klart träffa på mannen med stort M - och att han då så klart klickar med min familj - och vice versa!", skriver hon på Instagram.



LÄS MER: Pernilla Wahlgren: "Det vore härligt att få vara kär"

Pernilla Wahlgren delar öppet med sig av sin vardag med familj och vänner i sin blogg, podd och tv-showen "Wahlgrens värld". Familjen är inte rädd för att dela med sig av varken bråk, tårar eller skratt.

"Det är inte enkelt och alltid lätt att öppna upp sitt hem & framförallt öppna upp våra liv som vi gör i Wahlgrens Värld. Vi visar vardagen långt från glamour och galor som den är hos oss - med bråk, kaos, skratt & tårar.", skriver hon i inlägget.

"Ordet "perfekt" finns inte i våra liv - men däremot KÄRLEK! Mycket kärlek! Även om vi ibland sårar varann och gör eller säger dumma saker som man sedan ångrar, så vet vi alla att när det väl gäller så står vi alltid enade som en familj. Och jag ÄLSKAR min familj!", skriver hon.



LÄS MER: Lailas och Pernillas stora spricka – efter splittringen



I sin podd har Pernilla Wahlgren även berättat att hon inte är helt lätt att dejta eftersom hon är svår att få tag på, inte svarar i telefon och missar datum bland annat.

Och trots att hon önskar att hon kommer hitta kärleken igen – så vill hon inte rusa in i något nytt.

– Självklart kan jag känna mig ensam ibland och önska att jag hade någon att gosa med och hålla i handen. Men jag har ju mina barn Bianca, Benjamin och Theo där om kvällarna och mina vänner är som min familj. Jag behöver inte jaga någon för att slippa vara ensam, men det vore härligt att få vara kär, har hon tidigare sagt



LÄS MER: Pernilla Wahlgrens hårda dejtingkrav
