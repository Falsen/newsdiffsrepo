Här är bilden på Bruce Jenner som kvinna
Johannes Selåker

Bruce Jenner har bett om att bli kallad för "han" sedan dokumentären om könskorrigeringen sändes.

Men nu träder Caitlyn Jenner fram.

Vanity Fair publicerar nu den första bilden på Bruce Jenner som kvinna. Där avslöjar Jenner att hon nu går under namnet Caitlyn. Och att hon nu är redo för att kallas just "hon".





LÄS MER: Därför opererades Bruce Jenner





Intervjun publiceras först den nionde juni. Men redan nu berättar man om vad den kommer att innehålla.

Bilderna är tagna av världskända fotografen Annie Leibovitz. Texten är skriven av Pulitzer-vinnande författaren Buzz Bissinger, som ligger bakom tv-serien "Friday night lights".

Buzz Bissinger ska ha getts obehindrad tillgång till Jenner och hennes familj. Texten avhandlar Bruce Jenners väg till att bli Caitlyn Jenner, och de spänningar, trauman och mod som krävts på vägen.

Caitlyn Jenner är märkbart känslosam när hon berättar om sin resa:

– Om jag låg på min dödsbädd och hade hållit inne denna hemlighet utan att någonsin göra någonting åt det, då skulle jag ligga där och säga: "Du bara slängde bort hela ditt liv", säger hon i intervjun.





LÄS MER: Bruce har gjort sin slutgiltiga operation





Vanity Fair publicerar också ett videoklipp från fotograferingen av Kaitlyn Jenner.

Caitlyn Jenner genomgick nyligen den slutgiltiga operationen. Hon ska även ha genomgått en hemlig operation för att ge ansiktet mer feminina drag.

Sedan dess har Caitlyn Jenner dragit sig undan offentligheten i sitt lyxhem i Malibu.







Följ Expressen Nöje på Facebook - där kan du kommentera och diskutera våra artiklar.
