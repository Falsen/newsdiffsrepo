"Han hade sand överallt - i tänderna"
Mathilda Olausson

Hanna Marklund har en hel karriär med fotboll bakom sig. Nu är hon en av deltagarna i kommande "Mästarnas mästare" i SVT.

Säsongen spelades in i höstas i Spanien, och första avsnittet har deltagarna redan fått se.

– Det var jättespännande att se, det är så konstigt för det var ett tag sedan man spelade in så man kommer inte riktigt ihåg vad man sagt eller gjort. Det är nervöst, nästan lite jobbigt, säger Hanna Marklund på presskonferensen för "Mästarnas mästare" och fortsätter:

– Inga överraskningar, det kan man inte riktigt säga. Men man kommer ihåg vissa saker.



LÄS MER: Här är snackisarna i "Mästarnas mästare"



Hanna Marklund berättar att Peter Forsberg var största hotet, eftersom att han hade full fokus på tävlingen hela tiden.

– Tuffast motståndare var lite olika. Den här bredden i tävlingen, Peter Forsberg var fokuserad. Han var otrolig, vilken gren det än var, säger hon.

Samtidigt finns ett ögonblick från inspelningen av "Mästarnas mästare" som Hanna Marklund sent kommer att glömma.

– Det var en lagtävling, en hinderbana. Precis i slutet, när det blir en riktig tävling och alla är stressade. Jag kommer aldrig glömma när Niklas Jihde kom upp, han hade sand överallt, i tänderna. Han grävde, vi skulle under något. Han ser helt tokig ut, det kommer bli roligt att se, säger Hanna Marklund.



LÄS MER: Peter Forsbergs ultimatum på SVT



Förutom Hanna Marklund, Peter Forsberg och Niklas Jihde deltar även bland andra Heidi Andersson, Kennet Andersson, Caroline Ek, Inez Karlsson i den åttonde säsongen av SVT:s flaggskepp.

Peter Forsberg berättade på presskonferensen att han hade haft ett krav på SVT för att medverka i programmet.

– Jag ville att familjen skulle vara nära, säger han.





Följ Expressen Nöje på Facebook - där kan du kommentera och diskutera våra artiklar.
