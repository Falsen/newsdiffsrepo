Nöjesprofilen stämmer
staten efter knarkdomen
Anton Nilsson

Sven von Essen dömdes till fem års fängelse för brottet, men friades senare av en oenig hovrätt, skriver nyhetsbyrån Siren.

Nu begär nöjesprofilen skadestånd.

Frihetsberövandet var "chockartat" och uppmärksamheten i medierna orsakade en "skam som inte kan repareras", skriver von Essens juridiska ombud i ansökan till justitiekanslern, enligt Siren.

Enligt polisutredningen var von Essen inbladad i ett försök att smuggla ett halvt kilo kokain gömt i en skateboard, skriver Siren. Trots att han nekade till brott dömdes han i tingsrätten år 2015.

Försändelsen kom från Uruguay, men von Essen var inte medveten om att paketet skickades till honom, berättade han för Expressen efter domen i tingsrätten.

– Jag är ytterst förvånad över att det kom en skateboard från Uruguay till mig. Men jag brukar få konstiga paket, även om det var längesedan, sade han.

– Jag är 54 år och har aldrig någonsin sysslat med någon grov brottslighet eller tung narkotika. Definitivt inte med kokain. Jag bodde i New York på 80-talet, och sen jag kom hem från New York har jag inte rört kokain. Där var det så billigt att man kunde göra det en gång i månaden när man gick på fest. Men i Stockholm skulle det inte falla mig in, fortsatte von Essen i intervjun med Expressen.

Texten uppdateras.
