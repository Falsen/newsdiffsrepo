Jesper Blomqvist har
hittat kärleken igen
Aino Oxblod

Under veckorna i den hårda danstävlingen "Let's dance" på TV4 under våren så förbjöds Jesper Blomqvist, 43, att dejta. Hans danspartner, Malin Watson, ville att han skulle fokusera helt på dansträningen.

– Malin har förbjudit mig att dejta fram till finalen, sa Jesper Blomqvist inför semifinalen av tävlingen.

Men efter att ha tagit hem finalen och den mytomspunna glasskon så har Jesper Blomqvist börjat dejta igen - och hittat en ny kärlek.

På Kristallengalan gick han med danspartnern Malin Watson som sällskap, och avslöjade att han dejtar en person. Däremot vill han inte avslöja vem den nya kärleken är, då det är en färsk relation.

– Ja, men någonting har jag träffat i alla fall. Vi får se vad som händer. Det är nytt, säger Jesper Blomqvist till Hänt.se.



LÄS MER: Jesper Blomqvist får stöd – av exfrun





LÄS MER: Jesper Blomqvists nya liv efter "Let's dance"



Danspartnern Malin Watson har full koll på vem det är som vunnit Jesper Blomqvists hjärta - men vägrar berätta.

– Jag vet allt. Men mina läppar är sluta, säger Malin Watson till sajten.

Jesper Blomqvist skilde sig från exfrun Pauline för sex år sedan, och hon var på plats flera gånger i ""Let's dance"-studion för att stötta sitt ex.

Under "Let's dance"-tiden berättade Blomqvist om exparets nära relation.

– Vi bor 300 meter ifrån varandra. Jag är stolt över att vi har en så bra kontakt, både för barnens och vår skull. De har varit här och tittat och hejat och har verkligen stöttat. Det har varit superbra, sa han då.
