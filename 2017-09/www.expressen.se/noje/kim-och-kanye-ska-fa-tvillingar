Kim och Kanye
ska få tvillingar
Frida Hansson

För bara några dagar sedan fick Beyoncé och Jay-Z tvillingar. Och Kim Kardashian, 36, och Kanye West, 40, vill inte vara sämre. Sajten Hollywood Life rapporterar nu att paret väntar tvillingar – via en surrogatmamma.

– Kim och Kanye vill ha fler barn och de blev inspirerade av Jay-Z och Beyoncé, säger en nära vän till familjen till sajten.

Paret har sedan tidigare barnen North West, 4, och Saint West, 1.



LÄS MER: Följarnas ilska mot Kim Kardashians kroppslögn



– Kim och Kanye är förväntansfulla och otroligt lyckliga över att de väntar tvillingar med hjälp av surrogatmamma, säger vännen och fortsätter:

– Kim har alltid velat ha tvillingar, men på grund av hälsoproblem har hon behövt ta hjälp av en surrogatmamma för att uppfylla sin önskan.

För Kim Kardashian är lösningen att använda en surrogatmamma perfekt.

– Kim älskar att hon inte behöver bära på barnen själv för då kan hon fortsätta hålla sin kropp i form samtidigt som hon får fler barn, säger en källa till sajten Radar Online.



LÄS MER: Kim varnas nu av sin läkare: "Den är för stor"



Enligt sajten TMZ ska paret ha betalat totalt 45 000 dollar, runt 387 000 kronor, till surrogatmamman.

Kim Kardashian och Kanye West ska ha ett avtal med kvinnan där det står att hon inte får dricka, röka eller ta droger under graviditeten. Inte nog med det får kvinnan inte heller ta varma bad, basta, hantera eller byta kattsand, färga håret, dricka mer än en koffeindryck per dag eller äta rå fisk.
