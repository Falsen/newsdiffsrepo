Daniel Craig gör comeback
som James Bond i ny film
Eric Emanuelsson

Han skulle vara klar efter fyra filmer.

Skådespelaren Daniel Craig, 49, berättade för bara några månader sedan att det inte fanns någon chans att han skulle göra comeback som agent 007 i nästa James Bond-film.

– Jag skulle hellre skära mig i hanlederna. Allt jag vill är att gå vidare, sa han då.

Men nu har skådespelaren ändrat sig.

Enligt en uppgiftslämnare till den brittiska tidningen The Mirror är skådespelaren nu redo att skriva på för en femte Bond-film, som ska gå under namnet "Bond25".

– Det har tagit tid med Daniel ha ändrat sig och nu råder det konsensus inom Bond-teamet att Mr Craig kommer at göra comeback som 007 igen, säger en uppgiftslämnare inom produktionen till The Mirror.



LÄS MER: Daniel Craig vill inte spela Bond igen



Enligt tidningen är det den brittiska Bond-producenten Barbara Broccoli som ska ha fått Daniel Craig på andra tankar.

Daniel Craigs fru, Rachel Weisz, 47, ska också ha godkänt att skådespelaren åker i väg ett år för att filma.

Producenten Barbara Broccoli ska också ha gått efter artisten Adele – för att få artisten att sjunga in ledmotivet till den nya filmen.

Det var Daniel Craig och Adele som gjorde "Skyfall" till den mest inkomstbringade Bond-filmen någonsin, och nu vill Barbara Broccoli återupprepa succén.

– Craig och Adele är det ultimata teamet, det är de som kammar in pengarna. Adele är fortfarande inte klar än, men hon älskade att vara en del av Bond-världen så det ser hoppfult ut, säger uppgiftslämnaren till The Mirror.
