Robbie Williams ställer
in – av hälsoskäl
Aino Oxblod

Artisten Robbie Williams ställer in tre planerade konserter i Ryssland, och uppger hälsoskäl som anledning, skriver BBC.

Beslutet om de inställda konserterna kommer bara dagar efter att artisten gjort en stor intervju om sitt mående i The Sunday Times.

I intervjun, som publicerades på söndagen, erkänner Robbie Williams att han kämpar med psykisk ohälsa och sjukdomar.

– Det här jobbet är riktigt dåligt för min hälsa. Det kommer att döda mig. Jag kan inte se på det på ett annat sätt, säger han i intervjun.

Artisten har varit på turné sedan i juni, och uppträdde i Stockholm i juli. Nu ställs de sista spelningarna på hans Europa-turné in, och Robbie Williams ska vara ledig tills han spelar på Nya Zeeland i februari nästa år, uppger hans pressansvariga.

"På grund av sjukdom, så kommer de två sista datumen på 'The heavy entertainment tour', i St Petersburg och Moskva, att ställas in. Robbie Williams kommer inte heller att uppträda på eventet i Sotji" står det i uttalandet om de inställda konserterna.



LÄS MER: Robbie Williams: "Det blir min död"





LÄS MER: Robbie Williams i Sverige – hälsningen



Det konstateras hur mycket Robbie Williams har spelat under sommaren.

"Robbie Williams har spelat för 1,1 miljoner fans i sommar, och gick nyligen ut med att turnén kommer till Australien och Nya Zeeland i februari och mars 2018".

I intervjun med The Sunday Times erkänner Robbie Williams att han fått torgskräck, och knappt lämnat sin loge under hela turnén.

– Ju kaxigare och mer arrogant jag är på scen, desto räddare är jag, säger han.
