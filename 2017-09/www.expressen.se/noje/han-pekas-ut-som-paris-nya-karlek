Han pekas ut som Paris nya kärlek
Aino Oxblod

Paris Jackson, 18, och hennes pojkvän Michael Snoddy gjorde slut i början av året, efter en stormig romans under 2016.

Nu ser det ut som om Michael Jacksons dotter har gått vidare, och hittat kärleken på nytt, skriver Radar Online.

Sajten publicerar bilder från förra veckan, där Paris Jacksons ses kyssa sin nya manager, Tom Hamilton, på munnen.

Hamilton har anställts för att ta hand om Paris Jacksons begynnande modellkarriär, som kändisdottern precis har påbörjat på allvar.



LÄS MER: Paris Jackson: Min pappa mördades





LÄS MER: Jacksons dotter i tårar av de tuffa minnena



Rykten om att Michael Snoddy och Paris Jackson skulle ha hittat tillbaka till varandra började florera efter att hon skrev till honom på hans födelsedag:

"Grattis på födelsedagen bästis/lama jävel, jag älskar dig" skrev Paris Jackson i sin grattishälsning.

Men exparet verkar alltså inte vara mer än vänner, och Paris Jackson fokuserar på Tom Hamilton - samtidigt som han ansvarar för hennes modellkarriär.

I en tidigare intervju med Rolling Stone har Paris Jackson berättat om relationen till sin numera avlidne pappa.

– Man brukar säga att tiden läker, men det stämmer verkligen inte. Du vänjer dig bara. Jag lever med inställningen: ”Ok, jag har förlorat den enda saken som verkligen var viktig för mig”. Om något dåligt händer, så kan det inte vara i närheten av lika illa som det som redan hänt. Jag kan tackla det, säger hon i Rolling Stone.





Följ Expressen Nöje på Facebook - där kan du kommentera och diskutera våra artiklar.
