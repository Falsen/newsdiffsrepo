Ullman om sveket: Gjorde så otroligt ont
Emma Hjortman

I kvällens avsnitt av "Skavlan" i SVT berättade den norska ikonen Liv Ullmann, 77, om livets stora svek. När hennes partner var otrogen mot henne blev hon helt förstörd

– Någon har varit otrogen mot mig och det gjorde så otroligt ont. Det var som att jag blev sviken långt in i själen, sa hon i programmet.

Trots att hon själv utsatts för otrohet - gjorde hon precis likadant mot en senare partner.

– Jag har varit otrogen en gång och då gjorde jag det dumma som jag trodde att man behövde göra, jag tänkte bara på mannen jag var otrogen mot.





LÄS MER: Liv Ullmann avslöjar sitt alkoholmissbruk





Hon berättade allt för sin partner, men han kunde inte förlåta henne.

– Efteråt så sa jag: "Jag har varit otrogen. Men här kommer de goda nyheterna: Jag såg bara ditt ansikte hela tiden. Så det betydde ingenting".

– Men det tog slut, han brydde sig ju inte om vilket ansikte jag såg.





LÄS MER: Liv Ullmann dejtade Gene Simmons i Kiss





Liv Ullman slog igenom stort när hon spelade Elisabeth Vogler i svenska regissören Ingmar Bergmans kritikerrosade film "Persona".

1973 vann hon en Golden Globe för sin roll som Kristina i filmatiseringen av Vilhelm Mobergs "Utvandrarna".

Hon har också nominerats till två Oscar för bästa kvinnliga huvudrollsinnehavare.





Följ Expressen Nöje på Facebook - där kan du kommentera och diskutera våra artiklar.
