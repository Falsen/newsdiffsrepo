Brad Pitts ursäkt till
Aniston – efter 12 år
Joel Snöbohm

Brad Pitt, 53, och Jennifer Aniston, 48, var gifta i fem år men relationen slutade i skilsmässa efter att Pitt föll för skådespelarkollegan Angelina Jolie.

"Brangelina" blev Hollywoods främsta kändispar – fram tills att Jolie kom fram till att hon ville skiljas.

Efter att blivit lämnad och Jolie tagit med sig parets sex barn har Pitt fått sig en tankeställare, skriver The Mirror.

Det har fått honom att ta kontakt med Vänner-stjärnan Jennifer Aniston för att säga förlåt för hur han betett sig – tolv år tidigare, enligt en källa till In touch weekly.

– Han har varit bestämd att be om ursäkt för allt han låtit henne gå igenom, och det är precis vad han gjorde, säger källan till magasinet.

Jennifer Aniston ska ha godtagit ursäkten för allt som han gjort – inklusive den ökända otrohetsaffären med Angelina Jolie under inspelningen av filmen Mr och Mrs Smith.

Men Pitt ska också ha bett om förlåt för sina drogvanor, enligt källan.

– Han säger förlåt till Jen för att ha varit en frånvarande man, för att ha rökt på och tråkat ut henne stor del av tiden. Han har också bett om ursäkt för att ha lämnat henne för Angelina, säger källan till In touch weekly.



LÄS MER: Sanningen bakom Brad och Angelinas nya relation



Medan Aniston fortfarande ogillar Jolie har hennes relation till Pitt nu tagit en vändning som exparet aldrig trodde skulle vara möjlig, det berättar en av Anistons vänner till In touch weekly.

– Det öppnade en dörr till helt nya känslor mellan exen, säger vännen till magasinet.
