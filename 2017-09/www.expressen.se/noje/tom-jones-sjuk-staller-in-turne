Tom Jones sjuk
– ställer in turné
Kerstin Abrahamsson

Artisten Tom Jones, 77, har drabbats av hälsoproblem och ställer in hela sin kommande USA-turné.

"Efter inrådan från läkare har sir Tom Jones meddelat att han tyvärr kommer att skjuta upp sin USA-turné", står det på stjärnans Twitterkonto.

Beskedet kommer bara fem dagar innan den kommande turnén skulle inledas.

Enligt meddelandet kommer nya datum att bokas in under 2018 – och detaljer om dessa kommer meddelas senare.

"Tom skickar sina uppriktiga ursäkter till alla fans och ser fram emot att se dem alla igen 2018.", står det i meddelandet.



LÄS MER Tom Jones tårar efter frun Melindas död

Tom Jones var nyligen ute på en stor turné i Europa då han höll 26 konserter i 12 olika länder.

I mitten av april förra året gick sångarens fru sedan 59 år tillbaka bort.

Lady Melinda Rose Woodward hade drabbats av en aggressiv cancer under en kortare tid, bekräftarde en talesperson för amerikanska medier. Hon somnade in på ett sjukhus i Los Angeles, där hennes make närvarade.

"Omgiven av sin make och sina nära och kära, somnade hon in lugnt på Cedars Sinais sjukhus i Los Angeles", löd det officiella uttalandet.



LÄS MER: Bilden avslöjar Tom Jones med Elvis Presleys ex



Tidigare i år kom det uppgifter om att Tom Jones skulle ha hittat kärleken igen – i Elvis Presleys ex Priscilla Presley. Paret ska ha blivit tillsammans mindre än ett år efter att Tom Jones fru gått bort.

– Hon är en underbar dam. Vi tycker om att gå ut tillsammans, har Tom Jones berättat till The Sun.



LÄS MER: Priscilla Presley och Tom Jones dejtar
