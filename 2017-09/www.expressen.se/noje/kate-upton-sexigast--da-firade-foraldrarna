Kate Upton sexigast – då firade föräldrarna
Mathilda Olausson

Modellen och skådespelaren Kate Upton, 22, har flera gånger under åren varit på omslaget till stora tidningar och varit ansiktet utåt för flera reklamkampanjer. Och hennes föräldrar är så klart stolta över sin dotters framgång.

Men det som gjorde Kate Uptons föräldrar mest glada, var när hon blev utsedd till världens sexigaste kvinna av People Magazine.



LÄS MER: Upton om videon hon inte ville skulle bli sedd.

I senaste numret av Marie Claire berättar modellen om föräldrarnas reaktion.

– Mina föräldrar var ganska roliga då. De berättade för mig att "Vi gick ut och åt middag och klädde oss fint eftersom att vår dotter är den sexigaste kvinnan i världen", säger Kate Upton enligt Huffington Post.

Kate Upton är känd för sin kurviga figur, men har tidigare berättat att hon gärna skulle ha mindre bröst.

– Jag önskar att jag hade mindre tuttar varje dag i mitt liv eftersom jag skulle älska att bära toppar med tunna axelband utan behå eller ha på mig de minsta bikinimodellerna.



LÄS MER: Kate Upton: "Önskar att jag hade mindre bröst".

Hon poängterade dock att man ofta vill ha det man inte har, och att hon trots allt är bekväm med sin kropp.

– Jag älskar mina bröst och jag är stolt över min storlek. Det är ett viktigt budskap till unga tjejer - älska den du är, sa hon då.

Kate Upton slog igenom 2010 och fick ett kontrakt med IMG Models. Men 2011 blev hon en superstjärna i modellvärlden - genom ett baddräktsomslag på Sports Illustrated i Antarktis.

2013 utsågs hon till årets modell. Hon har också medverkat i flera filmer, bland annat "The Other Woman" och "De tre dårfinkarna".





Följ Expressen Nöje på Facebook - där kan du kommentera och diskutera våra artiklar.
