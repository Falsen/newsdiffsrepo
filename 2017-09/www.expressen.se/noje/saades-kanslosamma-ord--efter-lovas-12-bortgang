Saades känslosamma ord
– efter Lovas, 12, bortgång
Nike Rydberg

Tolvåriga Lova fick sin sista önskan uppfylld när artisten Eric Saade besökte henne på sjukhuset under tisdagen. Hon var sjuk i leukemi och somnade in senare på kvällen.

Tidigare samma dag lade Eric Saade upp en bild på dem tillsammans och skrev att han "aldrig kommer glömma Lova". På bilden sitter de tillsammans i sjukhusrummet och hon har på sig handsken från när han framförde "Manboy" i Melodifestivalen.

"I dag besökte jag Lova. Vi fikade ihop och målade gipsskulpturer. Handsken hon har på sig är en handske från när jag var 19 år gammal och gjorde 'Manboy' i Melodifestivalen. Hon fick den av mig. Jag tycker hon bär upp den bättre än vad jag någonsin gjort dessutom. Ärligt talat så ville jag bara att hon skulle tänka på något annat än hennes dagliga krig. När jag lämnade henne, var det med ett brustet hjärta och någon slags ilska. Alla kan nog förstå varför. Inget barn ska nånsin behöva drabbas av cancer. Sluta aldrig med att skänka pengar till Cancerforskning. Jag kommer aldrig glömma Lova.", skrev han under bilden.

https://www.instagram.com/p/BYqq5MdH1TW/?taken-by=ericsaadeofficial

Efter Lovas bortgång har Eric publicerat ännu ett känslosamt inlägg där han uppmanar alla människor att "ta hand om varandra och ta vara på varenda sekund":

"Idag är en mörk dag. Vi är så små i den här stora världen. Inga materiella ting spelar egentligen någon roll. Glöm aldrig att ta hand om varandra och ta vara på varenda sekund ni är med någon ni älskar. För i slutändan kommer det vara det enda som spelar någon roll. #kärlek

https://www.instagram.com/p/BYsxHM0nLjT/?taken-by=ericsaadeofficial

"Inga materiella ting spelar egentligen någon roll" skriver Eric Saade, vars kommentarsfält är fullt av personer som uttrycker sin sorg för Lova.
