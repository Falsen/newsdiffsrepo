Lista: Så mycket tjänar svenska dj-stjärnorna
Mattias Bergqvist

Det finns ingen tvekan om att de största dj-stjärnorna i världen tjänar mycket pengar.

Nu har den ansedda affärstidningen Forbes sammanställt en lista över de tio dj:s som har dragit in mest pengar det senaste året.

I topp finns Tiësto med sina 149 miljoner kronor. Amerikanen Skrilex är i sammanhanget långt bakom holländaren, men tar sig även han över 100-miljonersgränsen.

På tredje plats återfinns bekanta Swedish House Mafia, som består av Sebastian Ingrosso, Axel "Axwell" Hedfors och Steve Angello. Enligt Forbes tjänande trion 94,5 miljoner kronor, en summa som troligtvis kommer att bli mindre i och med att Swedish House Mafia slutar turnera senare i år.

För Forbes skriver att dj-stjärnorna tjänar som mest på spelningar, och att listan baseras på liveshower samt från skivförsäljningar, sponsoravtal och annan kringförsäljning kopplad till artisterna.

Avicii.Foto: Ronny JohannessonSom exempel på detta nämner Forbes bland annat att Tiësto i genomsnitt får över en miljon kronor per konsert. Affärstidningen skriver också om David Guetta - han stod tidigare i somras på scen under svenska musikfesten Summerburst - som har ett lukrativt avtal med bilmärket Renault och Steve Aoki, som gjorde mer än 200 spelningar det senaste året.

Till Forbes säger Tiësto att han tror att framgångarna beror på sociala medier.

- Twitter och Facebook hjälpte verkligen till. Det exponerande musiken till en helt ny värld. Tidigare kunde du bara höra dansmusik på radion under natten. På dagen ville radion inte spela det.

Även svenska Tim "Avicii" Bergling finns med på Forbes lista. Han placerar sig på en tionde plats med 47,5 miljoner kronor.

Och dj:n Afrojack är övertygad om att inkomsterna inte kommer att sina de närmaste åren.

- Dansmusiken är ganska nära var rocken var för femtio år sedan. Och rock har aldrig dött. Så jag är säker på det samma gäller för dansmusik, säger han till Forbes.



HELA LISTAN:



1. Tiësto – 149 miljoner kronor.

2. Skrillex – 101 miljoner kronor.

3. Swedish House Mafia – 94,5 miljoner kronor.

4. David Guetta – 91,5 miljoner kronor.

5. Steve Aoki – 81 miljoner kronor.

6. Deadmau5 – 78 miljoner kronor.

7. DJ Pauly D – 74,5 miljoner kronor.

8. Kaskade – 68 miljoner kronor.

9. Afrojack – 61 miljoner kronor

10. Avicii – 47,5 miljoner kronor.



KÄLLA: The Guardian.
