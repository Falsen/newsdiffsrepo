Björn Borg hyllar sonen
Leo: "Skrämmande lik"
Aino Oxblod

Under premiären för filmen om Björn Borgs liv - "Borg" - var det för en gångs skull inte pappa Björn som stod i fokus. I stället var premiärens stjärna sonen Leo Borg, 14, då han spelar sin pappa som ung i den hyllade filmen.

Mamma Patricia Östfeldt var den som fick sonen att provspela för rollen, och är väldigt stolt över hans skådespelarinsats i filmen.

– Det är väldigt annorlunda att det är sonen som har huvudrollen, det är första gången att det är för hans skull vi är här, det är han som har gjort något eget. Så det är jättehärligt. Jag är en stolt mamma, väldigt stolt, säger hon.

Hon menar att sonen visar att han är en egen person, och gör det han själv vill - något hon verkligen uppskattar.

– Nu är det inte bara tennis, det är skådespelarkarriär och allting. Han visar att han är en egen person, det är egna individer som vi uppfostrat, och de går sin egen väg i livet, säger hon.



LÄS MER: Nu slår de tillbaka – mot Björn Borg





LÄS MER: Exets ord efter återföreningen med Borg



Björn Borg är också stolt över sin sons insats i filmen, och säger att det måste ha varit svårt att spela sin pappa.

– Han är skrämmande lik mig när jag var i den åldern. Han gör ett fantastiskt jobb. Jag har gratulerat honom att han gör rollen väldigt bra. Det kanske är lite komplicerat att gå in och spela mig, men jag tycker han gör det otroligt bra, säger Björn Borg.

Trots allt beröm är Leo Borg ödmjuk inför framgången i sin skådespelardebut.

– Det är nytt, men känns roligt, säger han på filmens röda matta, tillsammans med sin mamma.
