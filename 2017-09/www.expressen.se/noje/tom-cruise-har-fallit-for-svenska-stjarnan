Tom Cruise har fallit för svenska stjärnan
Aino Oxblod

Har Tom Cruise, 54, hittat kärleken - i en svensk skådespelerska?

Enligt uppgifter ska Tom Cruise ha fallit hårt för sin motspelerska i "Mission: Impossible - Rogue Nation", svenska Rebecca Ferguson, 33.

Så mycket att han insisterade på att ha fler scener tillsammans med henne i filmen, skriver Hollywood Life.

– De kom verkligen överens. Så han ville ha fler flirtiga scener och fler stunts, som han hjälpte henne med, säger en uppgiftslämnare till OK magazine, skriver Hollywood Life.

Tom Cruise ska också ha setts äta lunch flera gånger med den svenska stjärnan, säger uppgiftslämnare.



LÄS MER: Dottern hålls borta från Tom Cruise



LÄS MER: Cruise desperat att träffa dottern igen



Nu vill Tom Cruise dessutom att den svenska stjärnan ska återkomma i uppföljaren - något som är väldigt ovanligt för biroller i filmserien.

– Det är ovanligt att en karaktär återkommer i en "Mission: Impossible"-film, men Rebecca Ferguson gjorde ett starkt intryck på Tom Cruise, säger en uppgiftslämnare till OK magazine, skriver Hollywood Life.

Nu väntas Rebecca Ferguson ansluta sig med Tom Cruise i London i vår för den kommande inspelningen av nästa "Mission: Impossible"-film.

Rebecca Ferguson har också tidigare uttryckt sin uppskattning till den erfarna amerikanska Hollywood-stjärnan, och erkänt att hon var förälskad i honom som yngre.

– Jag var förälskad i honom, berättade hon i samband med att Mission: Impossible - Rogue Nation" hade premiär 2015, då hon också kallade sin kollega för "underbar" och "jätterolig", skriver Hollywood Life.

Rebecca Ferguson har gjort sig ett stort namn genom serier som "The Crown", och efter att ha spelat mot Meryl Streep i Oscarsnominerade filmen "Florence Foster Jenkins".





Följ Expressen Nöje på Facebook - där kan du kommentera och diskutera våra artiklar.
