Prins Harrys flickvän
berättar om kärleken
Aino Oxblod

Hollywood-skådespelaren Meghan Markle öppnar upp om sitt förhållande med brittiska prins Harry för allra första gången.

36-åringens relation med den 32-åriga kungligheten blev världsnyheter när den avslöjades, då prinsen gick ut med ett offentligt brev där han försvarade sin flickvän från rasism och misogyna kommentarer.

Sedan dess har parets setts ute tillsammans på vänners bröllop, och Markle har stöttat prinsen när han har spelar hästpolo. Men nu tar "Suits"-skådespelaren bladet från munnen, och berättar för första gången om relationen med prinsen, i en långintervju i Vanity Fair.

– Vi är kära och lyckliga, säger hon och erkänner att hon kallar prins Harry för sin pojkvän.



LÄS MER: Nya kärleksbilderna på Harry och Meghan





LÄS MER: Vännens oro för prinsens bröllop



Samtidigt förklarar hon varför hon har varit restriktiv med att prata om relationen med prinsen överhuvudtaget.

– Jag är säker på att det kommer komma en tid då vi tar ett steg fram och presenterar oss själva och har berättelser att dela med oss av, men jag hoppas att folk förstår att det här är vår tid. Det här är för oss, säger Meghan Markle i Vanity Fair.

Markle tycker att det är en stor del i varför paret är så lyckliga - att de fått hålla sin kärlekshistoria privat än så länge.

– Det är det som gör det så speciellt, att det bara är vårt. Men vi är lyckliga. Personligen så älskar jag en bra kärlekshistoria.

Paret träffades genom gemensamma vänner, och började dejta i juni 2016.
