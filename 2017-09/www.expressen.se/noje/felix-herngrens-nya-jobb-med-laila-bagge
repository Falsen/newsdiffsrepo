Felix Herngrens nya
jobb – med Laila Bagge
Dante Thomsen

Felix Herngren har fått ett nytt uppdrag som återkommande bisittare i radioprogrammet Rix Morronzoo. Förra veckan presenterades även Mia Parnevik och Dominika Peczynski som nya sidekicks till programledarna Roger Nordin och Laila Bagge.

– Det ska bli jättekul att komma till Rix Morronzoo, jag vet inte riktigt vilket djur jag är i zoo:et, men jag tror att jag är en kombination av en struts och nyfiken gris som ska nosa upp lite olika funderingar jag tänker på. Jag gillar att böka runt bland olika funderingar, säger Felix Herngren i ett pressmeddelande.



LÄS MER: Felix Herngrens hemliga 50-årsfest



Skådespelaren och regissören debuterar i Rix Morronzoo den 4 september.

Roger Nordin berättar att han ser fram emot att samarbeta med Felix Herngren.

– Att få arbeta med Felix är riktigt häftigt. Han är tveklöst en av Sveriges mest kreativa och roliga personer, säger Roger Nordin i pressmeddelandet.



LÄS MER: Felix Herngren om mötet med Ingvar Kamprad



Rix Morronzoo sänds varje dag klockan 05-10 på Rix FM. Förutom Felix Herngren, Mia Parnevik och Dominika Peczynski är även Peter Settman, Markoolio och Hasse Aro kalra som "Morronzoo-kompisar".

Nyligen stod det klart att Sällskapsresan-legendaren Lasse Åberg, 77, är aktuell för Felix Herngrens nya komediserie "Sjölyckan", som ska sändas på TV4.

"Inte varje dag man får jobba med sin idol", skrev Felix Herngren på Instagram i samband med att samarbetet offentliggjordes.
