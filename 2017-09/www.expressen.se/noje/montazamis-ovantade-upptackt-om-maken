Montazamis oväntade
upptäckt om maken
Dante Thomsen

Maria Montazami, 51, är aktuell i en ny säsong av TV3:s realityserie "Svenska Hollywoodfruar". I en intervju i Daniel Redgerts podcast "Tankar med..." berättar tv-profilen bland annat om sin kristna tro och svarar på frågan om hennes familj ber bordsbön.

Det är då Hollywoodfrun plötsligt berättar att hon trodde att hennes make sedan nästan 30 år tillbaka, Kamran Montazami, var muslim.

– Nej det gör vi inte (ber bordsbön, reds anm.). Kamran är ju... ja vad var det han var... han är något annat. Det kommer vi prata om i "Svenska Hollywoodfruar". Jag trodde han var full muslim. Han ba "va, nej?" Han tror på någon slags naturgrej. Jag tänkte bara vad fasen, det här har inte jag vetat och vi har varit gifta i snart 30 år, säger Maria Montazami i podcasten.



LÄS MER: Montazami i bråk med maken



Maria Montazami fortsätter:

– Jag hade ingen aning om att du trodde på något annat. Jättekul. Men jag älskar och tror verkligen på Gud och är så glad för det. Händer det någonting så tackar jag Gud. Men jag går inte och slänger ut "God bless you" och annat utan jag håller det för mig själv.

I podcasten får Maria Montazami också frågan om hon läser bibeln:

– Jag läser inte bibeln, jag gick ju i bibelstudier i nio år och jag tycker att det räcker. Men nu har jag en annan relation till Gud. Jag har fortfarande Guds tio budord på väggen.



LÄS MER: Maria Montazami: "Slagen i ansiktet av marijuana"



I "Kändispodden" berättade Maria Montazami nyligen också om ett bråk med Kamran Montazami som gäller barnens uppfostran.

– Vi har sällan haft konflikter när det gäller barnen, men nu är vi lite oense om Nicholas. Han är pojke och tar en kall öl då och då, dock inte hemma. Han ska fylla 19 om två veckor, och man får ju inte dricka alkohol i USA förrän man är 21. Så det är lite jobbigt, för där är Kamran väldigt strikt, säger hon.
