Peg Parneviks möte
med kung Carl Gustaf
Joel Snöbohm

Tusentals scouter samlades i Kristianstad på världsscoutlägret "Jamboree".

För underhållningen stod Carl Gustaf och Peg Parnevik.

Kungen engagerade scouterna i en enorm "raketen" där man slår ihop händerna och stampar i marken.

Efteråt äntrade tv-profilen Peg Parnevik scenen.

I SVT-programmet Robins berättar hon om händelsen som en av höjdpunkterna på sin sommarturné.

– Vi hade en jättekonstig gighelg då vi spelade på ett scoutläger – och så var kungen förband, säger hon i programmet och tillägger:

– Det var så konstigt.

Hon berättar att kungen värmde upp publiken.

– Kungen är hedersscout så han gick ut först. Han körde raketen – jag skämtar inte.

Sedan var det hennes tur att spela.

– Folk var jättepeppade. Det var lite stort, säger hon.

Hon berättar att hon inte vågade hälsa på kungligheten. Hon var fundersam om hon skulle ta upp sin farfar, den kände imitatören Bosse Parnevik – som imiterat kungen.

– Jag vågade inte säga hej, jag visste inte vad jag skulle säga. Skulle jag säga "Min farfar har ju härmat dig"? Jag stod på sidan och var bara nervös.

– Jag vet inte om kungen tyckte om det. Men han var asduktig på det.

Det är från sin farfar som hon har fått sin musikaliska ådra berättar hon i programmet där hon också får äta amerikanska specialiteter så som en "elvismacka", friterad snickers och en blanding av majonnäs och bacon. Den andra gästen i programmet var David Batra.
