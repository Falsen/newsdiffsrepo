Mia Parneviks dyra löfte
till maken – efter loppet
Kerstin Abrahamsson

Mia Parnevik och dottern Peg Parnevik sprang på lördagen Tjejmilen i Stockholm. Tillsammans med 55 000 andra kvinnor tog de sig fram 10 kilometer.

Och från spåret skickar Mia Parnevik en hälsning – med ett löfte. Inlägget är taggat maken Jesper Parnevik.

– Älskling, nästan åtta kilometer avklarade, säger hon och fortsätter:

– Jag kommer köpa mig något riktigt jävla dyrt efter det här, hus eller bil eller något.

LÄS MER: Mia Parneviks inlägg efter Jespers hårda viktpress

Det var i januari i år som tv-profilen Mia Parnevik berättade att hon tagit tag i sin träning och börjat vägen mot ett mer hälsosamt liv.

"Jag är uppe med tuppen, vaknade fem i morse, tränat. Och nu ska man duscha och börja dagen", har hon tidigare berätta om träningen.

Ett delmål var just tjejmilen – och tv-profilen stöttas efter sin insats.

En av dem som kommenterat Mia Parneviks inlägg är Kristin Kaspersen:

"Grym du e! Jag är så imponerad! Köp köp köp! Du är värd det!", skriver hon.

Och det är inte bara tv-profilen som hyllar Mia Parnevik.

"Du är så grymt bra! Kämpe!", "Så imponerad av dig. Du är en förebild på många olika vis" och "Du är en fantastisk förebild. Så jäkla duktig är du!" är några av kommentarerna.



LÄS MER: Mia Parneviks kris: "Dags att söka hjälp"



I ett inlägg kort före start sprang Mia Parnevik på löparen Malin Ewerlöf och fick lite goda råd inför loppet.

Mia Parnevik sprang milen på en timme och 22 minuter och Peg kom i mål efter 57 minuter och 8 sekunder.

Tidigare i veckan blev det klart att programmet "Parneviks" kommer tillbaka för en fjärde säsong.
