Stjärnans ångest
efter sexscenerna
Jenny Tillgren

"Game of thrones"-stjärnan Emilia Clarke, 30, spelar den självsäkra Daenerys Targaryen i den populära serien.

Men Emilia Clarke avslöjar nu att hon har haft en tuff resa på sin väg mot berömmelse.

– Jag plågades av tvivel på mig själv och ångest, säger Emilia Clarke till The Daily Telegraph.

LÄS MER: "Game of thrones"-stjärnan om bröstflxeringen

Den plötsliga framgången med "Game of thrones" fick henne att ifrågasätta sig själv och sina beslut. Men den brittiska stjärnan insisterar på att det var i de allra mörkaste stunderna som hon var tvungen att utvecklas, och till slut bli den kvinna hon är stolt över i dag.

– Jag vill fortsätta att lära mig och jag vill aldrig sluta jobba på mig själv, så att jag kan vara mer öppen och engagerad i allt jag gör, säger hon till tidningen.

I början av serien gjorde Emilia Clarke många sexscener och mycket av hennes ångest kom över att bli dömd för de naken- och sexscener hon medverkade i.

– Jag får mycket skit för att ha gjort nakenscener och sexscener, sade Clarke tidigare i veckan till magasinet Elle US.

Framför allt fick hon mycket kritik av andra kvinnor, något som gör henne extra upprörd.

– Det i sig själv är så anti-feministiskt. Kvinnor som hatar andra kvinnor är just problemet. Det är upprörande, säger hon till Elle.

LÄS MER: Emilia Clarke erkänner: Drack sprit före nakenscenen

I dag ser hon dock ingen anledning till att behöva förklara sitt beslut att göra sexscener.

– Många vill att jag ska svara på ett visst sätt på frågorna om detta. Och det finns många skäl till att jag inte känner behov att rättfärdiga mig själv, säger hon.
