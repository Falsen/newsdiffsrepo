Marie Nilsson Lind bryter nu tystnaden
Dante Thomsen

Josefin Nilssons dödsfall kom plötsligt för både familj, vänner och fans.

Det var i måndags som den folkkära sångerskan, som var medlem i Ainbusk, gick bort.

Nu uttalar sig hennes syster och Ainbusk-kollega Marie Nilsson Lind för första gången.

– Jag är jätteglad för alla vackra ord som har sagts om min syster, säger Marie Nilsson, via vännen Thomas Sundström

Samtidigt har familjen bestämt att Josefin Nilssons begravning blir offentlig. Något datum är ännu inte spikat.



LÄS MER: Familjens privata bilder på Josefin Nilsson



Det är också klart att det blir en hyllningskonsert på Länsteatern på Gotland innan sommaren.

Det är ännu inte klarlagt vad Josefin Nilsson dog av. Sedan ett par år tillbaka led hon dock av en mystisk sjukdom som gjorde att hon tappade håret.

– Vi är helt ovetande om allting faktiskt. Nu är det obduktion och det skulle ta några veckor, säger hennes mamma Doris Nilsson.

Josefin Nilsson stelopererade också ryggen två gånger och gick nyligen igenom en höftoperation. När Josefin Nilsson dog höll hon på att återhämta sig efter operationen.

– Hon kände en lättnad efter att det hade blivit gjort för hon hade väldigt ont tidigare. Höftoperationen lättade på smärtorna, säger Doris Nilsson.



LÄS MER: Familjens beslut om Josefins begravning



Josefin Nilsson hade varit ute på promenad med sin syster och sin hund när hon la sig ner för att vila. Hon vaknade aldrig igen.

– Hon lade sig på sängen och vaknade inte upp. Så vi vet inte vad det var i kroppen som sa i från, har Thomas Sundström tidigare berättat.

Thomas Sundström, som brukade kallas för "brorsan" visste att Josefin Nilsson hade fysiska problem.

– Men det var inte på nivån att man kände att Josefin var illa däran. Men jag tror att hon kanske dolde det väldigt bra också, säger han.





Följ Expressen Nöje på Facebook - där kan du kommentera och diskutera våra artiklar.
