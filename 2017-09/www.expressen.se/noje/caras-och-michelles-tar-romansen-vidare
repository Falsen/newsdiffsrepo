Caras och Michelles tar romansen vidare
Mattias Bergqvist

De träffades genom gemensamma vänner.

Tidigare har Michelle Rodriguez, 35, sagt att de "bara har kul".

Men nu verkar relationen med modellen Cara Delevingne, 21, lyft till en helt ny nivå.

Häromdagen fångades paret på bild i soliga Mexiko när de njöt av varandras umgänge.

Radaronline.com skriver att Michelle Rodriguez och Cara Delevingne omslingrade plaskade runt vid strandkanten. Ett antal kyssar och kramar senare fortsatte solandet - Delevingne valde att tillbringa majoriteten av tiden i hettan topless.

Det var i början av januari som rykten om ett förhållande mellan Michelle och Cara började surra. De gick senare på en basketmatch tillsammans och under den kunde de inte hålla händerna i styr.

Drygt en månad senare valde Michelle Rodriguez att berätta om romansen.

- När vi började hänga kände jag bara att hon är fantastisk, och vi har det underbart tillsammans, sa skådespelaren och fortsatte:

- Vi skojar och töntar oss. Det finns inget annat sätt att förklara det på, för jag kanske är galen men Cara är ännu mer galen.

I oktober 2013 berättade Michelle Rodriguez för Entertainment Weekly att hon är bisexuell och sa då bland annat:

- Jag har gjort det med både tjejer och killar. Jag gör som jag vill. Jag är alldeles för nyfiken för att bara sitta still och inte pröva allt jag kan. Jag är intresserad av män, men kvinnor är också intressanta.

Michelle Rodriguez har bland annat medverkat i tv-serien "Lost" och filmer som "S.W.A.T.", "Avatar" och "Machete". Numera är hon kanske mest känd som karaktären Letty Ortiz i ett antal av "Fast & Furious"-filmerna. Brittiska modellen Cara Delevingne var 2011 med i en omtalad kampanj för Burberry som gjorde att hon blev företagets ansikte för ett antal produkter.
