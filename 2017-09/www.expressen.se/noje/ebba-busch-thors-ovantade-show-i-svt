Ebba Busch Thors oväntade show i SVT
Max Sohl Stjernberg

KD-ledaren Ebba Busch Thor, 29, bildade lag med LaGaylia Frasier, 55, på söndagskvällen SVT-programmet ”Så ska det låta”. Duon mötte artisten Tommy Nilsson, 56, och sångerskan Hanna Hedlund, 42.

Programledaren Kalle Moraeus, 53, inledde med passning till Ebba Busch Thor.

– Vad gör du här? Det är ju inte ens valår, säger han i programmet.

– Det undrar jag också, svarar hon i programmet.

Men Ebba Busch Thor visade att hon var redo för musikdrabbningen.



LÄS MER: Panik efter jätteormen i SVT: "Nej, nej, nej"



KD-ledaren svängde loss med Kalle Moraeus till Robyns låt ”Dancing on my own”. Men dansandet slutade inte där för KD-ledaren. Busch Thor och LaGaylia Frasier skakade loss till låten ”Fever”.



LÄS MER: Så gick det för "Så ska det låta"-stjärnorna



Och som om det inte var nog så passade hon på att riva av raptexten ur Timbuktus ”Det löser sig”

Dansstegen och musikkunskaperna tog KD-ledaren och hennes lagkamrat LaGaylia Frasier respektive pianisten Marika Willstedt till 10 poäng i programmet. De fick se sig slagna av Tommy Nilsson och Hanna Hedlund med pianisten Karin Westerberg.

Trion skrapade ihop 13 poäng i programmet.

Om KD-ledarens insatser i ”Så ska det låta” kan vända partiets låga opinionssiffror återstår att se. När Expressens politiske reporter Niklas Svensson tar upp ämnet på Twitter svarar KD-ledaren så här:

”Det är ju värt ett försök i alla fall”, skriver hon på Twitter.



Följ Expressen Nöje på Facebook - där kan du kommentera och diskutera våra artiklar.



En av alla som reagerat på KD-ledarens SVT-show är Annie Lööf, partiledare för allianskollegan Centerpartiet. På Instagram skriver hon:

"Vilken stjärna du är @buschebba i Så ska det låta! Fantastiskt! Skönt med en av oss som har sångröst."

Men när en Instagram-följare uppmanar Lööf att också vara med i "Så ska det låta" svarar C-ledaren:

"Aint gonna happen ;-) Vi alliansledare har fördelat uppgifterna, Ebba tar sången."
