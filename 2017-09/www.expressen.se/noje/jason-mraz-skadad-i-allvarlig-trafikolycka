Jason Mraz skadad i allvarlig trafikolycka
Eric Emanuelsson

Olyckan ska ha skett i Kalifornien, i USA under måndagen. Den andra bilen kom i en väldigt hög fart och körde rakt in i Jason Mrazs bil. Smällen var så kraftig att artistens bil slungades vidare och snurrade ett halvt varv innan den kraschade in i en annan bil.

Artisten behövde inte uppsöka sjukhus, men hans kvinnliga passagerare fördes med ambulans till Tri-City Medical Center i Kalifornien, USA.

Jason Mraz hade precis lämnat inredningsbutiken Home Depot och var på väg hem när olyckan inträffade.

Det är fortfarande oklart hur det gick för föraren som körde in i Jason Mraz bil, och om någon person har gripits för olyckan.



LÄS MER: Pojkbandsstjärnan gripen

Jason Mraz är mest känd för sin superhit "I'm yours", som kom ut 2008 och som blev en riktig sommarplåga i Sverige.

Artistens mest sålda album är "We sing. We dance. We steal" som nådde plats tre på listan över USA:s mest sålda album under 2008.



LÄS MER: Storbandet lägger ner – för gott



Året innan hade Jason Mraz sin första konsert i USA under festivalen "Peace and love" – året efter kom "I'm Yours" och han blev den stora artisten som han är i dag.

Hans debutalbum "Waiting for My Rocket to Come" gavs ut 2002 och singeln "The Remedy (I Won't Worry)" blev en hit som bland annat spelades på MTV.





Följ Expressen Nöje på Facebook - där kan du kommentera och diskutera våra artiklar.
