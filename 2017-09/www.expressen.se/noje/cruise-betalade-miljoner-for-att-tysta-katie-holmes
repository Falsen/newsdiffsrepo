Cruise betalade miljoner
för att tysta Katie Holmes
Aino Oxblod

Skådespelarna Jamie Foxx, 49, och Katie Holmes, 38, har tagit sig bort från hemlighetsmakeriet, och är offentliga med sitt förhållande.

Att det sker exakt fem år efter att Katie Holmes skiljt sig från Tom Cruise verkar inte vara ett sammanträffande.

Katie Holmes ska nämligen ha erbjudits miljontals kronor för att skriva under ett avtal i samband med skilsmässan från Tom Cruise, skriver The Mirror. Avtalet dikterade att Katie Holmes inte fick ha offentliga förhållanden i fem år efter skilsmässan från Tom Cruise, och att om hon dejtar så får dessa män inte komma i närheten av dottern Suri Cruise.

– Hon är tillåten att dejta, men får inte göra det offentligt, och hon ska inte låta några pojkvänner i närheten av Suri, står det i kontraktet enligt uppgiftslämnare till Radar Online.



LÄS MER: Katie Holmes miljon- hämnd mot Tom Cruise





LÄS MER: Katies kärlekspik – efter skilsmässan



Att Katie Holmes valde att skriva under på Tom Cruises skilsmässokrav lämnade henne dock inte tomhänt - skådespelaren fick 36 miljoner kronor i barnunderhåll till dottern och 38 miljoner kronor till sig själv för besväret. Detta är adderat till ett äktenskapsförord som innebar att Katie Holmes fick 20 miljoner kronor om året under äktenskapet, och bundna medel åt Suri.

Enligt uppgifter ska Katie Holmes och Jamie Foxx ha börjat dejta varandra redan för fyra år sedan, och varit tillsammans sedan dess. Men det var inte förrän tidigare i år som rykten om deras förhållande började spridas, och de kunde vara mer offentliga med sin kärlek.
