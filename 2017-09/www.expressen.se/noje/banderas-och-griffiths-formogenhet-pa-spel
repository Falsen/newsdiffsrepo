Banderas och Griffiths förmögenhet på spel
David Lillemägi

För cirka en vecka sedan kom beskedet att Antonio Banderas, 53, och Melanie Griffith, 56, skiljer sig - efter 18 år som gifta.

"Olösliga meningsskiljaktigheter" står det i skilsmässoansökan, och Griffith har ansökt om vårdnaden för parets gemensamma dotter Stella, 17, och kräver samtidigt underhåll.

Exakt vad som ligger bakom skilsmässan är oklart, men redan för en månad sedan skrev Griffith på Twitter:

"Vem tror på äktenskapet och varför?"

Oavsett anledning: Nu måste stjärnparet också ge sig på att dela upp sina tillgångar. Enligt People, som citeras av Female First, har skådespelarna runt 350 miljoner kronor i tillgångar.

– Uppenbarligen har pengar aldrig verkat vara ett problem för dem. Jag tror inte det kommer komma fram att de skilt sig på grund av pengar, säger en källa till tidningen som menar att stjärnornas förmögenhet är "större än vad man tror".

– Antonio skryter inte om det, men om man frågar honom så älskar han att prata affärer. Han älskar att prata om vad som genererar pengar och vad som inte gör det. Han är väldigt, väldigt smart och förståndig med sina pengar, säger källan.

Banderas har bland annat investerat i flera byggnader i Los Angeles och Miami, restauranger och bostäder i Aspen, Spanien, Los Angeles och New York tillsammans med sin exfru.

– Melanie är inte heller någon slarver, de spenderar inte pengar de inte har. De är väldigt stolta över det.

Hollywoodparet träffades på inspelningen av filmen "Two much" 1995. Skilsmässan blir Griffiths fjärde, hon har tidigare varit gift vid två tillfällen med skådespelaren Don Johnson och var även gift med Steve Bauer under en tid.

Banders har tidigare varit gift med Ana Leza.
