Hey Mary  åkte ur "X factor": "Vi är nöjda"
Mattias Bergqvist

TV4:s dundermiss gjorde att två akter fick lämna fredagens "X factor".

Det var förra veckan som Manda Nilsénius felaktigt åkte ut ur talangprogrammet i TV4 på grund av en röstningstabbe - egentligen hade Hey Mary fått minst stöd från tittarna.

- Det var den mänskliga faktorn som var boven i dramat, sa Erik Sidung, pressansvarig för "X factor", till Expressen.se då.

Misstaget gjorde att förra veckans plussades ihop med fredagens tittarröster.

Det visade sig då att tjejtrion Hey Mary fick lämna programmet utan att stå i den klassiska duellen, medan Manda Nilsénius slapp den svåra utslagsningstävlingen.

- Vi har haft jätteroligt här, det är det vi tänker. Att stå och sjunga här inför svenska folket är fantastiskt, sa tjejerna under direktsändningen och fortsatte sedan:

- Vi är jättenöjda och har haft jättekul. Vi är redo att gå vidare ut ur det här.

I TV11 berättade tjejerna senare på fredagen att veckan till en början var jobbig, men att de sedan laddade om.

Om den sista direktsändningen säger de:

-Vi körde på som vanligt. Vi är som evighetsmaskinen, säger de och fortsätter:

- Det kändes bra, men det var mer känslosamt för alla tre för att man hade med sig det här i ryggsäcken

I samband med att TV4:s misstag tog fram kunde Expressen.se berätta att tjejerna i Hey Mary var nära att hoppa av programmet.

De berättade:

- Det kändes fruktansvärt. Som om någon hade dragit ner rullgardinen. Det har varit jättetungt och massa känslor fram och tillbaka om hur vi ska ställa oss till hela situationen. Det har varit jättetufft och världens bergochdalbana.

Att de tog beslutet att medverka i ännu en livesändning sa de berodde på stödet från de övriga deltagarna.

- Alla har verkligen visat värme och kärlek och vill att vi ska vara kvar. Det var det som fick oss att ta beslutet.
