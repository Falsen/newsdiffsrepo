Madonnas taktik för att vinna tillbaka sonen
Viviana Canoilas

På onsdagen började rättegången i New York där vårdnadstvisten om den 15-årige Rocco ska avgöras.

Rocco har sedan slutet av december förra året bott hos sin pappa i London och vägrat åka hem till sin mamma i New York.



LÄS MER: Madonnas julhyllning till Rocco efter tvisten



Madonnas taktik, för att få tillbaka sonen, har till en början varit att klandra Guy Ritchies föräldraskap. Artisten anser att Guy Ritchie är alltför tolerant och att sonen har för lösa tyglar.

Enligt en källa, kopplad till Madonna, till TMZ är Madonna extremt strikt och kontrollerande.

Men nu ska Madonna ha ändrat taktik, skriver nöjessajten.

I stället för att tvinga hem sonen, försöker hon vinna tillbaka Rocco genom att regelbundet visa sin oändliga kärlek på sociala medier, enligt källan till nöjessajten.

– Hon måste alltid ha rätt. Hon och Guy har bråkat om varje beslut, som rör barnen, och kommer inte överens. Och hon känner att han är en dålig förälder, säger källan till TMZ.



LÄS MER: Madonnas tuffa kamp för Rocco



Under rättegången kommer Rocco också att höras och han kommer att få säga var han helst vill bo.

Tidigare i år beordrade en amerikansk domare sonen tillbaka till New York, men Guy Ritchies advokat ska då ha satt ner foten och stoppat resan med hänvisning till att Rocco "väldigt tydligt" uttryckt sin önskan att stanna.

Uppgiftslämnaren menar att Ritchie har en "hemlig agenda" och säger till Us Weekly att en stor del av Roccos handlande beror på fadern.

Hela den här grejen är 40 procent Rocco och 60 procent Guy. Guy försöker verkligen jävlas med henne igen, säger uppgiftslämnaren.

Madonna och Guy Ritchie har sedan skilsmässan 2008 inte kommit överens och har hamnat i luven på varandra vid ett flertal tillfällen, rapporterar TMZ.







Följ Expressen Nöje på Facebook - där kan du kommentera och diskutera våra artiklar.
