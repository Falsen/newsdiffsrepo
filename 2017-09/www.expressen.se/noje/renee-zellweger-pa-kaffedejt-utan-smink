Renée Zellweger på kaffedejt utan smink
Sara Fridh

Renée Zellweger, 45, blev helt tagen på sängen av alla reaktioner efter ELLE Women In Hollywood i oktober enligt källor till nöjessajten Hollywoodlife.

En hel värld undrade vad som hade hänt med henne - då hon var näst intill oigenkännelig på röda mattan. Men själv skrattade Renée bort rykten om eventuella plastikoperationer och sa istället att hon var glad att folk reagerade.

– Jag är glad att folk tycker att jag ser annorlunda ut. Jag lever annorlunda, jag är lycklig och har ett mer tillfredställande liv.

Den första tiden efter galan var Renée försiktig med att visa sig i offentligheten - hon har till exempel fortfarande inte gått på röda mattan efter all uppståndelse.

Men i tisdags syntes en osminkad Renée ta en kaffe på Starbucks i Santa Monica med en vän. Även denna gång var det få som kände igen stjärnan - men nu kanske främst för hennes nedtonade look.

MISSA INTE: Renée Zellweger - tio år av utseendeförändring.
