Vassa piken – efter
prinsparets födsel
Dante Thomsen

Det var under torsdagsförmiddagen som prins Carl Philip och prinsessan Sofia välkomnade sin andra son – Sverige har fått en ny prins.

Under dagen har de nyblivna föräldrarna och Hovet överrösts med lyckoönskningar. Men det finns också de som passar på att vädra kritik mot vården i Stockholm.



LÄS MER: Oddsen: Det blir en prins William



En av dem är författaren, journalisten och debattören Katarina Wennstam, som ironiserar över att Carl Philip och Sofia knappast lär ha känt av krisen i Stockholms förlossningsvård.

"'Det var ju fullt', säger prinsen lite förvånat till den samlade presskåren, 'och det tar ett tag till Västerås. Men Sofia var såååå duktig när hon födde prinsen i bilen"'. Skoja bara! (Och grattis till bebisen - alla nyfödda är värda att fira!)", skriver Katarina Wennstam.

Inlägget avslutas med #jämlikvård, en hashtag som använts av så väl moderater som socialdemokrater, företag, intresseorganisationer och företag som vill kritisera vården i Stockholm.

Katarina Wennstams inlägg har gillats drygt 2300 gånger och har fått en mängd kommentarer. Några skrattar åt inlägget samtidigt som andra ger medhåll.

"Inte alla som omfattas av BB-krisen", skriver en person.



LÄS MER: Kungens och Silvias stora glädje



"Och läkare skulle de också ha närvarande, trots att det aldrig är så vid andra normalfödslar i Sverige och definitivt inte för andragångs-föderskor. Prioriteringen känns inte klockren", skriver en annan.

"Sorgligt men sant hur orättvis vården är", skriver en tredje.
