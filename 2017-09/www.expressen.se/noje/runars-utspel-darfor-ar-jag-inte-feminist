Runars utspel: Därför
är jag inte feminist
Jenny Tillgren

"Biggest loser"-deltagaren Runar Sögaard var en av gästerna i "Breaking News" med Fredrik Wikingsson och Filip Hammar i Kanal 5 på torsdagen.

Där fick Runar Sögaard bland annat svara på olika påståenden om sig själv. En av påståendena var "Du tycker att feminismen skulle tjäna på att vara lite mer inbjudande".

– Varför inte, alltså vad är feminism? Dels så är det så sjukt mycket synpunkter på vad det är för någonting, svarar Runar Sögaard då.

LÄS MER: Jessicas drag mot Runar före skilsmässan

– Jämlikhet? inflikar Filip Hammar.

– Självklart, men jag är ingen feminist för jag är kille, svarar Runar Sögaard då.

– Du är inte feminist för du är kille? undrar Filip Hammar.

– Jag är kille därför är jag inte feminist, Men jag vill gärna att kvinnor lyfts fram ännu mer överallt, säger Runar Sögaard.

LÄS MER: Runar Sögaard trotsade läkarens hårda ord

Runar Sögaard är just nu en av deltagarna i "Biggest loser", där han bland andra tävlar emot Anna Book, Camilla Henemark och Jan "Blondie Hammarlöf".

Sögaard berättade nyligen att han bar på en stor hemlighet under sin medverkan i programmet – han led nämligen av typ 2-diabbetes.

Han ville dock inte att TV4 skulle ta med det i programmet.

För en tid sedan berättade han för första gången för Expressen om sjukdomen, som han fick besked om 2015.

– Jag ville inte att det skulle komma ut. Men när jag fick beskedet så bestämde jag mig där och då att jag ska bli av med det, säger Runar Sögaard.

Läkaren berättade för honom att det är en kronisk sjukdom och att han var tvungen att acceptera det.

– Jag sa nej, jag tänker inte acceptera det, jag ska bli av med det, berättar Runar Sögaard.
