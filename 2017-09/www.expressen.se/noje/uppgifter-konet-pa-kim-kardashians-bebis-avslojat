Uppgifter: Könet på Kim
Kardashians bebis avslöjat
Aino Oxblod

Kim Kardashian West, 36, och rapparen Kanye West, 40, ska bli föräldrar för tredje gången.

Paret har valt att skaffa barn igen, men efter två komplicerade graviditeter för Kim Kardashian West tar de nu hjälp av en surrogatmamma för att få en femte familjemedlem. Riskerna för Kim Kardashian West skulle vara omfattande om hon skulle försöka föda ett barn till, och hennes medicinska tillstånd skulle till och med göra att hon riskerar att dö vid en barnafödsel.

Paret har sedan tidigare dotter North West och sonen Saint West.

Nu avslöjar TMZ att paret kommer få en dotter till, då surrogatmamman är gravid med en liten flicka. Barnet beräknas födas i slutet av januari.



LÄS MER: Kim Kardashian West tvingar Kanye West att skaffa fler barn





LÄS MER: Följarnas stora ilska mot Kim Kardashian Wests kroppslögn



Tidigare uppgifter om parets barnplaner tyder på att det är Kim Kardashian West som har varit den mest initiativtagande till att få barn igen.

– Kim vill ha en till, det har hon sagt upprepade gånger, sa en uppgiftslämnare till Radar Online under sommaren.

Däremot kan det ha varit Kanye Wests idé att ta hjälp av en surrogatmamma, då han varit orolig för sin frus hälsa.

– Kanye har varit bestämt emot det, inte bara på grund av deras relationsproblem och hans egna psykiska hälsa, utan också för att han är orolig över hur det skulle påverka Kims kropp, sa uppgiftslämnaren till Radar Online i början av sommaren.
