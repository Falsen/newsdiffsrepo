Miriam Bryants
pengabråk är över
Aino Oxblod

"Så mycket bättre"-artisten Miriam Bryant vinner mot tidigare managern Ben Malén i rätten.

De tidigare kollegerna har legat i bråk om pengar, då Malén tyckt sig ha rätt till pengar som Miriam Bryant har tjänat efter deras avslutade samarbete.

Men nu har domen kommit - och Miriam Bryant får rätt mot examanagern. Domstolen dömer att artisten inte behöver betala ersättning till tidigare managern.



LÄS MER: Miriam Bryants svåra tid – hela huset brann upp



Miriam Bryant och Ben Malén har legat i bråk under en längre tid. Artisten menar att managern har hindrat henne från att släppa musik som hon har velat. Miriam Bryant bröt kontraktet för att hon kände sig kontrollerad, men enligt överenskommelsen - som Bryant själv säger att hon skrev på "innan hon visste sitt värde som kreatör" - har Malén rätt till liveintäkter fem år efter avslutat kontrakt.

Nu slipper Miriam Bryant alltså betala pengar till Ben Malén, för framträdanden som bokats efter att hon avslutat samarbetet med managementet Stereoscope.



LÄS MER: Miriam Bryant och Bodström i ordbråk



Ben Malén har nu backat.

– Han gav sig utan för långa bråk. Min klient är givetvis nöjd. Det blev som vi hade yrkat, säger Einar Wanhainen, Miriam Bryants advokat, till Aftonbladet.

Thomas Bodström, advokat till exmanagern, är nöjd med att parterna förlikats.

– Vi är nöjda med att ha förlikat, det är alltid det bästa. Det ska båda parter vara nöjda med, det är bättre än en process som drar ut på tiden, säger Bodström om beslutet, till Aftonbladet.
