Modellen redo att fria till Michelle Rodriguez
David Lillemägi

Cara Delevingne, 21, och skådespelerskan Michelle Rodriguez, 35, hastar nu framåt med sin kärlek. Enligt brittiska Daily Star  har paret redan genomgått en kärleksceremoni under en resa till Thailand förra månaden.

– Det var en fridfull solnedgångsceremoni med en stor cirkel som bad och la fram blommor i hotellets trädgård, säger en källa till tidningen.

Parets händer bands med vita armband under ceremonin, som kallas Baci.

– Det kan symbolisera ett band, och visar att de är redo att förbinda sig, säger en källa till Daily Star.

Men det slutar inte där. Cara ska också vara redo att ta det stora steget, och gå ner på knä.

– Det är typiskt Cara att vilja göra något galet och impulsivt. Hon är dödsseriös, säger en källa.

Bröllopsplanen: Flyga över Niagarafallen i Kanada.

– De har pratat om vilken typ av bröllop de vill ha. Cara vill att de gifter sig i sitt eget element, utan präst eller någon med religiös bakgrund.

– Hon tycker att en flygtur över Niagarafallen skulle vara perfekt, fortsätter källan till Daily Star, enligt Female First.
