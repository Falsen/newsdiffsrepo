Justin Bieber
bannlyst av Kina
Jenny Tillgren

Skandalomsusade artisten Justin Bieber, 23, är lika känd för sina skandaler som för sin musik. Nu förbjuds han att uppträda i Kina under sin "Purpose"-världsturné senare i år.

Kinesiska myndigheter har bestämt sig för att stoppa artisten, skriver brittiska tidningen The Guardian.

Ett kinesiskt fan frågade i ett brev varför han inte tillåts uppträda i landet. I ett svar skrev Pekings kulturråd på sin hemsida:

"Justin Bieber är en begåvad artist, men han är också en kontroversiell utländsk artist".

LÄS MER: Obehagliga bilderna på Justin Biebers utbrott

Pekings kulturråd fortsätter:

"Så vitt vi vet har han varit inblandad i en rad exempel på dåligt beteende både i hans sociala liv och under ett tidigare framträdande i Kina, som orsakade missnöje bland allmänheten".

Rådet ger inte mer detaljerade uppgifter på vilket beteende som det syftar på, men säger att det är för att "rena" Kinas scenkonst.

Dock är inte artisten stoppad för all framtid. Pekings kulturråd passar på att ge tips till artisten för hans fortsatta karriär.

LÄS MER: Justin Bieber söker kärleken – håller auditions

"Vi hoppas att Justin Bieber kan förbättra sitt beteende när han växer upp och att han ännu en gång falla i god jord hos allmänheten", skriver Pekings kulturråd på hemsidan.

Justin Bieber är inte första artist att bli bannlyst i Kina. Även Lady Gaga och Bon Jovi har tidigare stoppats från att uppträda i landet eller fått låtar svartlistade.

Justin Bieber blev tidigare i år omtalad när han skällde ut en kvinna framför en kyrka i USA.  När kvinnan passerade popstjärnan ska denna ha börjat skrika rakt i hennes ansikte.

Vad som föranledde bråket är oklart.
