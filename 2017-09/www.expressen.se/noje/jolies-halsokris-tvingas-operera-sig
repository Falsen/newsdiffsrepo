Jolies tunga besked –
tvingas till operation
Nike Rydberg

Skådespelarna Angelina Jolie och Brad Pitt – ofta benämnda med det gemensamma smeknamnet "Brangelina" – skilde sig förra året efter tolv år tillsammans. Sedan dess har Jolie drabbats av både ansiktsförlamning och högt blodtryck.



LÄS MER: Angelina Jolies svåra tid efter skilsmässan



Nu går hon dessutom igenom smärtsamma operationer för åderbråck. Kombinerat med hennes många flygresor riskerar de enligt hennes läkare att leda till en dödlig blodpropp.– Det skrämde henne verkligen efter alla fruktansvärda hälsoproblem hon gått igenom senaste åren, säger en källa till Radar Online.

Läketiden för hennes ben ska ta flera veckor, men enligt källan har Angelina Jolie blivit "väldigt självmedveten" om hur de ser ut i dag– Hon är trött på att dölja dem hela tiden.

2015 opererade Angelina Jolie bort sina äggstockar efter att ha diagnosticerats med tidiga tecken på cancer. Då hade hon förlorat sin mamma, moster och mormor i sjukdomen.

LÄS MER: Angelina Jolie drabbad av svår sjukdom



I en intervju med tidningen Vanity Fair berättade hon nyligen om hur skilsmässan från Brad Pitt påverkat henne både fysiskt och psykiskt. Där beskriver hon familjens situation som "den svåraste tiden" och säger att de "försöker att komma upp för att få luft".

I dag försöker Jolie vara en bra hemmamamma till deras sex gemensamma barn – Maddox, Pax, Zhara, Shiloh samt tvillingarna Vivienne och Knox.– Ibland sätter kvinnor familjen före sig själva tills det går ut över deras egen hälsa, sa hon till tidningen.
