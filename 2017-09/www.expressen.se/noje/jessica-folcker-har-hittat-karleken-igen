Jessica Folcker har
hittat kärleken igen
Dante Thomsen

Sångerskan Jessica Folcker är förälskad i egenföretagaren Pelle Berglund, 49, vilket Stoppa Pressarna alltså var först med att berätta. Enligt sajten är paret skrivna på samma adress i centrala Stockholm.

– Det stämmer, jag är jättekär och han är fantastisk, säger Jessica Folcker.

Förra året var Jessica Folcker med i tv-programmet "En natt på slottet" som sändes på Sjuan. Sångerskan blev då spådd av ett medium som slog fast att en stor kärlek väntade henne. Och så blev alltså fallet.

På Instagram visar Jessica Folcker upp sin nya kärlek:

"Min älskling", skriver Jessica Folcker.

Jessica Folcker var tidigare gift med Daniel Hecksher. Paret gifte sig 2010 och fick två barn tillsammans och skilde sig 2014. Sedan tidigare har Jessica Folcker också två barn med sin ex-sambo.



LÄS MER: Jessica Folcker skiljer sig efter fyra år



Jessica Folcker, som var en av 90-talets största svenska sångerskor och som flera gånger tävlat i Melodifestivalen, släppte sin senaste skiva 2007. 2014 släppte hon dock singeln "Gravity".

Sist Jessica Folcker tävlade i Melodifestivalen var 2014 då hon och Dr. Alban framförde bidraget "Around the world".

Nyligen fyllde Dr. Alban, som egentligen heter Alban Uzoma Nwapa, 60 år vilket firades med ett storslaget kalas i Dubai. På gästlistan fanns Jessica Folcker men även sångerskan Ankie Bagger, tidigare Fröken Sverige Annika Duckmark, skidesset Ingemar Stenmark och fotbollsvirtuosen Tomas Brolin.



LÄS MER: Kändisfest för Dr. Alban i Dubai



Jessica Folcker var tidigare tillsammans med den legendariska producenten och låtskrivaren Dag "Denniz Pop" Volle, som gick bort i cancer 1998.
