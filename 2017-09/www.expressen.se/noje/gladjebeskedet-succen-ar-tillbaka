Glädjebeskedet: Succén är tillbaka
Aino Oxblod

Linda Hammar, Tobbe Jonsson och Micke Wiseby blev rikskändisar efter första säsongerna av "I en annan del av Köping", där tittarna fick följa deras vardagsliv på ett gruppboende för funktionshindrade i Köping.

Nu är serien tillbaka i TV4 igen, efter flera år borta från rutan.

– Det kändes som att vi ville köra igen, det ska bli jätteroligt, säger Linda Hammar till Bärgslagsbladet.

Programmet har nypremiär 2017 måndagen den 20 februari 20.30 på TV4.

Linda Hammar, syster till programledaren Filip Hammar, har berättat för lokaltidningen Bärgslagsbladet om hur det var efter att första säsongen sändes av programmet.

– Man var ju ovan. Att göra första säsongen var som att kliva in i en annan värld. I början tänkte man på kamerorna och vad man sade. Nu har man vant sig, säger Linda Hammar.



LÄS MER: Linda Hammars nya liv efter tv-succén





LÄS MER: Linda Hammar sextrakasserades



Och att bli kändis kom med många fördelar tycker Linda Hammar - som att få flera nya vänner, på grund av "I en annan del av Köping".

Totalt har det sänts tre säsonger av serien, den sista hade premiär i januari 2010. Innan dess hade serien vunnit tv-priset Kristallen i kategorierna årets program och årets dokumentärprogram vid galan 2007 och var året efter nominerad i kategorin årets dokumentär.





Följ Expressen Nöje på Facebook - där kan du kommentera och diskutera våra artiklar.
