Här är Fredrik Eklunds nya lyxhus
Linda-Marie Nilsson

Stjärnmäklaren Fredrik Eklund, känd från realityserien "Million dollar listing", är van att förmedla lyxiga lägenheter på Manhattan åt sina kunder. Men nu har tv-profilen också köpt ett drömhus till sig själv. På Instagram avslöjar Fredrik Eklund att han och kärleken Derek Kaplan blivit ägare till ett enormt lyxhus i Roxbury i Connecticut, USA.

"Jag är så glad att kunna berätta för er att jag och Derek har köpt ett hus i Connecticut. Här är hon! Vi är så lyckliga!", skriver Fredrik Eklund i inlägget.



LÄS MER: Fredrik Eklund slår tillbaka mot hatarna

Det nya huset har fyra sovrum, fyra badrum, flera terrasser, ett stort garage, ett enormt kök, en stor sovrumssvit och två stora walk in-garderober. Dessutom har huset också en egen biograf, en vinkällare, en stor damm full av fisk, en stor pool och egen skog där Fredrik och Dereks hundar kan springa och leka.

"Ända sedan jag var en liten pojke har jag drömt om det här - och huset ligger bara 90 minuter från Manhattan. Jag fick på riktigt tårar i ögonen första gången jag gick in i den stora sviten i huset... Jag kan inte ens förklara det", skriver Fredrik Eklund på Instagram.



Ett foto publicerat av Fredrik Eklund (@fredrikeklundny) Apr 14, 2016 kl. 11:26 PDT



LÄS MER: Fredrik Eklund om sin stora sorg

Fredrik Eklund fortsätter:

"Hur som helst, det här betyder så mycket för mig eftersom jag har jobbat så hårt för det. Jag känner mig tacksam och lycklig i dag, då min dröm har gått i uppfyllelse. I kväll firar jag och Derek detta med våra familjer".

Det är inte klart vad huset kostade Fredrik Eklund, men klart är att hemmet var med i amerikanska tidningen Cottage & Gardens senaste nummer. Där låg utropspriset för huset på drygt 28,6 miljoner kronor, skriver Luxury Listings.



Se fler bilder från Fredrik Eklunds nya hus här.



Ett foto publicerat av Fredrik Eklund (@fredrikeklundny) Mar 27, 2016 kl. 9:56 PDT





Följ Expressen Nöje på Facebook - där kan du kommentera och diskutera våra artiklar.
