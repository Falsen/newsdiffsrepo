Mia Parnevik: "Går inte
förstå hur otäckt det är"
Jenny Tillgren

Redan innan orkanen Irma hade visat sin förödande kraft i Karibien fattade kändisfamiljen Parnevik, som bor i Florida, sig för att lämna sitt hem. På tisdagen skrev Jesper Parnevik, 52, på Twitter:

"Jag är i Tokyo och Mia flyger till Florida i dag. Hon och Phoenix får stänga huset och ta sig därifrån."

Hustrun Mia Parnevik, 49, som tagit sig till New York, har lagt upp en video från ovädret.

– Det är galet, sa hon i videon.

Nu har Mia Parnevik lagt upp en ny video på Instagram, där hon uttrycker hur förkrossad hon är och att hon inte kan sluta följa nyheterna.

– Vi sitter på hotellrummet och försöker att tänka oss bort från alla hemskheter och alla människor som är drabbade. Det är fruktansvärt. Jag hoppas att alla är i säkerhet och tar hand om sig. Är i New York, det är säkert. Men mina vänner och barn... Det går liksom inte att förstå hur otäckt det här är, säger Mia Parnevik i klippet.

Många uttrycker även i kommentatorsfältet hur berörda de är av orkanens förödande kraft.

"Det är så overkligt och hemskt. Vi i Sverige är så förskonade från naturkatastrofer av detta slag. Hoppas att alla människor och djur tar sig kan ta sig till säkra platser. Ta hand om dig och dina närmaste", skriver en person.

"Håller tummar och tror att allt ska gå bra", skriver en annan person.

En annan skriver:

"Skulle egentligen sova, men följer rapporteringen om orkanen på CNN".

Även flera andra kändisar har flytt orkanen. "Svenska Hollywoodfruar"-stjärnan Åsa Vesterlund bestämde sig för att ta sig till Paris.

– Jag har lämnat Florida, det känns inte roligt att lämna vänner, mitt hem, bilarna och så vidare. Men detta kommer bli en stor katastrof för hela Florida. Har jag otur så har jag inget hem att återvända till, säger Åsa Vesterlund.
