Sanningen om stjärn-
parets mörka förflutna
Nike Rydberg

Skådespelaren Nicole Kidman, 50, och musikern Keith Urban, 49, har varit ett par sedan 2005. Under den tiden har Urban varit öppen om sitt tidigare drogmissbruk. Nu berättar tidigare bandkamraten Vernon Rust detaljerat om hans förflutna i en ny roman, skriver sajten Radar Online.

Vännerna spelade tillsammans i bandet The Ranch och Vernon Rust beskriver deras tillvaro så här: ”Vi bodde i studion. Vi tog jättemycket kokain och var vakna i flera dagar."



LÄS MER: Nicole Kidman stöttar Donald Trump



Enligt Rust la bandet hundratusentals dollar på droger. Keith Urban ska under den perioden ha brukat kokain, heroin, crack, metadon och marijuana.

Sedan dess har han hävdat att det var Nicole Kidman som räddade honom från drogerna.

– Hon borde ha lämnat mig... men jag är evigt tacksam att hon inte gjorde det, sa han i en intervju hos Oprah Winfrey 2010.



LÄS MER: Nicole Kidman och Keith Urban vill ha barn



Nicole Kidman och Keith Urban har tillsammans barnen Sunday, 8, och Faith, 6. I år har Kidman varit öppen med att hon vill ha ännu fler, och enligt Radar Online ska de ha tillbringat tid hos både fertilitetsexperter och surrogatbyråer.

Paret gifte sig 2006 – innan dess hade Kidman ett äktenskap med Tom Cruise. I dag lever de med sina barn i Sydney, Los Angeles samt Nashville.

I år är Kidman aktuell med tv-produktionen "Big Little Lies", där hon spelar karaktären Celeste Wright.

– Den rollen tog sig in i mitt psyke på ett sätt som jag inte ville, men den gjorde bara det. Jag hade tur som kunde komma hem till Keith som är väldigt stabil, har Nicole Kidman sagt om sin man.
