Linda Lindorffs känga
– mot Rickard Sjöberg
Dante Thomsen

I fredagens avsnitt av "Fångarna på fortet", som sänds på TV4 klockan 20.00, det svarta laget, som består av Linda Lindorff, Stefan Hildingsson och Sebastian Davidsson det röda laget som består av Rickard Sjöberg, Tova Helgesson och Renaida Braun.

Vid ett tillfälle ska Rickard Sjöberg gå upp i en duell mot Sebastian Davidsson, känd från TV4:s dokusåpa "Bonde söker fru" och som medverkat i tävlingen Sveriges starkaste man.

Tävlingen går ut på att banka ner tre stora spikar med en slägga. Och därmed har muskelberget Sebastian Davidsson en klar fördel gentemot Rickard Sjöberg.

– Här behöver ni det mest slagkraftiga ni har, säger programledaren Gunde Svan i programmet.



LÄS MER: Linda Lindorff skadad i "Fångarna på fortet"



Det svarta laget har inga svårigheter att bestämma vem de ska skicka in.

– Saken är biff, säger tv-bonden Stefan Hildingsson i programmet.

Gunde Svan:

– Jag tror att du åker på det här själv Rickard, säger Gunde Svan till en tveksam Rickard Sjöberg.

– Jag ser fram emot att möta Linda här, skämtar Rickard Sjöberg.

Men det blir alltså Sebastian Davidsson som han ska möta. Och Rickard Sjöberg är nervös.

– Killen har ju tävlat i Sveriges starkaste man, säger han samtidigt som alla skrattar.

Agneta Sjödin försöker dock peppa Rickard Sjöberg.

– Man måste vara pricksäker också, säger hon.

Redan vid första spiken krossar Sebastian Davidsson sin konkurrent. Då passar Linda Lindorff på att pika sin TV4-kollega.

– Vi älskar dina grova armar just nu, säger hon.

– Ja det gör vi verkligen, fyller Agneta Sjödin i.



LÄS MER: Agneta Sjödin avslöjar orgierna på fortet



Efter tävlingen, som vinns av Sebastian Davidsson, förklarar Rickard Sjöberg varför han förlorade:

– Här möter jag alltså en kille som väger 125 kilo. Och så har han slagit ner typ en miljard gärdsgårdsstolpar i sitt liv. Och ändå går jag in där och tror att jag ska vinna.
