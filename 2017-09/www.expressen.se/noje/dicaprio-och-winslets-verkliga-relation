DiCaprio och Winslets
verkliga relation
Anton Nilsson

Skådespelarduon Kate Winslet, 41, och Leonardo DiCaprio, 42, har varit bästa vänner sedan inspelningen av "Titanic" för 20 år sedan.

Redan då hade de en väldigt bra kemi.

– Hon är en sådan enastående person, vår kemi föll dig helt naturlig i filmen. Vi tycker om varandra som människor, sa DiCaprio i en intervju med Entertainment Tonight efter "Titanic" hade kommit ut.



LÄS MER: Leo DiCaprio har hittat kärleken i Kate Winslet



– Vi har en väldigt, väldigt nära relation, sade Kate Winslet nyligen till magasinet Glamour.

På soliga bilder från DiCaprios lyxvilla i franska Saint-Tropez syns skådespelarna hålla om varandra iklädda badkläder.

Bilderna togs under sommaren och illustrerar duons nära vänskap.

Kate Winslet är gift med affärsmannen Ned Rocknroll – efternamnet tog maken i stället för sitt dopnamn Abel Smith – och Leonardo DiCaprio har dejtat en lång räcka fotomodeller.

DiCaprios senaste flickvän var den danska modellen Nina Agdal, 25. I våras rapporterades det att paret hade gjort slut.



LÄS MER: Skådespelarnas intima relation efter filmsuccén



Kate Winslet är snart aktuell med den nya filmen "The mountain between us. I en färsk intervju med magasinet People säger hon att inspelningen var hård – tuffare, till och med, än DiCaprios "The revenant".

Han vann en Oscar förra året för filmen, vars inspelning sägs ha varit otroligt krävande. Men Winslets nya filminspelning var ännu värre, säger hon.

– Vi var inte redo för hur svåra miljöerna var att arbeta i, säger hon om inspelningen, som ägde rum på en kanadensisk fjälltopp.

– Jag har hört Leo berätta liknande saker om "The revenant". Vi hade många i teamet som var med på den filmen, och de sa att det här var tuffare, vilket vi är mycket stolta över.

Men Winslet är van vid kalla och svåra omständigheter från inspelningen av "Titanic", säger hon.

– Jag gjorde Titanic! Att falla igenom is – inga problem. Flygkrasch, en båt som sjunker – inga konstigheter, säger hon till People.
