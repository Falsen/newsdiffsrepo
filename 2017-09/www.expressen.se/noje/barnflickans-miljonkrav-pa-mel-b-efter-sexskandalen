Barnflickans miljonkrav på
Mel B efter sexskandalen
Aino Oxblod

Spice Girls-artisten Melanie "Mel B" Brown står inför en ny ekonomisk kris i sitt liv. Artisten, som redan har stora skulder och är nära personlig konkurs, kan nu tvingas betala sin barnflicka Lorraine Gilles  ett mångmiljonbelopp.

Hennes tidigare barnflicka, som under skilsmässan med Stephen Belafonte målades upp som en av orsakerna till parets uppbrott, anklagar nu Mel B för förtal och ärekränkning. Och rättegången kan komma att kosta henne över 16 miljoner kronor om hon förlorar mot barnflickan Gilles.

Gilles har redan stämt Mel B på närmare två miljoner kronor, men nu kan priset komma att höjas rejält.

Lorraine Gilles menar att Mel B inte hade behövt nämna henne i de rättsliga dokumenten om skilsmässan från Belafonte, där Spice Girls-artisten uppgav att barnflickan hade "förstört ett hem". Efter skilsmässan i mars sa Mel B att barnflickan hade varit med i trekanter med henne och Stephen Belafonte.



LÄS MER: Stäms av barnflicka efter sexskandalen





LÄS MER: Mel B slagen och utnyttjad av sin man



Artistens advokater försvarar valet att namnge Lorraine Gilles med att det var tvunget för att Mel B skulle kunna ansöka om besöksförbud från Stephen Belafonte.

Den amerikanska domaren Dalila Lyons yrkar för att Mel B och Lorraine Gilles ska komma till en överenskommelse innan det hela går till rättegång, för att göra det lättare för dem båda.
