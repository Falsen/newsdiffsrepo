Penny Parneviks förvandling
– som fansen älskar: "Wow"
Dante Thomsen

För en vecka sedan klippte Penny Parnevik, känd från TV3:s realityserie "Parneviks", av sig håret. Nu har tv-profilen gjort ytterligare en utseendeförändring. På Instagram visar Penny Parnevik upp sin nya hårfärg – platinablond.

"Platinum", skriver Penny Parnevik.



LÄS MER: Parneviks sexbråk med duon efter tv-kvällen



Det korta klippet har hittills fått över 140 000 visningar och drygt 70 kommentarer. Och många hyllar nu tv-profilens förändring.

"Ja så snygg du blev i det. Wow!", skriver en person på Instagram.

"Skitcoolt", skriver en annan.

"Älskar det", skriver en tredje.

"Wow, snygg frilla", skriver en fjärde.

Så här såg Penny Parnevik ut i somras:

I det senaste avsnittet av Penny och Peg Parneviks podcast "Pillowtalk" berättade systrarna om sin ilska mot programledarna Filip Hammar och Fredrik Wikingsson.

Peg Parnevik, som medverkade i säsongspremiären av "Breaking news", hävdar att hon blev lurad att delta i programmets sexpanel.

Enligt Peg Parnevik tackade hon nej till att vara med i "Breaking news" när hon fick veta att hon skulle prata om tantrasex. Då kom Peg Parnevik och produktionen överens om att prata om något annat, hävdar tv-profilen.

– Du får välja vad du vill prata om och då får alla prata om det. Och då sa de: "Ni ska prata om kroppskomplex", säger Peg Parnevik i podcasten.

Men när Peg Parnevik skulle gå ut på scenen för att medverka i programmet förstår hon att det inte kommer bli som hon trott.

– Och så hör jag hur Filip och Fredrik precis innan vi ska gå på säger: "Snart ska vi få höra från sexpanelen och Peg Parnevik och marineringsex", säger Peg Parnevik i "Pillowtalk."



LÄS MER: Mia Parneviks oro för dotterns nya kärlek



Men enligt Filip Hammar kom Peg Parnevik visst till programmet för att tala om just sex.

–  Bevisligen säger min gästbokare att hon var inbjuden att vara med i en sexpanel och hon tackade ja till att vara med i en sexpanel. Och där skulle hon bland annat få prata om kroppskomplex och det fick hon också. Jag vet inte riktigt vad problemet är, säger han och fortsätter:

– Men om Peg Parnevik känner sig besviken så är vi genuint ledsna för det för Peg Parnevik är på alla sätt och vis en kanontjej.
