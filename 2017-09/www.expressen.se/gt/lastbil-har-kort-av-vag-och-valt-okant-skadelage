Lastbil har vält i dike – vägen helt avstängd
Erik Göthlin

Larmet om lastbilsolyckan kom till Värmlandspolisen vid vid 14.40-tiden på måndagseftermiddagen.

– Det är en lastbil som har vält i diket, säger Stefan Wickberg, polisens presstalesman i Värmland.

Olyckan har inträffat längs väg 26. Det är inte känt om någon har skadats i samband med olyckan.

Bergslagens räddningstjänst säger:

– Personal är på väg från Kristinehamn och Åtorp.

Enligt Trafikverket är vägen helt avstängd. Det finns i nuläget ingen prognos för när vägen kan öppnas för trafik igen.

Lastbilschauffören har förts till sjukhus.

– Chauffören är avförd i ambulans, Men det verkar inte vara några större fysiska åkommor, säger Stefan Wickberg.

Strax innan 16-tiden på måndagseftermiddagen är vägen alltjämt avstängd.

Bärgare har beställts till platsen.

Texten uppdateras
