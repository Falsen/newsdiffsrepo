Husbil och bil i frontalkrock – en person till sjukhus
Jonathan Berntsson

Vid halv åtta-tiden på fredagskvällen larmades räddningstjänsten ut till en väg i ett villaområde i Jönköping där det inträffat en trafikolycka.

Det var två inblandade fordon: en husbil och en personbil. De hade frontalkrockat.

– Det var en personbil och en husbil som kolliderade front mot front, säger Jan Callas vid räddningstjänsten i Jönköping.

De ska ha hållit en hastighet på ungefär 50 kilometer i timmen vid tidpunkten för krocken, enligt Jan Callas.

– Så det var väl inga högre hastigheter, men det skakade väl om ordentligt, säger Jan Callas.

En person fick föras till sjukhus och det rådde under en halvtimmes tid totalstopp på vägen. Den är vid 20.15 öppen igen, enligt Jan Callas.

Skadeläget är oklart.
