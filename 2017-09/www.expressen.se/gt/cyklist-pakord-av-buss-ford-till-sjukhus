Pojke till sjukhus efter trafikolycka
Erik Göthlin

Larmet om trafikolyckan kom 15.35 till Jönköpingspolisen. Polis och ambulans kallades till platsen. Enligt polisens initiala uppgifter så skulle en cyklist ha blivit påkörd.

– Det är en cyklist som har blivit påkörd av en buss. Cyklisten ska ha kommit ut på vägbanan och busschauffören tvärnitade, sa Björn Öberg i inledningsskedet.

Det visade sig dock att ingen cyklist hade blivit påkörd. Däremot slog en fyraårig pojke i sätet i samband med att bussen behövde stanna.

Pojken har förts till sjukhus för kontroll. Han har inte allvarliga skador, uppger polisen.

Polisen har inte upprättat någon anmälan efter händelsen. Det finns alltså ingen misstanke om brott, uppger polisen vidare.
