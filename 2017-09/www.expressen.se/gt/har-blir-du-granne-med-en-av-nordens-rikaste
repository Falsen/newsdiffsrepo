Här blir du granne med
en av Nordens rikaste
Erik Göthlin

Det var Göteborgs-Posten som var först med att skriva om jättefastigheten i Lervik, Strömstad som ligger alldeles vid havet.

Huset, en villa på sex rum, ligger på ungefär 160 kvadratmeter och är byggt 1928. I villan finns ett rymligt allrum med balkong med havsutsikt. Men man kan också titta på havet från den inglasade balkongen om man föredrar det.

Därtill får man två bryggor, en för båt och en för bad, gäststugor, sjöbod och vattenrätt. Tomtytan ligger på 6 232 kvadratmeter.



LÄS MER: Miljardären Olav Thon om vänskapen med Kamprad



Priset då? 25 000 000 kronor. Men priset är inte i överkant, menar mäklaren Sasha Andersson på Mäklarhuset i Strömstad.

– Vi tror att det är ett område med väldigt expansiv marknad. Om man sedan har väldigt mycket pengar och vill köpa något unikt och exklusivt så ligger bostaden nära Norge, säger hon till Göteborgs-Posten.

Det kommer inte råda någon brist på intressenter trots det saftiga priset, menar mäklaren vidare.

– Det är en unik bostad och tomt. För pengarna får den nye ägaren även egen sjöbod och gäststugor med sovplats för upp mot sex personer, säger hon vidare till tidningen.

En del i det i det hela är att den norska miljardären och entreprenören Olav Thon blir din granne. Han bor nämligen i området. Den 93-årige Thon, som går runt i sin karakteristiska röda mössa, äger i dag över hundra köpcentrum och runt 70 hotell. I våras köpte han Tanums shoppingcenter och han har planer på att expandera längs E6.



LÄS MER: Kungaparets hus sålt för 21 miljoner kronor



I en tidigare intervju med GT i våras tog han bland annat upp sin vänskap med Ikeas grundare Ingvar Kamprad.

– Vi känner varandra ganska gott. Han har besökt mig och jag har besökt honom i Småland. Vi har nog lite av samma ledarstil, sa han.



LÄS MER: Kravet på miljardären: Riv din lyxstrand nu



Enligt affärstidningen Forbes, som håller koll på världens rikaste personer, är Olav Thon god för omkring 45 miljarder kronor.

LÄS MER: Kungens lyxiga sommarhus till salu – för 38 miljoner
