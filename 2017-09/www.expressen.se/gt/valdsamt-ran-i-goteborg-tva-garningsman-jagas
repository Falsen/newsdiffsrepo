Våldsamt rån i Göteborg – två gärningsmän jagas
Sanna Wikström

Larmet om personrånet kom in till polisen vid 10.30-tiden på fredagsförmiddagen.

– Det var en bekant till den rånade personen som ringde in och berättade om händelsen, säger Stefan Gustafsson, polisens presstalesman i region väst.

Rånaren ska ha slitit av offret en klocka och sprungit från platsen.

Polisen uppger att offret och dennes bekant själva har sökt i närområdet efter de två gärningsmännen innan de ringde polisen.

Ingen har ännu gripits för rånet.

Personen ska inte ha blivit skadad vid händelsen.
