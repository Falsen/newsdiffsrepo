Ilskan: Barnen tvingas
gå på livsfarliga vägar
Lovisa Waldeck

Förra året blev Julias barn av med busskorten för att de bodde 100 meter från gränsen på tre kilometer som behövdes för att ha rätt till skolskjuts. Hon stred då mot kommunen, och fick rätt.

Och även i år är det barn som inte har fått något busskort. Det beroende på att man inte bor tillräckligt långt ifrån skolan, en gränsdragning som varierar mellan tre till fem kilometer beroende på årskurs. Något som P4 Skaraborg tidigare berättat.

Det innebär i praktiken att barnen kan få gå nästan en mil från och till skolan.

– Det är en väldigt lång väg för barn på 12 till 13 år att gå till skolan att gå till och från skolan. Och vägarna är fortfarande lika farliga, oavsett om de går i förskoleklass eller om du går i åttan, säger Julia Färén.

Hennes barn drabbas inte av beslutet i år, men eftersom flera föräldrar hörde av sig till henne för att få hjälp med att överklaga beslutade hon sig för att hjälpa till.

Enligt Julia Färén innebär skolvägen för en del barn att promenera längs smala 70- och 80-sträckor, vägar utan belysning och vägar utan varken trottoar eller vägren.

– Möts två lastbilar finns det ingen mer plats, det finns inte ens plats om en personbil möter en lastbil.

Det är flera föräldrar som har gått ihop för att tillsammans kämpa för sina barns rätt till en säker skolväg.

Jessica van den Bergs son började i sjuan i augusti och får inte längre åka med skolskjutsen. Men hans lillasyster får fortfarande åka skolskjuts.

Att låta honom gå var inte ett alternativ för Jessica.

– Framför allt inte när det blir mörkt och halt. Det är helt uteslutit. Jag tycker det är väldigt konstigt att det nu anses ha blivit en säker väg.

Lena Lyresten är enhetschef på serviceenheten på Götene kommun och ansvarar för samhällsbetalda resor på enheten.

– Om jag uppfattar det hela rätt så är det så att man anser att en tolvåring är så pass trafikmogen att den kan hantera en sådan situation, säger hon, och poängterar är hon inte är med och beslutar om vilka regler som ska gälla för skolskjuts.

– Det är politiken som gör det. Hur de har resonerat när de har satt reglementet, det kan jag inte uttala mig om. Jag måste bara se till att vår personal följer de regler som politiken har satt.

Anders Månsson (i partiet Götenes framtid) är ordförande i barn- och utbildningsnämnden och han håller med föräldrarnas kritik att vägarna inte passar som skolvägar.

– Personligen tycker jag inga vägar är säkra. Det kan hända olyckor över allt.

Under tisdagen kommer nämnden att ha ett möte där frågan om föräldrarna som överklagat besluten om busskorten kommer att tas upp.

– Det finns ett förslag lagt av några politiker som tycker att vi ska ge dem skolkort i alla fall. Då kan ju det bli ändrat i morgon.

LÄS MER: Autistiske Tage, 6, nekas skolskjuts av Partille kommun
