Svampplockare försvunnen
– stor sökinsats pågår
Erik Göthlin

Polisen har flera patruller och hundar som deltar i sökandet. Det var BT som var först med att skriva om räddningsinsatsen. Svampplockaren är försvunnen sedan 21-tiden på tisdagskvällen.

Till en början hade polisen telefonkontakt med mannen, men vid 23-tiden hade man tappat kontakten.

– De hade lite telefonkontakt och vi trodde att de skulle lösa det ganska snabbt. Men nu är vi ute med hundar och folk som känner till trakten, säger Peter Apelqvist och fortsätter:

– Han har sagt att han ramlat och skadat sig. Men nu har han inte svarat.

Från en början var det tänkt att en helikopter skulle användas i sökandet, men då helikoptern har tekniska problem är det alltså sökande på fot som gäller.

Mannens bil har lokaliserats.

– Förhoppningsvis är han inte jättelångt därifrån. Men vi vet inte i vilken riktning.

Polisen kan kalla in extraresurser om mannen inte hittas inom en snar framtid.

Texten uppdateras
