Svampplockare hittad
– försvunnen i 5 timmar
Erik Göthlin

Polisen hade flera patruller och hundar som deltog i sökandet. Det var BT som var först med att skriva om räddningsinsatsen. Svampplockaren anmäldes försvunnen kring 21-tiden på tisdagskvällen.

Till en början hade polisen telefonkontakt med mannen, men vid 23-tiden hade man tappat kontakten.

– De hade lite telefonkontakt och vi trodde att de skulle lösa det ganska snabbt. Men nu är vi ute med hundar och folk som känner till trakten, säger Peter Apelqvist och fortsätter:

– Han har sagt att han ramlat och skadat sig. Men nu har han inte svarat.

Från en början var det tänkt att en helikopter skulle användas i sökandet, men då helikoptern har tekniska problem är det alltså sökande på fot som gäller.

Mannens bil har lokaliserats.

– Förhoppningsvis är han inte jättelångt därifrån. Men vi vet inte i vilken riktning.

Strax före klockan två natten mot onsdagen hittade polisen mannen.

– Han var nedkyld men hade inga större skador, säger Sanna Lagerqvist, vakthavande befäl vid polisen i Borås.
