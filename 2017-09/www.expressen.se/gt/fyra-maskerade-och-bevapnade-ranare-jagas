JUST NU: Fyra beväpnade
rånare slog till mot butik
Björn Lindsten

Larmet kom till polisen klockan 21.05. Rånarna ska ha varit beväpnade med knivar och pistolliknande föremål.

– Det är oklart vad rånarna kommit över. Eventuellt handlar det om postförsändelser, butiken ska vara postombud enligt de preliminära uppgifter jag har, uppger Nyman.

Vittnen såg rånarna försvinna i en bil efter rånet.

– Vi söker den bilen och rånarna med ett antal patruller, berättar Nyman.

Enligt polisen ska ingen person ha skadats fysiskt vid rånet.

Rånet skedde i butik i de centrala delarna av Hisingen i Göteborg.

– Bilen de uppges ha flytt beskrivs av vittnen som ljus och mindre, berättar Tommy Nyman vid polisen.

Det ska alltså ha handlat om fyra personer som utfört rånet.

– Man hotade personal inne i butiken med flera vapen. Det ska handla om knivar och pistolliknande föremål, säger Nyman.
