Lastbil och personbil i krock på E6
Evelina Nedlund

Olyckan inträffade i närheten av en påfart på E6 i Uddevalla. En personbil och en lastbil ska ha krockat.

Enligt polisen är det oklart om någon skadats i samband med olyckan.

I närheten av olycksplatsen på E6 inträffade vid 15-tiden en annan olycka där en lastbil körde in i en annan lastbil. Nu, två timmar senare, har alltså ytterligare en olycka inträffat i samma område.

Är väglaget på platsen dåligt eftersom två olyckor inträffat inom loppet av två timmar?

– Det har vi ingen kännedom om. Men eftersom det finns både av- och påfarter där kan det ha varit att olyckorna inträffat i samband med det och att man inte kunnat bestämma sig vart man ska köra, säger Tommy Nyman, polisens presstalesperson i region Väst.

Texten uppdateras.
