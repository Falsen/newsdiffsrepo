Två lastbilar i krock på E6
Evelina Nedlund

Olyckan inträffade i närheten av en påfart på E6 i Uddevalla strax efter klockan 16.30. Enligt de första uppgifterna rörde det sig om en personbil och en lastbil som krockat, men det visade sig vara en mindre lastbil och en större lastbil som kolliderat.

Ambulans och polis larmades till platsen.

Enligt polisen ska en av förarna ha förts till sjukhus i ambulans. Skadeläget är oklart.

I närheten av olycksplatsen på E6 inträffade vid 15-tiden en annan olycka där en lastbil körde in i en annan lastbil. Nu, två timmar senare, har alltså ytterligare en olycka inträffat i samma område.

Är väglaget på platsen dåligt eftersom två olyckor inträffat inom loppet av två timmar?

– Det har vi ingen kännedom om. Men eftersom det finns både av- och påfarter där kan det ha varit att olyckorna inträffat i samband med det och att man inte kunnat bestämma sig vart man ska köra, säger Tommy Nyman, polisens presstalesperson i region Väst.
