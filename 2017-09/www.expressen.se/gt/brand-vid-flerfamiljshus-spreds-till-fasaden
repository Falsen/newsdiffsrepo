Brand vid flerfamiljshus – spreds till fasaden
Eva Rogsten

Vid halv femtiden på tisdagsmorgonen började det brinna i ett sophus vid ett flerfamiljshus på Orangerigatan i Örgryte i Göteborg.

– Boende såg lågor från ett sophus intill. Det var ett sopkärl som hade börjat brinna, och det hade tagit sig i en fasad. Vi kunde snabbt släcka så det var ingen fara, säger räddningstjänstens larm- och ledningsoperatör.

Några av de boende hade själva lämnat flerfamiljshuset, men fastigheten behövde inte evakueras.

– Det hade gått upp rök i trapphuset och den vädrades ut, uppger räddningstjänsten.

Efter en timme var räddningstjänsten klar med insatsen och alla boende var tillbaka i sina lägenheter.
