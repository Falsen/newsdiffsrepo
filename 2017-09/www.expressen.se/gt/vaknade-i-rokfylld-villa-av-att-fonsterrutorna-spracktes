Vaknade i rökfylld villa av att fönsterrutorna spräcktes
Mikaela Lindahl

Klockan 23:43 under torsdagskvällen larmades polis och räddningstjänst om en brand i en villa i Vårgårda.

De boende ska ha vaknat av att fönsterrutorna till huset gått sönder, och då märkt att huset var rökfyllt.

Tre personer och flera hundar ska ha tagit sig ut ur huset.

– Men det finns inga uppgifter om att någon ska vara skadad, säger Johan Josarp, vakthavande befäl.

Det är fortfarande oklart hur branden startat och hur pass allvarligt skadad byggnaden har blivit.

Klockan 02:00 på natten befann sig räddningstjänsten fortfarande på platsen för eftersläckning.
