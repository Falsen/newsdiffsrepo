Bil har voltat av vägen – föraren till sjukhus
Erik Göthlin

Larmet kom till polisen strax innan fyratiden på måndagseftermiddagen. Polis, ambulans och räddningstjänst kallades till platsen.

Det visade sig att en bil voltat av vägen.

Föraren har förts till sjukhus. Han kontrollerades där för nykterhet och är misstänkt för drograttfylleri efter händelsen. Föraren är också misstänkt för olovlig körning och vårdslöshet i trafik, uppger polisen.
