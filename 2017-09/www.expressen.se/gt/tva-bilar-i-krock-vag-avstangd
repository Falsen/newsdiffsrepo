Två bilar i krock – vägen avstängd
Eva Rogsten

Larm om en olycka på riksväg 42 utanför Vårgårda kom strax efter halv sju på torsdagsmorgonen.

– Det är ännu oklart om någon skadats i samband med olyckan. Bilarna har krockat i en korsning, säger Tommy Nyman, presstalesman vid polisen i region väst.

Vägen har stängts av och beräknas öppna igen vid åttatiden på morgonen enligt Trafikverket som uppmanar trafikanter att välja andra vägar.

SOS Alarm uppger att en person har först till sjukhus.

– Det är en kvinna som förts med ambulans till sjukhuset i Borås med okända skador, säger Tommy Nyman.

Polisen skriver en rapport om olyckan för att utreda om någon gjort sig skyldig till vårdslöshet i trafik.

Tommy Nyman säger strax före klockan 8 att vägen åter är öppen för trafik.
