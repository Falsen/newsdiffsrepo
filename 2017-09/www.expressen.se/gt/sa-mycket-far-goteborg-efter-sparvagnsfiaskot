Så mycket får Göteborg
efter spårvagnsfiaskot
Erik Göthlin

2015 bröt Göteborgs stad avtalet med den italienska spårvagnstillverkaren Ansaldobreda. Anledningen var de många problem som vagnarna dragits med, bland annat rost, vilket gjorde att alla vagnar inte har tagits i trafik.

– Deras arbete har varit undermåligt och försenat och på så vis inte uppfyllt vad vi har kommit överens om, sa trafikdirektören Stefan Englinger då.



LÄS MER: Spårvagnskriget över: "Ett ekonomiskt plus"



Fajten har drivits rättsligt. Göteborg har krävt tillverkaren på 570 miljoner. Tillverkaren har å sin sida krävt 490 miljoner från Göteborgs stad. Under torsdagen kom skiljenämndens dom – och under fredagen offentliggjorde Göteborgs stad summan som man får av tillverkaren.

Summan landar på 190 miljoner kronor, varav cirka 140 miljoner är ersättning för att få vagnar har kunnat gå i trafik..

Göteborgs stad får i sin tur betala pengar till tillverkaren. 140 miljoner, varav 70 miljoner som det tidigare bestämts om men som inte betalats ut, handlar det om.

Pluset, nettosumman, blir 120 miljoner kronor.

– Utfallet av domen är klart till Göteborgs Stads fördel. Utan ett skiljedomsförfarande hade vi inte fått ett slut på tvisten och riskerat att inte få någon ersättning överhuvudtaget. Och viktigast av allt är att vi nu har tagit kontroll över alla vagnarna, får ut dom i trafik och fortsätter utveckla kollektivtrafiken, säger Stefan Eglinger i ett pressmeddelande.



LÄS MER: Kommunen bryter avtalet efter fiaskot



Trafiknämndens ordförande Johan Nyhus (S) sa så här under torsdagen på frågan om han och göteborgarna borde känna sig som vinnare:

– Nja, jag känner snarare lättnad efter domen. Nu kan vi gå vidare och skapa en bättre spårvagnstrafik i stan

Göteborgs Stad köpte ursprungligen 65 spårvagnar från AnsaldoBreda. Vagnarna levererades mellan 2006 och januari 2013 och hade många brister och produktionsfel. Däribland rostskador, vilket ledde till att bara 35-40 av vagnarna kunnat vara i trafik.
