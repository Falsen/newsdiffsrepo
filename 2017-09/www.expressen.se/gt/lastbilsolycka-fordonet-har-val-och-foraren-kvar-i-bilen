Cementbil i olycka – vägen avstängd
Björn Lindsten

Larmet kom klockan 11.24.

– Vi kom till olycksplatsen precis och föraren i lastbilen ska vara kvar i fordonet, säger Prästbacka.

Han har ingen information om skadeläge.

Ett körfält är avstängt, enligt räddningstjänsten.

– Vi hade båda filerna i norrgående avstängda till en början, men nu har vi börjat släppa på trafiken i en av filerna, berättar Bosse Johansson, larm och ledningsoperatör vid Räddningstjänsten i Storgöteborg klockan 11.45.

Är föraren kvar i bilen ännu?

– Nej han ska vara ute ur bilen nu.

Vad är det för typ av lastbil?

– Det är inte en lastbil utan en cementbil. Den ligger på sidan mot diket.

Olyckan har inträffat på väg 158 i norrgående riktning. Vägen går längs kusten i södra Göteborg in i Kungsbacka kommun. Olycksplatsen är nära Kullaviksmotet där det alltså råder begränsad framkomlighet ytterligare en stund.

Strax före klockan 12 har polisen uppdaterad information:

– Det blev inga personskador till följd av olyckan, men man kan nog räkna med begränsad framkomlighet ett tag till. Vägassistans är på väg till platsen, troligen för att skylta om.

Cementbilen kräver en tungbärgare för att tas från olycksplatsen.

– Den väger ju en del i sig själv, sen var det dessutom en del cement i trumman, uppger Fuxborg.

Han har ingen prognos på när bilen kan vara bärgad.

Texten uppdateras
