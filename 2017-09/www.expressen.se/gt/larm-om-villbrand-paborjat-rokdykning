Stort räddningspådrag
efter källarbrand i villa
Björn Lindsten

Larmet från SOS kom 19.30.

– Vi är på plats med enheter från tre stationer. Källaren är rökfylld, vi har precis påbörjat insatsen, sa Bosse Johansson vid räddningstjänsten Storgöteborg.

Inga personer ska då ha varit kvar i byggnaden, uppger han.

Branden är i en villa i ett tättbebyggt villaområde i södra Göteborg.

Klockan 19.50 var läget oförändrat.

– Det handlar om ett stort hus. Man jobbar sig sakta igenom röken i källaren, men vi har ännu inte lokaliserat varifrån röken kommer, sa Johansson.

Polis var också på plats.

– Larmet gäller en rökfylld källare. Ett antal enheter från räddningstjänsten är larmade. Ambulans är också på plats eller på väg, berättar Tommy Nyman, polisens presstalesperson i region Väst.

En halvtimme senare meddelades att branden i källaren var släckt.

– Det var mycket rök i källaren, säger larm- och ledningsoperatören på räddningstjänsten.

Tommy Nyman:

– Jag vet inte vad det var som har brunnit, men man har släckt det.
