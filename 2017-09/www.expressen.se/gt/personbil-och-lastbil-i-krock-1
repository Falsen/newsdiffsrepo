Personbil och lastbil i krock – två till sjukhus
Lovisa Waldeck

Det var vid 15-tiden på fredagseftermiddagen som en lastbil och en personbil krockade på en väg i Kungsbacka kommun. Det är oklart hur olyckan har gått till. Räddningstjänst, ambulans och polis larmades till platsen. Enligt polisen är det stopp i trafiken vid olycksplatsen.

Enligt polisen kommer två personer som färdats i personbilen att föras till sjukhus med ambulans. Skadorna bedöms inte som allvarliga, enligt polisen.

– Det var en dörr som inte gick att öppna, och för att minimera risken att förvärra nackskador så plockar man ut dem försiktigt, säger Tommy Nyman.

Vägen kommer att vara avstängd medan räddningstjänsten arbetar med att plocka ut personerna vilket beräknas vara färdigt vid 16-tiden.
