Stort slagsmål – supportrar drabbade samman
Erik Göthlin

Larmet kom till polisen strax innan 23-tiden på måndagskvällen. Det är oroliga människor som berättar för polisen att ett jätteslagsmål äger rum vid Vasagatan i centrala Göteborg.

– Vi åker dit med ett antal enheter och stannar kvar en stund, säger Johan Josarp.

När polisen dyker upp skingras dock supportrarna och försvinner därifrån. En misshandlad person är dock kvar på platsen, men personen ville inte bidra till någon brottsutredning.

– Då är det inte heller någon idé att ta upp någon anmälan, säger Josarp.



LÄS MER: Kaosscenerna i slutet av Göteborgs-derbyt



Enligt Johan Josarp så följde händelsen det mönster som han menar brukar uppstå när supportrar drabbar samman.

– De slåss och när vi kommer dit är det bara någon enstaka var. Det är som det brukar, konstaterar han.

Ingen person greps i samband med händelserna.
