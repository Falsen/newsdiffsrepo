Vår krog och bar-
dömd uttalar sig
Erik Göthlin

Restaurangen var full med gäster som drack öl och följde en Champions league-match mellan Barcelona och Manchester city strax efter klockan 22 på kvällen den 18 mars 2015 då flera beväpnade med dödskallemasker dök upp i dörröppningen till restaurang Vår Krog och bar på Hisingen.

Två personer sköts ihjäl, ytterligare åtta skadades.

Jonis Adan, 22, är en av personerna som dömdes för medhjälpt till mord och medhjälp till mordförsök. Hans straff: 14 års fängelse.

Nu uttalar han sig för första gången om händelsen.

– Alltså jag kan inte berätta varför jag är oskyldig, jag kan bara säga att jag är oskyldig. Och jag kan egentligen inte bevisa det, för om jag ska ropa på vittnen som gjort narkotikaaffärer med räknas det som golning. Och det är något jag växt upp med att inte göra. Det är mitt ord mot åklagarens och rättens ord och tydligen väger deras mest, säger Jonis Adan till Uppdrag granskning.
