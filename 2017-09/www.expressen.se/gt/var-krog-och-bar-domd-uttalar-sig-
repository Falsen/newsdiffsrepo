Vår krog och bar-dömd bryter tystnaden
Erik Göthlin

Restaurangen var full med gäster som drack öl och följde en Champions league-match mellan Barcelona och Manchester city strax efter klockan 22 på kvällen den 18 mars 2015 då flera beväpnade med dödskallemasker dök upp i dörröppningen till restaurang Vår Krog och bar på Hisingen.

Två personer sköts ihjäl, ytterligare åtta skadades.

Jonis Adan, 22, är en av personerna som dömdes för medhjälp till mord och medhjälp till mordförsök. Hans straff: 14 års fängelse.



LÄS MER: De döms för skjutningen på Vår krog och bar



Nu uttalar han sig för första gången om händelsen. Han hävdar att han är oskyldig.

– Alltså jag kan inte berätta varför jag är oskyldig, jag kan bara säga att jag är oskyldig. Och jag kan egentligen inte bevisa det, för om jag ska ropa på vittnen som gjort narkotikaaffärer med räknas det som golning. Och det är något jag växt upp med att inte göra. Det är mitt ord mot åklagarens och rättens ord och tydligen väger deras mest, säger Jonis Adan till Uppdrag granskning.

Totalt sju män dömdes vid rättegångarna i tingsrätten och hovrätten. Enligt tingrätten låg Adam Abdulahi tillsammans och i samförstånd med Jonis Adan, Josef Hällgren, Ahmed Warsame, och Onur Corap bakom morden. I hovrätten ändrades domen på så sätt att personerna i stället för mord dömdes för medhjälp till mord, då det inte gick att belägga vem som hade gjort vad.

På frågan om alla är oskyldiga till dådet, svarar Jonis Adan så här:

– Jag kan inte säga att alla är oskyldiga, men det är jag och några till som är oskyldiga till detta. Men ändå sitter vi här i dag.



LÄS MER: Livstidsdömde Ahmed Warsame uttalar sig



Han säger samtidigt att han vet vilka personer det var som gick in på krogen och sköt, men att han inte vill säga vilka de är.

– Jag har växt upp med att man kan inte gola ner, man kan inte gola. Det går inte. Och jag personligen trodde aldrig att det skulle gå så här långt, säger han till Uppdrag granskning.



LÄS MER: Vår krog och bar-dömda vill frias
