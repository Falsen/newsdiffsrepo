Topp-politikerna: Så ska
kriminaliteten stoppas
Evelina Nedlund

SVT:s "Uppdrag granskning" har kartlagt gängkriminaliteten i Biskopsgården i Göteborg. Kartläggningen visar att 20 unga män tillsammans lagförts för över 350 brott.

I kvällens program, "Gängmorden i Göteborg: del 2" ger toppolitikerna Tomas Tobé (M), ordförande justitieutskottet, Adam Marttinen (SD), rättspolitisk talesman och samordningsminister Ibrahim Baylan (S) sin syn på problemen och hur de ska lösas.

Enligt Adam Marttinen (SD) handlar det bland annat om att begränsa invandringen och skärpa straffen.

– Det absolut viktigaste och bärande är att vi haft växande utanförskap i Sverige. Vi måste givetvis ha en begränsad invandring så att vi inte fyller på de utanförskap som har skapats under de här regeringarna. Det finns tyvärr ingen quick-fix och det kommer ta generationer innan människor känner sig integrerade fullt ut, säger

Tomas Tobé (M) framhåller däremot vikten av invandring, men säger i programmet att det finns stora problem vad gäller integration.

– Det är klart att det där är en alldeles för enkel analys. Det är klart att invandring har betytt väldigt mycket för Sverige. Vi har haft massor av människor som kommit hit från andra länder som arbetar och bidrar till svensk välfärd. Men ja, vi har misslyckats de senaste åren eftersom vi de senaste åren har byggt upp stora integrationsproblem, säger Tobé.

– På kort sikt handlar det om att stärka polisen och stärka brotten. Att en kille med skarpladdat vapen, som exemplet i kvällens program, åker fast och kommer ut direkt – det ska inte vara möjligt, säger Ibrahim Baylan (S).

Enligt Uppdrag Granskning kännetecknas situationen i Biskopsgården av narkotikahandel, våld, skjutningar, hot och gängkriminalitet.

– Det är en utveckling som under lång tid gått åt fel håll och på många sätt ett misslyckande för vårt samhälle. Men det är viktigt att vi inte bara nöjer oss med att konstatera det utan också att nu kraftfullt fortsätta vidta åtgärder för att vända den här utvecklingen, säger samordningsminister Ibrahim Baylan (S) i Uppdrag Granskning.



LÄS MER: Vår krog och bar-dömd bryter tystnaden

Tomas Tobé (M), som är ordförande justitieutskottet, instämmer i Baylans beskrivning av situationen i Biskopsgården som ett misslyckande.

– Jag tror att det är dags att börja tala klartext. Det här är ju tyvärr resultatet av decennier av misslyckad integrationspolitik och jag menar det har gjorts försök även historiskt, men det är väl bara att konstatera att vi nu betalar priset för att vi inte riktigt tog tag i det här tillräckligt mycket tidigare.

Även Adam Marttinen (SD), rättspolitisk talesman, delar även han bilden av misslyckande.

– Jag kan instämma. Tyvärr är man inte speciellt förvånad. Vi har haft en väldigt kraftig migration till Sverige. I redan utsatta områden har det tillkommit människor som har svårt att etablera sig i vårt land och då blir det den här effekten av att människor känner sig segregerade och då blir det också motsättningar, säger Adam Marttinen (SD) rättspolitisk talesman.



LÄS MER: Här är var fjärde kille dömd för brott – efter högstadiet

De tre partierna delar bilden av att man misslyckats på flera politiska plan i områden som Biskopsgården. Men när det kommer till hur man ska hantera den problematik som finns har de olika uppfattningar.

– Moderaterna har tre tydliga löften: det kommer innebära stärkt polis, skärpt straff och en tydlig fokusering på de utsatta områden vi har, säger Tomas Tobé (M).

– Ja det är det som vi Sverigedemokrater efterfrågat under hela mandatperioden: det är skärpta straff som gäller. Vi måste se till att de personer som är väldigt farliga i samhället inte går fritt i samhället, säger Adam Marttinen (SD).
