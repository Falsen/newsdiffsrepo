Butik utrymdes när nödraket smällde
Lovisa Waldeck

Det var strax efter klockan 11 som polis, räddningstjänst och ambulans larmades till en butik i Jönköping. Någon typ av fyrverkeripjäs hade då smällt inne i butiken.

– Det ska ha blivit en del rök, säger Björn Öberg, presstalesperson vid polisen i Jönköping.

Det visade sig att det sig vara en nödraket som enligt polisen verkar ha funnits till försäljning i butiken.

– Det ska ha blivit brännmärken på marken men det ska inte ha varit någon brand, säger Christer, operatör vid SOS Alarm.

Räddningstjänsten vädrade ur lokalen men kunde sedan lämna platsen.

Ingen ska ha skadats vid händelse. Enligt polisen kan nödraketen ha gått av av sig själv. I nuläget finns det ingen misstanke om brott.

LÄS OCKSÅ: Brandmännens akuta drag vid Ica-branden
