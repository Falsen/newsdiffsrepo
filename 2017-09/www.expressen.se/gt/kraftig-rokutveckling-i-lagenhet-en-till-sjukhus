Kraftig rökutveckling i lägenhet – en till sjukhus
Eva Rogsten

Larmet kom till räddningstjänsten vid halv åttatiden på fredagsmorgonen. Det gällde kraftig rökutveckling i en lägenhet i Lidköping.

– En person som befann sig i lägenheten har förts med ambulans till sjukhus, säger Johannes Svensson, räddningschef i beredskap vid räddningstjänsten Västra Skaraborg.

Det är okänt hur allvarliga skador personen har.

Även orsaken till den kraftiga röken är oklar.

– Om det berodde på torrkokning eller om det fattat eld någonstans vet jag inte, säger Johannes Svensson.

Röken har inte spridit sig till andra delar av fastigheten.

Polisen uppger att det kan vara en tappad cigarett som orsakat branden.
