Jordskalv märktes på
flera håll i Skaraborg
Eva Rogsten

Vid halv elvatiden på måndagskvällen märkte invånare på flera håll i Skaraborg att marken skakade. Det handlade om ett jordskalv som inträffat i Otterbäcken norr om Mariestad, uppger Radio P4 Skaraborg.

Enligt radion har rapporter kommit in från bland annat Mariestad, Töreboda och Stöpen om att skalvet märktes där.

Jordskalvet mättes till 2,5 på Richterskalan.

– Det är en förhållandevis hög siffra, även om området kring Vänern har drabbats tidigare, säger seismologen Reynir Bödvarsson, till radion.
