Fjärde segern
för Frölunda
Stefan Nilsson

Zürich var var väl förberett för att stoppa Frölundas förstakedja med Joel Lundqvist, Ryan Lasch och Mats Rosseli Olsen.

Trion var ju inblandad i det mesta i den första matchen, speciellt Lundqvist och Lasch som till slut avgjorde med sitt 5–4-mål i sudden.

LÄS ÄVEN: Guldhjältens succé i comebacken

Trots det hade hemmalaget redan efter knappt åtta minuter dragit på sig två utvisningar.

På den första spelade Frölundas pp-uppställning med Adam Almquist som back tillsammans med anfallsspelarna Lundqvist, Lasch, Victor Olofsson och Max Friberg lysande.

De släppte pucken snabbt och skapade flera vassa lägen, men nådde ändå inte hela vägen.

Men efter 13.57 var det ändå Joel Lundqvist som gjorde matchens första mål.

Det såg ut som tidigare i CHL, snabb passning till Frölundas lagkapten som sköt direkt i krysset. Skillnaden var att det inte var Lasch som serverade Lundqvist, utan den andre kedjekompisen, Mats Rosseli Olsen.

Efter en hygglig första period var Frölundas supportrar på plats beredda på att få se en liknande utveckling som i segermatchen mot Klagenfurt i torsdags: en riktigt bra andraperiod.



LÄS ÄVEN: ”Kul att se deras kemi”

Men det blev tvärtom, hafsigt och långt från den hockey Frölunda vill spela.

Ändå var det en Frölunda-produkt som gjorde nästa mål.

Joel Lundqvist bäddade för kvitteringen genom att dra på sig en boardingutvisning på två plus två minuter.

I tre minuter lyckades Frölunda hålla schweizarna på ganska behagligt avstånd, men plötsligt small det bakom Johan Mattsson i Frölundas mål.

Robert Nilsson slog en passning som touchade ett Frölunda-ben innan den landade framför Fredrik Pettersson, som drog till direkt med en sedvanlig slagskottskanon.

1–1 och stort jubel på läktarna.

Fredrik Pettersson fortsatte sedan oroa Frölunda-försvaret medan Roger Rönnberg plockade upp i sina formationer för att få bättre fart i offensiven.

Men det var Zürich som dominerade i den tredje akten. Frölunda behövde en utvisning på hemmalaget för att återta ledningen.

När Samuel Guerra åkte ut efter 10.56 tog det drygt en minut att få utdelning efter mycket bra spel med en man mer.

Pucken skickades runt snabbt, till slut satte Adam Almquist skarpskytten i rätt läge.

Niklas Schlegel i hemmamålet var chanslös.

2–1-målet blev signalen till Zürich att sätta ny fart och stort press i Frölunda-zonen. Men göteborgarna stod upp hela vägen och behöll lugnet.

De tre nya poängen innebär att gruppsegern i praktiken är säkrad och Frölunda vidare till slutspelet i CHL.

Rent formellt behövs en seger mot poänglösa franska bottenlag Gap, men det är mest en formsak.

– Det är en roligt turnering att spela, vi ser fram mot den varje dag, säger Roger Rönnberg till Viaplay.
