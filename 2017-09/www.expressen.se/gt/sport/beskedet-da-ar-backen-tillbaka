Beskedet: då är backen tillbaka
Markus Wulcan

Sam Adekugbe hoppade in i andra halvlek i träningslandskampen mot Jamaica. Men redan efter tio minuter tvingades han utgå på grund av känning i baksidan av låret.

En MR-undersökning är nu genomförd i Göteborg. Det rör sig inte om en bristning, däremot en blödning.

– Det är positivt att det inte handlade om en bristning. Den normala läkeprocessen säger tre veckor och det är vad vi har att förhålla oss till i nuläget, säger Calle Person till klubbens hemsida.

Det innebär att Sam Adekugbe missar mötena med Djurgården, Jönköpings Södra, Hammarby och sannolikt även AFC Eskilstuna. Dessutom finns det en risk att han inte är återställd till hemmamatchen mot Sirius den 29 september.

Sedan väntar ett landskampsuppehåll innan Blåvitt den 14 oktober ställs mot Halmstad på bortaplan.

Den naturlige ersättaren på vänsterbacken är Billy Nordström, som i somras hämtade hem från Varberg efter en lånesejour. Även mittfältaren och lagkaptenen Sebastian Eriksson kan spela på den positionen.
