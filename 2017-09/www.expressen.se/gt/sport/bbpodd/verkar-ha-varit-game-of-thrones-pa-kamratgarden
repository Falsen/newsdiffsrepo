'Verkar ha varit Game of
Thrones på Kamratgården'
Joakim Hanäs

Eftersom det stundar medlemsmöte och extrainsatt årsmöte i IFK Göteborg ägnas stora delar av veckans BBpodd till att gå igenom vad som förväntas bli det stora samtalsämnet på mötena, nämligen den högljudda kritiken mot Frank Andersson och hans vara eller inte vara som ordförande i föreningen.

Rasmus Forsström som sitter i Supporterklubben Änglarnas styrelse vill se en stor förändring i arbetssättet framöver.

– Man kan inte ha en ordförande som kör sitt eget race, säger han i veckans avsnitt.



LÄS ÄVEN: Här kräver fansen ordförandens avgång

Patrik Glimberg som är en av programledarna har en liknande uppfattning om hur man bör sätta samman ledningen i Blåvitt.

– Vi behöver folk som enar föreningen istället för att splittra den, men det verkar ha varit något sorts "Game of Thrones" uppe på Kamratgården, säger han i programmet.

I avsnittet får vi även höra fotbollskrönikören Noa Bachners syn på Frank Anderssons roll i Blåvitt.

IFK Göteborg håller extra årsmöte och medlemsmöte tisdag 12 september på Ullevi Lounge.

LÄS ÄVEN: Blåvitt-upproret: De kräver hans avgång
