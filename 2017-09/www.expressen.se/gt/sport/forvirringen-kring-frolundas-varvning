Förvirringen – kring
Frölundas värvning
Hector Junelind

Han tog SM-guld med HV 71 i våras.

Kommande säsong ska Adam Almquist göra allt för att leda Frölunda till mästartiteln. Den 26-årige backen är ett av klubbens tyngsta nyförvärv inför 2017/18.

Men det tycks råda viss förvirring kring hans namn. I artiklar hos olika tidningar – GT inkluderat, ska sägas – och sajter förekommer olika stavningar: "Almqvist" och "Almquist".

En sökning på Google ger fler träffar på Almqvist än Almquist.

Men det stannar inte där.

När Frölunda nu har inlett säsongen med spel i Champions Hockey League har Adam Almquist fått sitt namn felstavat – på matchtröjan.

I en intervju med Hockeysverige reder huvudpersonen ut turerna.

– U är det som gäller, säger han bestämt.

– Det står i passet. Men det är lite oklart, det har varit både V och U lite överallt.

Apropå matchtröjan i CHL säger Almquist med ett skratt:

– Nu är det V, så jag får säga till dem att byta det.

Till Frölundas försvar ska det sägas att det inte är klubbarna själva som ansvarar för trycket på matchtröjorna i CHL utan det görs centralt av turneringen, enligt vad GT erfar.

Hur namnet kommer att se ut på tröjan i SHL återstår fortfarande att se. Frölunda inväntar leveransen av årets matchtröjor.

Men Almquist är knappast unik när det kommer till att få sitt namn felstavat i sportens värld.

Även Manchester United har haft vissa bekymmer med att stava rätt på sina spelares matchtröjor genom åren:
