Blåvitt-basen
avböjer omval
Hector Junelind

IFK Göteborgs ordförande Frank Andersson har bestämt sig.

Vid årsmötet, som äger rum i mars nästa år, kommer han att avböja omval.

– Jag vill ge valberedningen optimala förutsättningar att söka min efterträdare, motiverar han att beskedet kommer redan nu.

Frank Andersson har varit ifrågasatt, framförallt den senaste tiden. På banderoller på Gamla Ullevi har Blåvitt-supportrar uppmanat honom att avgå.

– Jag är en föreningsmänniska och har under mina 30 år i olika klubbar aldrig hoppat av ett uppdrag i förtid. Får man förtroendepost i en förening, oavsett nivå, är det ens skyldighet att fullfölja det hedersuppdrag man tilldelats. Nu ser jag fram emot en stark och framgångsrik höst med hela IFK Göteborg för att efter årsmötet ta plats på läktaren säsongen 2018.



Texten uppdateras.
