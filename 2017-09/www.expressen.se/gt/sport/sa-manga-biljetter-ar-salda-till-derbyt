Så många biljetter
är sålda till derbyt
Hector Junelind

Det är årets överlägset viktigaste match för bägge lagen – inte minst ekonomiskt.

För att vinna kvällens derby hoppas Gais och Öis på ett massivt publikstöd på Gamla Ullevi.

När klockan visade 10.30 på måndagen var 7 655 biljetter sålda.

– Det blir nog runt 10 000 trots allt. Kul, säger Erik Bergkvist, Gais klubbchef.

Gais, som är hemmalag, skickar med en uppmaning till alla som vill gå på matchen:

– Att köpa förköp så man slipper köa på plats. Vi är väldigt bra på att köpa på matchdagar i både Gais och Öis, men när alla gör det samtidigt så blir det lite knöligt.

Vårens möte lagen emellan slutade mållöst och lockade 9 264 åskådare till Gamla Ullevi.

Gais ligger nia i superettan – Öis tia.
