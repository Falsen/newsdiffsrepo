Gösta Ekman: "Jag ville träffa min pappa"
Johan Bengtsson

Skådespelaren och regissören Gösta Ekman har roat och oroat oss i decennier. Rollerna från samarbetet med Hasseåtage, karaktären Papphammar, Sickan i Jönssonligan och poliskommissarie Martin Beck gör honom till en av de mest kända svenskarna. Jämte de breda filmuppdragen har han odlat en mångfacetterad teater-och regikarriär.I podcasten "60 minuter med Eric Schüldt" berättar Gösta Ekman öppenhjärtigt om de höga prestationskraven.– Det är intressant att göra sitt yttersta, för att se var gränsen går. Folk ska tänka: "Åh, herregud, kan han gå hur långt som helst, sätter han allt på spel?"



Barndomen i den kända skådespelarfamiljen Ekman var komplicerad.– Det var inte så många som brydde sig om jag fanns eller inte, berättar han i podcasten.– Jag sökte mig mycket till jobbet för att träffa min pappa. Det var en upptäcktsfärd efter honom.I 20-årsåldern gick Gösta Ekman i självmordstankar. Han rensade sin farmors medicinskåp och skar sig med rakblad. Men han skulle komma att bli en av Sveriges komiska genier. En "snubbelmästare" som älskat att ägna sig åt den "skattretande teatern".



Gösta Ekman tror att det är en förklaring till varför han lämnat ett avtryck.– Jag möter ibland människor som bara vill säga "Tack, för fan!", "Heder och tack!" Ingenting kan göra mig gladare.Gösta Ekman berättar också om kärleken till sin fru Marie-Louise Ekman, konstnär och avgående Dramatenchef.



Twittra gärna om programmet med hashtaggen #60minuter. Du kan också mejla Eric Schüldt på 60minuter@expressen.se.
