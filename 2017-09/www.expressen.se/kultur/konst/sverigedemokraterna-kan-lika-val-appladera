Sverigedemokraterna kan lika väl applådera
Peter Cornell

Ibland måste politisk konst vara mångtydig för att återge ett spektrum av komplikationer. Så är knappast fallet med Mattias Norströms flaggstång på Sergels torg. Här blir mångtydigheten mer fatal.

Kanske var flaggstången tänkt som en drift med nationalstaten och nationella symboler. Men kunde den inte lika gärna vara producerad i Sverigedemokraternas, Sverigevännernas och patrioternas led? Uttrycker den inte just den samhällssyn som de grupperna länge har predikat: att svenskheten hotas, trycks tillbaka och tvingas vika ned sig? Att allt färre vågar stå upp för en svensk identitet.



LÄS MER – Lars Vilks: Ta inte flaggan på för stort allvar



Det är därför fullt möjligt att de nu applåderar konstnären som en broder och hans verk som ett ord i rättan tid, en förtvivlad varning, så förnämligt placerad mitt på Sergels torg. En bild av “det svenska tillståndet” för att citera den norska integrationsministern. Kanske inte riktigt vad Kulturhuset hade tänkt sig. Mångtydighet är en svår balanskonst.



LÄS MER: Är den slaknade flaggstången ett plagiat?



Peter Cornell är hedersledamot i Konstakademien och medarbetare på Expressens kultursida.
