Är det här den nya arbetarrörelsen?
Karin Olsson

Vad är detta för sexistisk skitblaska? Jag är på väg att slänga den i pappersåtervinningen när jag råkar se att det är ABF:s tidning Fönstret och den skarpa Aftonbladetkolumnisten och författaren Katrine Kielos på omslaget.

Hon ligger på magen med benen uppe i vädret: den klassiska förförarposen. Det är brudbildernas brudbild, en kliché som andas Marilyn Monroe. Föreställ er en någon av Kielos kolumnistkollegor, säg Jan Guillou eller Fredrik Virtanen, i samma position. Nej, detta kräver en kvinna och helst en tilldragande kvinna, klädd på ett feminint sätt. Man behöver inte vara genusfotografen för att undra vad ABF håller på med.
