Är Pippi verkligen ensam i det där huset?
Charlotte Wiberg

Det pekar mot alla de exploateringsmöjligheter som det lindgrenska arvet fortfarande bär på. Varför inte slå mynt av de senare årens trend att göra skräck och action av Bröderna Grimms sagor, och gå loss rejält på hela det populära persongalleriet? Låt kommandoran leda vägen!

Minns att Madicken faktiskt försökte sälja sin lillasyster. Att Emil hängde Ida i flaggstången. Är Pippi verkligen ensam i det där huset, fanns det inte en tvillingsyster? Hur kom egentligen modern till himlen? Här finns en internationell marknad att erövra.

Suzanne Osten sa i torsdagens P1 Morgon att hon velat göra en mörk version av Pippi, men fått nej av Saltkråkan AB. Så det efterskalvet kan dröja.
