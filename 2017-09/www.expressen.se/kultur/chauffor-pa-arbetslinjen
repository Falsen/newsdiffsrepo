Chaufför på arbetslinjen
Jens Liljestrand

När han nu återvänder till genren med "Vad skulle vi göra om vi inte var rädda?" är det en stilsäker och ofta underfundig novellist som rör sig i miljöer få nutida svenska författare har närmat sig. Med lastbilens förarhytt som bas skildras mötet med rumänska traffickingoffer, EU-byråkrater, ohederliga bemanningsföretag och den söta stålverksarbetaren i Bergslagen som drömde om att få följa med ner till Stockholm.

Perspektivet är för det mesta gediget manligt och ibland lite klyschigt romantiskt (som när jaget flörtar med en libanesisk busschaufför vars leende känns som "Medelhavets värme"), men här finns också en fin, lite vemodig ton. Ericsson skildrar empatiskt och detaljrikt en värld av möten och återseenden, av längtan hem och längtan bort. Och av arbete, arbete, arbete.
