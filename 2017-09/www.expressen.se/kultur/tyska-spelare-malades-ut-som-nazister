"Tyska spelare målades ut som nazister"
Kulturen

I boken undersöker Isobel Hadley-Kamptz, som även är medarbetare på Expressens kultursida, bland annat aggressiviteten i läktarkulturen. Det är en lång historia där inslagen av hat ibland spårat ur rejält – men också fått skrattretande konsekvenser.

Ett av de mest extrema exemplen är EM-semifinalen mellan Holland och Tyskland i Hamburg 1988, som vanns av Holland med 2–1.

– Tidningarna byggde upp det här som en slags revansch på andra världskriget, berättar Isobel Hadley-Kamptz.

– De tyska spelarna målades ut som nazister. Det gjordes till och med på bilder på spelarna i uniformer som sattes upp på arenor.



LÄS MER: Vilka fotbollslag håller kulturpersonligheterna på?



De här stämningarna var en källa till de seglivade stereotypa bilderna av det holländska laget som kreativt och mångsidigt och det tyska som en lagmaskin där ingen tänkte själv.

– Den bilden av det tyska landslaget levde kvar fram till de senaste åtta åren, då ju ingen som gillar fotboll kan ogilla Tyskland.

För att understryka sin poäng om hur stereotyper av en nationalitet påverkar bilden av själva fotbollsspelet jämför Isobel Hadley-Kamptz med det italienska fotbollslaget.

– De har verkligen det här defensiva lagbygget där alla är sin del av maskinen. Men det är ju ingen som kallar dem för fascister för det, säger hon.



Läs Isobel Hadley-Kamptz text om läktarkultur här: "Läktarhatet kan vara renande för själen"
