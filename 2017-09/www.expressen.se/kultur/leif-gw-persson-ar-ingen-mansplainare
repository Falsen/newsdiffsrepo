Leif GW Persson är ingen mansplainare
Therese Bohman

Det populära ordet mansplaining har verkligen urholkats snabbt.

I Dagens ETC anför Maria Sveland SVT:s "Veckans brott" som exempel på just mansplaining.

"En mumlande Leif GW Persson som borstas upp av Camilla Kvartoft. Hon får rollen som mamma, dotter, elev och sekreterare. Trots att hon är minst lika kompetent som Leif GW Persson är det hon som frågar och han som har svaren."

Och visst är Kvartoft kompetent.

I "Veckans brott" gör hon ett strålande jobb som programledare. Medan professorn i kriminologi, som är mer kompetent när det gäller programmets ämne brott, är den som förklarar saker.

Det är inget konstigt med det.



LÄS OCKSÅ: Leif GW Persson: Jag vet några som hamnar i helvetet



Ordet mansplaining i sin ursprungsbetydelse - en man förklarar oombedd och överlägset något för en kvinna, eventuellt något hon dessutom vet mer om än han - är verkligen användbart.

Men alla män som berättar något för en kvinna ägnar sig inte åt mansplaining.

Och om en person som vet mycket om ett ämne vill dela med sig av det kan det ju vara värt att lyssna - även om den som pratar råkar vara man.



Följ Expressen Kultur på Facebook - där kan du kommentera våra artiklar.
