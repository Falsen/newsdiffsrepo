Värst är Sveriges
dalande ställning
Lotta Gröning

Idag har pengarna betalats tillbaka med ränta, eftersom staten fick aktier i gengäld. Men svenska skattebetalare glömmer inte vad vi gjorde för banken under krisen. Nordea är något av ett svenskt lindebarn. Socialdemokraterna protesterade också högt när den borgerliga regeringen 2013 beslutade sig för att sälja statens aktier i Nordea.

När nu Nordea bestämt sig för att flytta sitt huvudkontor till Helsingfors bedyrar bankens VD och koncernchef Casper von Koskull att detta inte kommer att drabba de svenska kunderna. Men det är regeringen som får skulden. Magdalena Andersson har haft flera nya skatter på förslag som oroat finansmarknaderna.

****

Först en finansskatt som skulle drabba flera tusen företag i finanssektorn, sedan ångrade hon sig och föreslog i stället en resolutionsavgift som alla stämplade som en förtäckt bankskatt. Det skatteförslaget blev startskottet för Nordeas flyttplaner och det hjälpte inte att Magdalena Andersson sedan prutade på höjningen.

Alliansen är väldigt upprörda just nu och det finns skäl till oro. Sveriges ställning som finanspolitiskt centrum svajar, redan tidigare har vi halkat ner till 12 plats i Europa på internationella rankningar för finansiella centrum. Sverige håller med andra ord på att tappa sin position och det stämmer illa med självbilden. Fackföreningsrörelsen skyller allt på Nordea, ser dem som svikare.

Mest positiv är märkligt nog i allt detta är finansminister Magdalena Andersson. Det är upp till varje privat företag att lägga sitt huvudkontor var de vill och hon tror inte heller att det kommer att påverka svenska jobb och svenska skattebetalare. Självklart försöker Magdalena Andersson rädda sitt eget skinn.

Det retar Carl Bildt som hojtar på twitter, ”Ju fler företag som lämnar Sverige desto bättre, eftersom vi slipper bekymmer om de får problem. Regeringens idiotiska Nordea-logik.”

Jag kan bara konstatera att inblandade sitter med fingrarna i syltburken. Carl Bildt och alliansen ska nog enbart vara tysta, de sålde statens aktier i banken, förordade den kommersiella friheten utan statlig inblandning.

***

Samtliga parter står för fria marknadskrafter och fri konkurrens och alla ville gå med i EU. Det bärande skälet för Nordeas flytt till Finland är att bli medlem i den europeiska bankunionen.

Mitt råd till Carl Bild och hans allianskollegor är att tänka efter och förstå vad orsak och verkan betyder. En sexåring som inte gör det skickas omedelbart till barn- och ungdomspsykiatrin. Fackföreningsrörelsen får göra som alla vi andra när vi är missnöjda med räntan eller på annat sätt ogillar bankens agerande, helt enkelt byta bank.

Det värsta i detta är trots allt Sverige dalande ställning i Norden och världen. Vår kompetens sviktar. Flytten stämplar givetvis landet, trovärdigheten minskar.

Regeringens politik famlar i en gråzon med drömmen om den svenska modellen och ökade skatter samtidigt som näringslivet ska stöttas och utvecklas.

Nordeas flytt till Helsingfors visade att den strategin inte fungerar tillfredställande.
