Viking Line vinstvarnar – pressade priser slår hårt
Kai-Anders Nilsson

Viking Line, som handlas i Helsingfors, sänker sina förväntningar på helåret 2017 på grund av press på både priser och volymer. Nu väntas rörelseresultatet i år bli i linje med fjolåret, mot tidigare prognos om högre rörelseresultat i år jämfört med 2016.

Bunkerprisnivån förväntas vara högre jämfört med 2016, vilket påverkar koncernens resultat negativt, heter det i ett pressmeddelande.

Samtidigt förväntas en korrigering av restitutionslagstiftningen i Finland för år 2017 ha en positiv resultateffekt.

Handeln med aktien i aktien på Helsingforsbörsen är vanligen ganska tunn, så även på fredagen när totalt 13 avslut hade gjorts strax efter vinstvarningen kring klockan 15.10.

Nyhetsbyrån Direkt
