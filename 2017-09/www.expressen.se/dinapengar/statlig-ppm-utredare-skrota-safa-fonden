Statlig PPM-utredare: Skrota Såfa-fonden
Leif Brännström

Såfan är fonden för alla soffliggare och de som tycker att det är svårt att välja fond, eller fonder i det statliga premiepensionssystemet, PPM. I Såfan hamnar alla som inte gör något eget val.

En större översyn pågår av pensionssystemet. I översynen – som leds av den politiskt sammansatta pensionsgruppen –  ingår bland annat tanken på att höja pensionsåldern och ett bantat PPM som är mer lätthanterligt. Bakgrunden till översynen är fram för allt skandalen med det maltesiska fondbolaget Falcon Fund och en del andra fondbolagsaktörer som varit i blåsväder och anklagats för att lura pensionsspararna på deras pengar.



LÄS OCKSÅ: Det här är premiepensionen. Allt du behöver veta



I går torsdag fick den parlamentariskt sammansatta pensionsgruppen en redovisning av hur den statliga utredaren Stefan Lundbergh ser på det nuvarande systemet och hur han kan tänka sig ett förändrat och banat PPM med färre fonder.



Stefan Lundberg vill ersätta Såfan med en fond som har lägre risk vilket också betyder att det i de flesta fall blir lägre avkastning för den enskilde. Systemet liknar det som gäller en traditionell pensionsförsäkring.

Men i Lundberghs förslag, som drogs för politikerna i pensionsgruppen, ska den enskilde kunna gå ett steg till innan han eller hon gör det slutliga valet av fond.

– För den som säger att det här inte räcker, ska det finnas en möjlighet  att gå vidare till ett  fondtorg för att där välja fonder, säger Stefan Lundbergh till Dagens Nyheter.



LÄS OCKSÅ: Gör rätt PPM–val och öka din pension rejält



För att förhindra lycksökare bland bolagen, så vill utredaren införa en spärr som stoppar oseriösa företag från att ta sig in på fondtorget. Stefan Lundbergh vill ha en förgranskning.

Socialminister Annika Strandhäll (S), är ordförande i pensionsgruppen.

– Det ska inte gå att lura till sig pensionsspararnas pengar, så kan vi inte ha det i ett trygghetssystem, säger hon till tidningen.

Stefan Lundberghs utredning tas nu in i pensionsgruppens fortsatta arbete med ett förändrat PPM-system.

Men det är långt ivrån säkert att förslaget blir verklighet. Motståndet från borgerligt håll är stort.

Liberalernas Mats Persson ingår i pensionsgruppen. Han säger till Dagens Nyheter att han fruktan att förslagen ska leda till sämre pensioner.

För landets soffliggare har Såfan varit om inte rena guldgruvan, så en fond med i alla fall bättre utveckling/avkastning än genomsnittet för de närmare 800 PPM–fonder som finns i det statliga systemet.

Förra året låg avkastningen för Såfan på mer än 15 procent, jämfört med cirka 9 procent för genomsnittet.
