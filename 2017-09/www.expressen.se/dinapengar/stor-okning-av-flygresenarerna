Stor ökning av flygresenärerna
Johan Ronge

Under juni, juli och augusti ökade antalet resenärer på Swedavias tio flygplatser med 8 procent, jämfört med samma tid förra året. I passagerarantal handlar det om en ökning från 10,8 miljoner till 11,7 miljoner resenärer.

Av dessa reste 7 600 000 av dem till eller från Stockholm Arlanda Airport. Vilket är en ökning med 8,6 procent jämfört med samma period året innan, enligt Swedavia, som kommer att satsa 13 miljarder kronor på Arlanda.

"Flygplatsen ska utvecklas genom förbättrad kapacitet, höjd effektivitet och förbättrad upplevelse för resenärerna", skriver Swedavia i ett pressmeddelande.

Även mindra flygplatser upplevde kraftiga ökningar av antalet resenärer:

"Östersund Airport ökade antalet resenärer med 19 procent jämfört med augusti 2016; Visby där antal passagerare ökade med sju procent och Ronneby som ökade med fem procent från 2016", skriver Swedavia.

Företaget ser den ökande charterturismen som en bidragande orsak till att flygresandet ökar.

"Researrangörerna har utökat med nya destinationer och resenärerna svarar på kapacitetsökningen".
