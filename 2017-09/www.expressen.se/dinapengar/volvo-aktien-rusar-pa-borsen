Beskedet fick Volvos aktie att rusa rakt upp
Leif Brännström

Volvos B-aktie lyfte efter beskedet om att den Göteborgsbaserade lastbilstillverkaren räknar med en rörelsemarginal på 10 procent över en konjunkturcykel.

Volvos styrelse har i sin ''årliga översyn'' beslutat sig för att införa nya finansiella mål för koncernen som ska gälla från och med nu.



LÄS OCKSÅ: Gyllenhammar sågar Volvo



När nyheten om Volvostyrelsens beslut blev känd i morse  svarade Volvos B-aktie med den rejäla uppgången. Efter en timme hade folkaktien klättrat med 6,5 procent och kring klockan 10.30 var uppgången för Volvos B-aktie 6,63 procent.

Enligt nyhetsbyrån SME Direkts sammanställning fr i slutet av juli räknade analytikerna i snitt med en justerad rörelsemarginal på 8,8 procent för 2017, 9,2 procent nästa år och 9,5 procent 2019.

Så här skriver Volvo efter den egna revideringen av siffrorna:

"Volvokoncernen har de senaste åren genomgått en omfattande omstruktureringsprocess för att sänka de strukturella kostnaderna och öka effektiviteten och befinner sig nu i en fas med fokus på organisk tillväxt och ökad lönsamhet genom ständiga förbättringar och innovation".

Och fortsätter:

"Ett tydligt och enkelt mål för rörelsemarginalen stöder ansträngningarna med att öka lönsamheten i koncernen. Målet stämmer också bättre överens med hur koncernen och dess affärsområden i dag utmanas och utvärderas internt".
