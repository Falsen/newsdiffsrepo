Kvinnorna som höjde lönen mest på din ort
Elin Kardell

Om ingenting speciellt händer under löneåret är regeln ett lönesamtal per år där den anställdes prestation utvärderas.

Det finns en rad ''måsten'' att tänka på och fällor på vägen fram till den nya lönen.

När du väl bokat in en tid med din chef finns det flera saker att hålla i minnet.





Seniorrekryteringskonsult Sofia Beuschel, chef för Poolia i Östergötland, guidar hur du ska tänka och uppträda inför lönemötet med arbetsgivaren.

– Det handlar mycket om att vara förberedd. Fundera över vad du gjort under under senaste året som gett företaget ett mervärde. Motivera varför. Du kanske har effektiviserat arbetet, dragit in mer affärer, eller bidragit på annat sätt. Det ska vara saker utöver det som ingår i din roll. Du kan inte komma med saker som redan ingår i dina arbetsuppgifter.





Sofia Beuschel tycker det är en bra idé att skriva en lista med några punkter som motiverar en löneförhöjning. Det måste vara faktabaserat och inte några känslomässiga argument. Och man ska inte jämföra sig med andra kolleger på jobbet.

– Chefen har en samlad bild av en medarbetare som man kan inte ser kollega till kollega. Det kan handla om hur personen kom in till jobbet, nyckelkompetens och så vidare. Man kan tycka vad man vill men man ska inte relatera till andra medarbetare.

När man presenterat de argument som visar att man presterar mer än vad som är förväntat, kommer det handla om en förhandling. Man får oftast inte det man vill ha på en gång.



– Kan man inte få  besked på en gång får man fråga, när får jag ett besked? Man får komma fram till ett uppföljningsmöte där och då. Man måste knyta ihop säcken.

Sofia Beuschel tipsar om att man också kan förhandla om andra saker än lön vilket kallas för löneväxling.

Vid en löneväxling avstår den anställda en del av sin lön för att i stället få en annan förmån, till exempel ett extra pensionssparande.

– Man kan förhandla om mer semester, en utbildning som man får gå på på arbetstid, mer i pension. Det finns andra saker att förhandla om, om det inte går att få högre lön.
