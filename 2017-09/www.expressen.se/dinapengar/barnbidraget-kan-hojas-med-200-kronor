Barnbidraget kan höjas med 200 kronor
Magnus Hellberg

Barnbidraget har legat på samma nivå i elva års tid. Inför de kommande förhandlingarna om budgeten finns det förslag på att höja den nivån, från de nuvarande 1050 kronor i månaden. Enligt Aftonbladets källor handlar diskussionerna om en höjning med 200 kronor. Den senaste höjningen av barnbidraget gjordes 2006.

Barnbidraget betalas ut tills det att barnet fyller 16 år.

Redan inför valet 2014 gick Socialdemokraterna ut lovade en höjning med 100 kronor i månaden – om de kom till makten.

Men sedan har inget hänt utöver beslutet att höja flerbarnstillägget.

Tidningen skriver att stora delar arbetarrörelsen varit överens om att en höjning av barnbidraget måste till. För en tid sedan skrev även LO-ordföranden Karl-Petter Thorwaldsson på DN Debatt att den kommande höstbudgeten är tvunget att innehålla en ”stor satsning”, som han uttryckte sig.

LO-ordföranden efterlyste att satsningen skulle tillkomma barnfamiljerna – just genom höjda bidrag:

”Det är dags för skördetid för vanligt folk. Löntagare måste få en större del av det välstånd som skapas. Höstbudgeten måste innehålla en stor satsning på barnfamiljerna genom höjda barnbidrag. Det är ett vallöfte från 2014. Barnbidraget har varit oförändrat sedan 2006 trots att mycket i samhället blivit dyrare. Ett tillskott i plånboken strax innan lönen kan göra stor skillnad för många familjer, skrev Karl-Petter Thorwaldsson.
