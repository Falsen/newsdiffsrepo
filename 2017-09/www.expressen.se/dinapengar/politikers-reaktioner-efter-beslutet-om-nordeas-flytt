Politikers reaktioner efter beslutet om Nordeas flytt
Fredrik Samuelson

Nordea beslutade efter ett möte på onsdagen att banken flyttar sitt huvudkontor från Stockholm, och flyttar till Finland och Helsingfors.

Liberalernas partiledare Jan Björklund skriver på Twitter:

"Företag och jobb lämnar Sverige. Nu senast Nordea. De rödgröna förstår inte företagandets villkor. Sverige står utanför EU:s bankunion. Utanförskapet har ett pris. Stavas just nu Nordea."



Moderaternas ekonomiskpolitiske talesperson Ulf Kristersson säger till Svenska Dagbladet:– Med det oskickliga agerandet har regeringen skadat förtroendet för Sverige.

Centerpartiets ledare Annie Lööf säger till Expressen:

– Sverige behöver fler företag och fler huvudkontor, inte färre. Återigen leder socialdemokratisk politik att företag flyr Sverige.  Vi ska vara ett land dit människor o företag flyttar, inte tvärtom. Nordeas flytt hårt slag mot den viktiga och växande fintech-sektorn.

Vänsterpartiets ledare Jonas Sjöstedt säger till Expressen:

– Storbanker som ägnar sig åt ett slags utpressning gentemot demokratin ger jag inte mycket för. Bankerna ska göra rätt för sig. Det är en viktig princip och Sverige ska inte vika sig för deras hot. Själv har jag lämnat Nordea, säger han.

Gunnar Hökmark (M), ledamot av Europaparlamentet, säger på Twitter:

– Magdalena Andersson bör inte bara beklaga Nordeas beslut utan också den egna politiken som är orsaken.



Texten uppdateras.
