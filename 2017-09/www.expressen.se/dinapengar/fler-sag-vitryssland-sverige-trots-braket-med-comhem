Fler såg Vitryssland – trots Comhem-bråket
Johan Ronge

I helgen kallades Discovery Networks vd, Henriette Zeuchner, senaste förhandlingsbudet från Comhem för ”ett dåligt skämt” och anklagade operatören för att ljuga.

– Det är sällan som det händer, både i affärslivet och i det privata livet, att någon som man ska köpa något av kallar en för sådana saker i pressreleaser, säger Fredrik Hallstan, Comhems presschef.

Comhems 4,5 miljoner svenska kunder kan sedan midnatt mot fredag i förra veckan inte se någon av Discovery Networks kanaler som Kanal 5, Kanal 9, Kanal 11, Eurosport, Discovery Channel och Animal Planet.

Under söndagen gick det alltså inte att följa Sveriges VM-kvalmatch mot Vitryssland genom Comhem.

Trots det så följdes matchen av fler tittare än den första VM-kvalmatchen mot Vitryssland, i mars, enligt siffror som Discovery nu har släppt.

På Kanal 5 sågs den första halvleken av 583 000 tittare (motsvarande siffra i vårens möte mellan lagen: 504 000)

Och den andra halvleken följdes av 680 000 tittare (motsvarande siffra i vårens möte mellan lagen: 628 000).

De drabbade tittarna kunde ändå se VM-kvalmatchen mellan Sverige och Vitryssland, då Discovery valde att sända den gratis online via tjänsten Dplay och Aftonbladet.

Under helgen trappades konflikten mellan tv-leverantören Comhem och kanaljätten Discovery upp ytterligare efter att Comhem lämnat ett nytt bud.



LÄS MER: Bolagets toppchefer i öppet ordkrig på Facebook



I ett uttalande som Discovery Networks vd, Henriette Zeuchner, gjorde till TT så anklagade hon Comhem för lögn och kallade det nya budet för ett "dåligt skämt".

– Vi tycker att det är ett tråkigt utspel och det är under vår värdighet att besvara det. Vi försöker ändå lösa det här för våra kunders bästa och när nivån blir så låg så vill vi inte vara med och kommentera, säger Fredrik Hallsten, presschef för Comhem.

Men vd:n för Discovery Networks anklagar er ändå för lögn och säger att ert förslag är ett skämt?

– Vi är deras kund och de vill ändå att vi ska köpa något från dem. Det är sällan som det händer, både i affärslivet och i det privata livet, att någon som man ska köpa något av kallar en för sådana saker i pressreleaser. Det känns väldigt tråkigt men vi vill liksom inte gå ner i den sandlådenivån.

Discovery Networks presschef Dan Panas säger under måndagsmorgonen:

– Jag noterar att det tydligen är under Comhems värdighet att sakligt bemöta alla som de kräver pengar av – både oss och deras kunder, säger Dan Panas.

Förslaget handlar om att Comhem vill att Discovery Networks ska betala ersättningen till statliga Teracom för sändningsrättigheter i marknätet.



LÄS MER: Detta är tv-kriget mellan Discovery och Comhem



–  Ja. Det har de också  gjort fram till nu. De har fått licenser av staten för sändningar i marknätet och har också tecknat ett utsändningsavtal med Teracom, säger Fredrik Hallsten.

”I deras — helt nya — och bisarra — förslag kräver de att vi ska betala DEM en enorm summa pengar för att ens få komma tillbaka till deras plattform. De antydde även att det var straffet för att vi stått upp emot dem”, uttalade sig Henriette Zeuchner till nyhetsbyrån TT.

– Skillnaden mellan oss är fortfarande tresiffriga miljonbelopp. Hur deras avtal med Teracom ser ut får du fråga dom om, säger Fredrik Hallsen.
