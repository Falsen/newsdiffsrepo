Kremerad kvinna hittad efter Postnords misstag
Leif Brännström

Efter att paketet irrat omkring 170 mil  i Sverige kom det till slut fram till mottagaren.

Historien om den försvunna urnan har blivit ett nytt kapitel Postnords kaos med brev och pakethanteringen.

Det var i slutet av juni som anhöriga skickade ett paket med en kremerad kvinna från Tyskland  i en urna till Sverige.  Kvinnan, 82 år gammal, hade sina närmaste släktingar i Sverige och de ville ha henne begravd här. Familjen höll en liten ceremoni i Tyskland innan paket skickades med posten till Sverige. Den här typen av försändelser följer en speciell procedur där mottagaren ska vara församlingen där den döde ska begravas.





Expressen har tidigare berättat om familjens trauma när paket försvann.

Paketet – som anlände till Sverige den 1 juli - var adresserat till Salems församling i Rönninge utanför Stockholm. Men Postnord skickade paketet norrut och den 5 juli anlände det till Postnords ombud Coo i Kramfors – drygt 50 mil fel.



LÄS OCKSÅ: Urnnan skickades 50 mil fel och försvann



I Rönninge planerade samtidigt familjen för begravning. När paket inte dök upp lyckades sonen spåra det till livsmedelsbutiken i Kramfors och bad personalen att skicka det vidare.

Sedan försvann paketet.

I de elektroniska spåren efter paketet syns att COOP–butiken i Kramfors skickat paketet vidare på morgonen den 7 juli och att det ska ha anlänt till Postnords central i Segeltorp i Huddinge på förmiddagen den 19 juli. Där upphörde alla spår.

Chefen för Postnord Sverige Anders Holm, bröt sin semester när Expressen började ställa frågor om fallet:

– Det är djupt beklagligt. Vi försöker nu spåra paketet, sa han.

Men det skulle dröja mer än en månad innan familjen kunde andas ut och börja planera för en riktig begravning.

– De har faktiskt spårat paketet. Tydligen var det ett problem att de inte kan läsa av vissa paket som kommer från utlandet. En av postcheferna kontaktade mig och berättade det. Paketet hade skickats till Jönköping dit den här typen av paket skickas för utredning, säger sonen.

Sammanlagt blev det en resa på 170 mil för paketet med urnan innan det kom rätt.



LÄS OCKSÅ: Krisbolaget Postnord behöver 3 miljarder



I går måndag kunde begravningen genomföras - nästan två månader senare än planerat.

Sonen och övriga familjen har äntligen fått ro.

– Det kändes verkligen bisarrt, säger han.

Hade ni själva förberett er på att urnan aldrig skulle dygn upp?

Ja. Jag hade förberett mig. Jag hade planerat för att köpa en grav i alla fall och hålla en begravningsceremoni.

Har Postnord bett om ursäkt?

– Ja, tusen gånger. De har också hjälpt mig med en del praktisk byråkrati kring gravsättningen. De hjälpte mig med en del papper. Och jag är jättetacksam för att Expressen fick i gång Postnord.
