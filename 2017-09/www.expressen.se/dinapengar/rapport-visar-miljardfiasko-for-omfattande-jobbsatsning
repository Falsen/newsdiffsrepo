Rapport visar: Miljardfiasko
för omfattande jobbsatsning
Johan Ronge

FUB är, enligt SVT Nyheter, en av de största insatserna för personer utanför arbetsmarknaden och förra året deltog 73 500 personer i FUB, till en kostnad av drygt 2 miljarder kronor.

FUB står för Förberedande och orienterade utbildning, och har funnits hos Arbetsförmedlingen sedan 2008.

FUB är till för de personer som befinner sig långt från arbetsmarknaden och deltagarna förbereds för ett annat arbetsmarknadspolitiskt program, utbildning eller arbete.

Förra året berättade nyhetssajten Dagens PS att satsningen fick kritik av Riksrevisionen för kostnaderna, som skenat sedan starten för nio år sedan, och ineffektiviteten i verksamheten.

En kommande rapport från Riksrevisionen som SVT tagit del av visar att kritiken återupprepas även i år. Riksrevisionen har jämfört arbetsinkomst mellan likvärdiga personer som gått FUB och de som varit öppet arbetslösa.

Jämförelsen visar, berättar SVT, att inkomsten för den som påbörjar FUB två år efteråt är 5.000–15.000 kronor lägre än för den som varit öppet arbetslös, och 15.000–25.000 kronor lägre än för den som deltagit i arbetspraktik. Skillnaderna jämnar dock ut sig över tid, rapporterar SVT.

Men det finns undantag enligt Riksrevisionens rapport: "För personer med högst en förgymnasial utbildning eller är utomeuropeiskt födda har FUB positiva effekter", skriver SVT som sökt Arbetsförmedlingen och Riksrevisionen, som avböjt att kommentera.
