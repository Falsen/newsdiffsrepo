H&amp;M-aktiens balansgång – faller under 200 kronor
Leif Brännström

Klockan 10 på måndagen hade aktien gått ner en halv procent  och säljkursen låg då på 199,70.

Kanske var reaktionen på H&M–aktien på Stockholmsbörsen en direkt följd av vad flera analysföretag och banken signalerar om akten.

Société Générale, JP Morgan och Jefferies International sänkte alla sina riktkurser för H&M före börsöppningen i Stockholm på måndagen. Tidigare har flera andra banken varit inne på samma linje. H&M:s aktiekurs ska ner.



LÄS OCKSÅ: H&M–konkurrentens nya drag



Société sänker riktkursen för H&M till 167 kronor från 195 kronor. Rekommendationen sälj upprepas. Det framgår av en analys. H&M–aktien stängde på 200,70 kronor i fredags.

Jefferies International sänker riktkursen för H&M till 210 kronor från 235 kronor. Rekommendationen behåll upprepas. Det rapporterar nyhetsbyrån Reuters.

JP Morgan sänker riktkursen för H&M till 185 kronor från 190 kronor. Rekommendationen undervikt upprepas från JP Morgon. Det skriver nyhetsbyrån Reuters.

Morgan Stanley har länge haft en negativ syn på H&M–aktien och anser att aktien bör ligga kring 150 kronor.

I förra veckan var vd Karl-Johan Persson ute och pratade sig väl om företaget – kanske hjälpte det aktiekursen något i fredags. Pappa Stefan Persson, som är styrelseordförande och huvudägare, har pumpat in fem miljarder kronor  i bolaget i år som får betecknas som en signal till omvärlden att han tror på bolaget.
