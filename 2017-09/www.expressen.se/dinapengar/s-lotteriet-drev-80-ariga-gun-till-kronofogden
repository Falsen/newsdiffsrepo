S-lotteriet drev 80-åriga
Gun till Kronofogden
Johan Ronge

DN har i flera artiklar beskrivit hur personer blivit skuldsatta av Socialdemokraternas lotteri: Kombispel.

Tidningen har avslöjat att lotteriet har sålt lotter på kredit till skuldsatta personer och skickat mängder av kunder till Kronofogden.

– Jag tycker illa om det. När vi fick information om det här tog vi kontakt med bolaget och sa att det här får ni reda ut. Vi ska inte skuldsätta människor med våra lotterier, vi ska inte heller ta dem till Kronofogden, säger partilorföranden och statsministern Stefan Löfven till DN.

Tidningen rapporterar att  8 000 personer hamnat hos Kronofogden – och 80-åriga änkan Gun, hemmahörande i södra Sverige, är en av dessa.

– Man är inte trygg i samhället längre, allt går bara ut på att lura oss gamla människor. Man trodde aldrig att det skulle bli så här, jag är ju lantbrukartös och har fått med mig hemifrån att man ska göra rätt för sig och vara ärlig. Det är svårt att hänga med, tycker jag, säger Gun till tidningen.

Hon berättar att hon har röstat på Socialdemokraterna i alla år. Men när hennes make avled förra året så blev ekonomin mer ansträngd och hon fick flytta till ett mindre boende.

Hon ringde då upp Kombilotteriet och sade upp prenumerationen.

Ändå fortsatte räkningarna att komma, berättar Gun för tidningen. Hennes dotter försökte hjälpa till att få stopp på pengakraven – men räkningarna slutade inte dimpa ner i brevlådan förrän ärendet hade hamnat hos Kronofogden.

Då hamnade ärendet hos tingsrätten. Men tack vare att Kombilotteriet inte betalade avgiften till stämningsansökan i tid och målet avslutades.

– Att sälja lotter gör många folkrörelser och det ska vi fortsätta med. Jag ser inget fel med att sälja lotter men det måste vara med schyssta regler, säger Stefan Löfven till DN.
