Sharapova förlorade
– utslagen i US Open
Carl-Fredrik Eriksson

Ryskan Maria Sharapova var tillbaka i tennisens finrum efter sin tretton månader långa dopingavstängning.

Ryskans comeback möttes av ilska från bland andra kanadensaren Eugenie Bouchard och danskan Caroline Wozniacki. Bouchard menade att Sharapova inte borde få spela igen.

– Hon är en fuskare och jag tycker inte att en fuskare ska få utöva sin idrott igen, sa hon till TRT World.

Comebacken slutade med tre segrar, men i den fjärde rundan tog det stopp.

Maria Sharapova förlorade matchen mot Anastasija Sevastova från Lettland, 5-7, 6-4, 6-2. För Sevastova väntar nu amerikanskan Sloane Stephens i den femte rundan av US Open.
