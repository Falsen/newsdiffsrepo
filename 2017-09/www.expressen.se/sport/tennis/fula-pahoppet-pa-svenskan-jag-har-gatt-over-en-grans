Fula påhoppet
– på svenskan
Jonathan Larsson

Det har gått fem dagar sedan den 26-rankade italienaren Fabio Fognini föll i den första omgången i US Open mot landsmannen Stefano Travaglia.

Under matchen fick han flera utbrott - och kallade bland annat den svenska domaren Louise Engzell för "hora".

I en intervju med Tennis World USA talar han nu ut om händelsen - och menar att han inte alls är sexist.

– Jag vill be om ursäkt till alla som tagit illa upp av det här, säger Fognini till sajten.

– Först och främst till alla kvinnor. Jag har ingenting emot kvinnor. Det gör ont att bli kallad sexist. Jag är pappa, make, och jag har en mamma och syster som jag älskar och respekterar. Jag är så ledsen, fortsätter italienaren.

Fognini fick böter på drygt 200 000 kronor för händelsen. Dessutom blev han utesluten även ur dubbelturneringen, dit han tagit sig tillsammans med Simone Bolelli.

Han riskerar dessutom att bli bannad från kommande grand slam-turneringar.

– Jag har gått över en gräns och jag arbetar med mental. Jag gjorde en dum sak och är redo att ta konsekvenserna. När jag var ensam så grät jag, det kan jag erkänna. Jag grät för att jag i slutet av dagen vet att jag inte är sån här. Det kommer inte hända igen, säger Fognini.
