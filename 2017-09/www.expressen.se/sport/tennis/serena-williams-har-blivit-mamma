Serena Williams
har blivit mamma
Carl-Fredrik Eriksson

I april tidigare i år avslöjade tennisstjärnan Serena Williams via snapachat att hon var gravid. Amerikanskan var då 20 veckor in i graviditeten och la upp en bild där det stod endast "20 veckor".

Nu rapporterar USA Today, som hänvisar till ESPN, att Serena Williams har blivit mamma. Enligt tidningen ska hon ha fött en dotter under fredagen.

Hennes syster Venus Williams har tidigare pratat om det faktum att hon ska bli moster.

– Ord kan inte beskriva hur exalterad jag är, sa hon då till ESPN.

I december förra året förlovade sig Serena Williams med en av grundarna till sajten Reddit, Alexis Ohanian.

Hon tävlade så sent som i Australian Open i januari, då hon slog systern Venus i finalen, 6-4, 6-4.

I början av mars drog hon sig ur två kommande tävlingar, Indian Wells och Miami och sa då att det berodde på en knäskada.

Segern i Australien var hennes 23:e grand slam-seger, något som gör henne till den mest framgångsrika tennisspelaren någonsin.
