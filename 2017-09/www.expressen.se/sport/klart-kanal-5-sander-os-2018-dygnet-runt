Klart: Kanal 5 sänder OS 2018 dygnet runt
TT

Kanal 5 blir en ren OS-kanal som sänder dygnet runt i 16 dagar och Discovery Networks Sweden, som köpt rättigheterna, skriver i ett pressmeddelande att de kommer att sända fler OS-timmar än något annat svenskt tv-bolag någonsin gjort.

– Vi är extremt ödmjuka inför det ädla uppdraget att förmedla de olympiska spelen till det svenska folket. OS berör alla och vi vill bjuda våra tittare på den bästa och mest omfattande bevakningen, med de största och mest folkkära profilerna, säger Emir Osmanbegovic, tv-husets sportchef.

Tävlingarna kommer också kunna följas på Kanal 9, Eurosport 1, Eurosport 2 och Eurosport Player.

OS inleds den 9 februari 2018.
