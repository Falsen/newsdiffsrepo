"Aldrig varit med om en större skandal"
Petter Östman

I ett brev till sina medlemmar skriver svenska taekwondoförbundet om den härva man går igenom.

I brevet beskriver man hur sju av förbundets medlemsföreningar varit inblandade i en omfattande pengatvätt.

Fyra styrelsemedlemmar ska också haft kreditkort som använts till privata köp.

Totalt handlar det om 580 000 kronor som inte har kunnat redovisats, däribland köp av datorer.

Det misstänkta bedrägeriet uppdagades när taekwondoförbundets tidigare styrelse inte beviljades ansvarsfrihet.

– Det här ska inte kunna ske i Sverige, men det har skett. Jag är helt tom. Vi visste ju att något hade skett, men något sådant här kunde jag aldrig tro. Det kommer att påverka vårt förbund, våra barn och ungdomar. Ekonomin är ju körd i botten, säger STF:s nuvarande ordförande Jacob Asp till Aftonbladet.

Enligt Aftonbladet har någon polisanmälan ännu inte gjorts. Men när förbundet själva är klara med sin egen utredning kommer en sådan att upprättas.

Jacob Asp räknar med att det kommer fram mer uppgifter om pengatvätt. Han räknar med att förbundet klarar krisen.

– Men det kommer att gå ut över barn och ungdomar där vi inte kommer att kunna ha den satsning vi haft. Vi kommer att få stryka kostnader, säger han till Aftonbladet.
