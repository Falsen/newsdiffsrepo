Kroppspiken mot
Pops inför galan
Carl-Fredrik Eriksson

Under fredagen går Kristallen av stapeln i Stockholm.

Flera olika tv-personligheter och tv-program ska hyllas och prisas för sina insatser under det gångna året.

På sportsidan är Viasat Sports Frida Nordstrand nominerad för femte gången – i kategorin årets sport-tv-profil.

Tillsammans med Isabel Boltenstern, Anna Brolin och André Props slåss hon om den åtråvärda statyetten.

Och psykkriget har börjat.

Inför kvällens gala passade Frida Nordstrand på att skicka en pik mot sin kollega och konkurrent André Pops.

I ett klipp som Viasat Sport publicerat på Twitter ses Frida Nordstrand träna på ett gym när hon får frågan vem som har superkroppen.

– Ja, det är inte Pops i alla fall. Det är bara en spänd tröja. Det är jag som har superkroppen, säger Viasat-profilen.

Trots fem nomineringar har Frida Nordstrand ännu inte nått hela vägen och tagit hem priset. Och hon är inte särskilt hoppfull inför årets gala.

– Baserat på statistik har jag inga jätteförhoppningar om att jag kommer vinna. Men ska man se till vad jag har gjort det senaste året tror jag vinner någon slags intern, oviktig kristall för arbetsbördan i alla fall, har Frida Nordstrand sagt i en intervju med SportExpressen.

Hon berättar också att hon inte räknar med en röst från sin Viasat-kollega Glenn Strömberg.

– Det har han säkert inte för han är inget tekniskt geni, han skulle säkert råka rösta på fel person. Men han är ändå en av mina största supporters, jag kan komma till honom med vad som helst och han har alltid min rygg.
