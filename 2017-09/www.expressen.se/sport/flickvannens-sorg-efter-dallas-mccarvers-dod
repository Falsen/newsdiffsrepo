Flickvännens sorg efter
Dallas McCarvers död
Albin Julin

Dallas McCarver var en av världens mest berömda bodybuilders och gick under smeknamnet "Big Country".

Enligt TMZ ska Dallas McCarver har satt i halsen och kvävts till döds.

I mars tidigare i år kollapsade bodybuilderstjärnan i samband med 2017 Arnold Classic Australia men hade därefter sett ut att vara på bättringsvägen.

Enligt flickvännen Dana Brooke fanns det inga brottsmisstankar eller tecken på att McCarver ska ha skadat sig själv, utan han hade tränat som vanligt tidigare under dagen.

Dallas McCarver slog igenom som 21-åring och skördade framgångar på den stora scenen. 2016 slutade han åtta i tävlingen "Mr. Olympia" – den största tävling en bodybuilder kan delta i.

Beskedet om dödsfallet kom bara några dagar innan att Rich Piana, som också var en världsberömd bodybuilder, dog efter att ha kollapsat i sitt hem och sedan legat i koma i två veckor.

Strax efter hans död kommenterade flickvännen Dana Brooke dödsfallet kort för TMZ.

– Det sista han sa var: "Jag älskar dig. Hej då", sa hon då.

Nu har Brooke gått ut med ett långt inlägg på Instagram, där hon berättar om sin sorg efter bodybuilderprofilens bortgång.

"I dag verkar det bara som att jag behöver din beröring, din röst och din dans. Kärleken från våra vänner har varit min räddning. Så många människor har kontaktat mig för att hjälpa mig klara av det här", skriver Brooke.

Hon uttrycker också viss rädsla för att orkanen Irma ska nå Dallas, där hon befinner sig.

"Jag vet att du brukade skämta om att jag var rädd för stormar och att vara ensam... Men använd dina muskler för att trycka tillbaka stormen ut mot havet! Jag saknar dig".
