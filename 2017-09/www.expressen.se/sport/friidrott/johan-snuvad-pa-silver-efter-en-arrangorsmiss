Johan snuvad på silver
efter en arrangörsmiss
Petter Landén

Det finns en hel del olika former av lopp som döljer sig under paraplybegreppet "ultralöpning". Enligt marathon.se så är ultralopp alla lopp som är längre än ett maraton. Det finns dock de som menar att "ultran" börjar vid först 50 kilometer - och vissa menar att den börjar vid 100 kilometer.

I somras tävlade den 43-åriga svensken Johan Steene i ultralöpning över 24 timmar vid VM i nordirländska Belfast. På ett dygn sprang Steene 266,515 kilometer, vilket räckte till ett silver.

De tävlande sprang en bana på 1650 meter och bar chip som mätte distansen vid två platser på banan. Men under tio minuter av tävlingen fungerade inte mätinstrumenten.

Enligt friidrott.se ledde det till protester som fick tävlingsledningen att gå igenom all dokumentation från tävlingen på nytt. Efter två månader har de nu reviderat resultatlistan - och Steene förlorar sitt silver.

Detta efter att man missat ett varv från tredjepristagaren Bialobrzeski, som nu tar över silvret. Steene får nöja sig med bronspengen.

– Jag tycker att det känns bra, nu är det i alla fall rätt resultat. Men det är ändå beklagligt, jag jobbar en del med att utveckla ultralöpningen och det här ju fem steg tillbaka när dom inte ens kan mäta distansen rätt, säger Steene till SVT.

Steene har varit i kontakt med Bialobrzeski per telefonen och de har skickat sina medaljer i motsatta riktningar. Så nu har Steene bronsmedaljen hemma hos sig.
