Bisarra fusket skakar
amerikanska sporten
Mattias Tengblad

Ett avancerat fusk har uppdagats inom den amerikanska baseballen.

Det är den klassiska klubben Boston Red Sox som ligger i skottgluggen efter att deras fula knep mot rivalen New York Yankees kommit upp till ytan.

Vanligtvis gör spelarna i baseball tecken till varandra för att kommunicera taktiska drag, tecken som inte är synliga för motståndet. Men Red Sox-spelarna läste av Yankees som en öppen bok.

Anledningen?

Yankees-spelarnas tecken dök nämligen upp i Red Sox-spelarnas smarta armbandsur av märket Apple Watch, något som tränaren John Farrell erkände efteråt, skriver New York Post.

– Vi vet att det är otillåtet att använda elektronisk utrustning, det är upp till ligan att bestämma hur det ska bli nu, säger han.

I New York Yankees är man inte förvånade.

- Vi misstänkte att de höll på med något sånt, säger Brett Gardner.

Att stjäla tecken från ett motståndarlag är i sig inte otillåtet i MLB, däremot är det strikt förbjudet att använda sig av all form av elektronisk utrustning. Enligt ESPN så ska Boston Red Sox i sin tur anklaga Yankees för att ha använt sig av kameror för att snappa upp deras spelares tecken.
