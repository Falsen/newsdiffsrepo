Gabby Douglas tårar – efter hatet från folket
Carl-Fredrik Eriksson

Gabby Douglas som tog OS-guld i gymnastikens lagtävling kritiserades hårt när hon inte höll sin högra hand mot sitt vänstra bröst i samband med nationalsången.

Då gjorde hon en pudel och bad om ursäkt.

Men amerikanskan fick utstå betydligt mer näthat än så.

Efter OS-guldet gick hon glatt tillbaka till OS-byn - men snabbt förvandlades guldglädjen till bedrövelse.

Douglas översvämmades nämligen av näthat och 20-åringen brast ut i gråt.

– Jag mådde väldigt, väldigt dåligt eftersom jag aldrig upplevt något liknande. Under OS 2012 så pratade de om mitt hår och återigen, i Rio, så pratade de om mitt hår. Jag minns att jag gick tillbaka till OS-byn och grät floder, berättar hon för Sports Illustrated.

– Efter att jag tagit OS-guld gick jag tillbaka och grät floder. Efter ett OS-guld. Hur galet är inte det?

Men hatet slutade inte det.

Bara några dagar senare när det amerikanska laget tävlade i gymnastik igen - en tävling som Douglas inte deltog i - möttes Douglas av kritik.

Anledningen?

Hon ansågs vara bitter och sur när hon följde laget från läktaren och hon tvingades till slut att be om ursäkt.

Därför har nu Gabby Douglas gått med i "Hack Harassment" - en organisation som ska minska näthatet.

Hon arbetar numera som talesperson och ambassadör för organisationen.

– Jag tröttnade på att prata om trakasserier, trött på att gråta. Inte längre tycka synd om mig själv. Jag ville faktiskt göra något åt det.
