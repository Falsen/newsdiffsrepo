Tv-profilen död –
blev 69 år gammal
Sebastian Mattsson

Alla som följde cricket kände till Ralph Dellor. Han hade över 50 års erfarenhet i sporten – först som spelare, därefter som tränare, och slutligen kommentator på BBC. Han inledde sin mediekarriär redan på 1970-talet, när han tog anställning på den statliga radion.

Nu har Dellor avlidit vid 69 års ålder. Det har BBC själva bekräftat via en nyhetsnotis.

Flera av hans kända kollegor och beundrare har vittnat om sin sorg på Twitter.

"Herregud, jag är förkrossad. Vi hade vårt vanliga samtal för bara några veckor sedan. Det här är fruktansvärda nyheter", skriver BBC-kollegan Pat Murphy.

"Så tråkigt att höra. Han hade en tidlös röst och en otrolig entusiasm för cricket. Han kommer att bli så saknad", skriver BBC-radiopratare Adam Mountford.

"Han var en sån varm och glad man. Jag har fantastiska minnen av honom", skriver före detta cricketproffset Ian Pont.
