André Pops årets
sportprofil – igen
Anna Friberg

I kväll hålls Kristallen-galan där den svenska tv-eliten hyllas.

I kategorin "Årets tv-sport-profil", var Anna Brolin, TV4, André Pops, SVT, Frida Nordstrand, Viasat och Isabel Boltenstern, Discovery, de nominerade.

Det blev André Pops som tog hem priset för sjätte gången.

– Det betyder jättemycket att få den här kristallen. Jag vill tacka redaktören Anders Blomberg. Han syns inte så ofta men jag hör honom ofta i mitt öra, och han gör massor för att det ska bli sport hemma hos er i tv-soffan, säger André Pops i sitt tacktal.

Pops berättade också om en dråplig incident under en tidigare Kristallen-gala.

– En gång tappade jag en sådan här Kristallen-statyet på efterfesten, om det händer i kväll igen så ger jag den andra delen till Anders Blomberg, säger Pops.

Något nytt sportpris lär det dock inte bli för André Pops nästa år.

I maj kom beskedet att, Pops har bildat radarpar med Yvette Hermundstad i Vinterstudion i flera år, tar paus från SVT-sporten för en mer nyhetspräglad inriktning.

Och sedan i måndags är André Pops programledare för den den nya satsningen ”Morgonstudion” i SVT.

– Det känns oerhört kul även om klockan ringer 02.30 numera. Det är bara att gå och lägga sig samtidigt som barnen, säger Pops.

Har du lämnat sporten för gott nu?

– Nej, jag är utlånad fram till nästa sommar. Sedan ska jag göra fotbolls-VM. Efter det tar vi ett beslut om framtiden.

När André Pops i kväll tog hem priset "Årets tv-sport-profil" så var det för sjätte gången. Inför kvällens gala trodde SVT-profilen dock inte på sig själv.

– Jag tror att Frida Nordstrand vinner, hon är oerhört duktig.

Det var fotbollsprofilen Jesper Blomqvist som, tillsammans med sin danspartner från "Let's dance", Malin Watson, delade ut priset till André Pops.

Förra året tog SVT:s skidexpert Johanna Ojala hem "Årets tv-sportprofil", hon blev då historisk att som första kvinna vinna priset.
