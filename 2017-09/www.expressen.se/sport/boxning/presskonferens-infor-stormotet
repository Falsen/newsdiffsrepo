"Har kallat mig allt
från diva till tjock"
Sebastian Mattsson

Den nya nordiska supermatchen kommer att avgöras den 21 oktober i norska Stokke. Mikaela Laurén ställs mot sin gamla överkvinna Cecilia Braekhus.

Braekhus – som har vunnit sina samtliga 31 proffsmatcher – vann tidigare i år mot Klara Svensson och Mikaela Laurén har mött henne en gång tidigare, år 2010. Då vann norskan på knockout.

– Hon har snackat sig till det här. Hon har kallat mig allt från "diva" till "tjock", säger Braekhus.

– Vi är redo att börja ladda inför oktober.

– Jag tror att Mikaela tar den mer seriöst än jag. Den är väldigt viktig för henne, för mig är det bara ännu ett titelförsvar.

Laurén säger sig vara lika redo – även om hon är underdog mot den flerfaldiga världsmästaren Braekhus.

– Jag vill bara kliva in i ringen. Jag hade bara boxats professionellt ett år när vi möttes. Det var alldeles för tidigt. Nu har jag tränat stenhårt och jag vill visa att jag har blivit mycket bättre, säger Laurén.

– Jag har respekt för Cecilia som boxare men inte som person. Hon är dryg och otrevlig. Det vet jag många som tycker.

– Jag har otrolig respekt för Cecilia som boxare. Men jag tycker att hon stagnerat lite i sin utveckling. Det är en stor möjlighet för mig att ta fem mästarbälten. Som person har jag ingen respekt för Cecilia.

Lauréns senaste match var segern i superweltervikt mot Kita Watkins, USA, i Sundsvall i april. Brækhus, som varit regerande världsmästare i åtta år, senaste match var segern mot Erica Anabella Farias, Argentina, i Bergen i juni.



Se fler höjdpunkter på Viasatsport.se och matcherna live eller 48 timmar i efterhand på Viaplay.se.
