OS-profilen mördad
– blev 34 år gammal
Sebastian Mattsson

Raúl Castañeda var ett aktat namn inom den mexikanska boxningen. Han tog brons i de panamerikanska mästerskapen 2007, tre år efter att han ställde upp som medaljhopp för Mexiko i OS i Aten 2004. Som proffsboxare tog han hem 15 segrar och förlorade endast två gånger.

Men efter boxningskarriären gick livet utför för Castaneda. Han lämnade ringen för gott 2012, fastnade i kriminalitet och fick avtjäna flertalet fängelsestraff.

Nu har Castaneda rapporterats död. Enligt spanska Mundo Deportivo blev Castaneda skjuten av okända gärningsmän under en skottlossning i La Paz. Vittnen har hävdat att Castaneda körde bil när hans fordon blev överöst av pistolkulor. Han fördes till sjukhus, men hans liv gick inte att rädda.

Före detta världsmästaren Abner Mares har skrivit om sin sorg på Facebook.

"Vila i frid, käre vän. Vi åkte till OS i Aten tillsammans. Han var på mitt bröllop, en fantastisk person och en god vän, som gjorde många misstag i livet, men hade ett stort hjärta", skriver Mares.
