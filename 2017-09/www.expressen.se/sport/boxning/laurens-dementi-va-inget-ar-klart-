Lauréns dementi:
"Va? Inget är klart!"
Carl-Johan Hamlet

När Expressen ringer upp Mikaela Laurén är hon förvånad.

– Va? Det kan det ju inte göra. Jag har inte ens skrivit på något kontrakt. Norska tidningen Nettavisen har precis släppt uppgifter om att Mikaela Laurén ska möta världsmästaren Cecilia Braekhus i en titelmatch i oktober. Norskan vann tidigare i år mot Klara Svensson och Mikaela Laurén har mött henne en gång tidigare – 2010.

Mikaela Laurén har precis kommit hem från ett träningsläger i Halland där hon kört hårt med tränarna Stefan Färnström och Leif Carlsson, samt det nya tränartillskottet Wally Munteanau.Mikaela Laurén hymlar inte om att Cecilia Braekhus är hennes drömmotståndare – inte heller om att de ligger i förhandlingar om en match. Hon förnekar dock att något skulle vara klart.– Grejen är att jag inte har sajnat något avtal än. Men vi ligger i förhandlingar och det är ju den här matchen jag hoppas på och drömmer om liksom.

Laurén beskriver sig som i bättre form än någonsin och hon tränar på stenhårt med ett nytt träningsprogram. Hon sparrar just nu med Patricia Berghult. Berghult som tränar i samma klubb som Klara Svensson.– Jag är starkare och hungrigare än någonsin, säger Mikaela Laurén.

Så Mikaela Laurén är inte slut?– Nej, lite mer krut har jag allt kvar i kroppen.Har du sparrat något med Klara Svensson?– Hon tränar nog inte just nu men jag hade behövt hennes hjälp.
