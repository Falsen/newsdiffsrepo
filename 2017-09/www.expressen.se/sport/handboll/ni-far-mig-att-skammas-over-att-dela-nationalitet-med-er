"Ni får mig att skämmas över
att dela nationalitet med er"
Petter Landén

I början av augusti började en grupp afghanska ungdomar att demonstrera mot utvisningar på Medborgarplatsen i Stockholm. Den 19 augusti anordnades en stödmanifestation och samtidigt en motdemonstration under parollen "Stå upp för Sverige".

Motdemonstrationen fick stor medial uppmärksamhet och två personer avlägsnades från platsen och omhändertogs av polis efter att ha gått in i flyktingmanifestationen och skrikit rasistiska slagord.

En som nu ryter till mot motdemonstranterna är Rickard Lönn, landslagsspelare i handboll och aktiv medlem av Liberalerna.

I ett långt inlägg på Facebook fördömer han motdemonstranternas agerande.

"Jag har ett meddelande till de svenskar som demonstrerar på Medborgarplatsen.

Ni tror att ni representerar Sverige och ni tror er veta vad som är bäst för vårt land. Ni håller stolt upp den svenska flaggan och skriker ut med packet, kallar dessa unga personer för horor och att ni vill att dom ska våldtas som djur.

Ni får mig att skämmas över att dela samma nationalitet och historia som er. Det Sverige jag bor i är ett öppet, demokratiskt och accepterande land. Där rasism och hat inte har en plats.

När den svenska flaggan och nationalsången används av mot-demonstranterna på Medborgarplatsen mår jag illa. Jag mår illa över att de hatiska rasisterna använder det som jag förknippar med mina absolut finaste och stoltaste minnen till att hata och utöva rasism.

Ni säger att dessa personer inte har en plats ert Sverige.

Då säger jag att ni, ja ni rasister, inte har en plats i mitt. Ni stöttar en ideologi som aldrig kommer vinna. Ni borde öppna en bok och läsa på lite om rasismens historia istället", skriver han bland annat.

Inlägget har fått nästan 2000 likes, det har delat 533 gånger och fått 100 kommentarer.

För sajten Spanaren berättar Lönn varför han skrev det.

– Jag blev ganska förbannad när jag såg och hörde ”Ut med packet” och ännu värre saker samtidigt med att de viftade med vår flagga. Det berörde mej känslomässigt, säger han.

Även om Lönn är engagerad i Liberala ungdomsförbundet ser han inte sitt inlägg som partipolitiskt.

– Idrotten ska vara politiskt oberoende, men jag är min egen och jag kände att jag på något sätt ville säga ifrån om den starka koppling som jag tyckte fanns till landslaget.

Lönn har gjort 16 landskamper för Sverige på seniornivå. Han har varit proffs i tyska Bundesliga och spelar i dag för Hammarby. Han har dessutom representerar Redbergslid i sju år totalt.

Här kan ni läsa Lönns inlägg i sin helhet:

SportExpressen har sökt Lönn för en kommentar.
