"Rädd att de skulle tro att
jag stirrade på deras bröst"
Sebastian Mattsson

Kristina Kristiansen är en av dansk handbolls mest meriterade spelare. Hon har spelat över 60 landskamper och var en bidragande faktor till att hennes Nyköbing Falster vann den danska ligan förra säsongen.

Men i Sverige är hon kanske mest känd för sitt förhållande med svenska landslagsstjärnan Nathalie Hagman. I VM i december 2015 fick bilder på duon fick stor spridning i Norden. På bilder syntes det hur Kristiansen tröstade Hagman efter att Danmark slagit ut Sverige i mästerskapet.

Kristiansens homosexualitet var länge något hon höll dold för alla utom den närmaste kretsen. I sin nya självbiografi, som hon har skrivit ihop med Jens-Christian Borre Larsen, berättar Kristiansen om varför hon tvekade inför att komma ut inför sina lagkamrater.

"Jag var rädd för att folk inte skulle vilja duscha med mig. Att de skulle tro att jag stirrade på deras bröst i omklädningsrummet", kan man läsa i boken enligt Ekstrabladet.

"Det var svårt att ljuga om sin sexualitet. Jag gick runt och sa att jag tyckte att vissa killar var söta, men det var för att dölja för att jag pratade med tjejer. Idag tycker jag bara att man ska säga som det är. Om någon inte är okej med att ha en lesbisk väninna, så kan de bara försvinna. Då är de inga äkta vänner."

Hagman spelade en period i Nyköbing Falster, men har nu flyttat vidare till Bukarest.
