V64 och DD: Han
spikas från tillägg
Fredrik Edholm

Ranking, system, startlistorna samt kusk- och tränarsnack - klicka på denna länk (pdf-fil).

Kvällens bästa spik startar från dubbla tillägg i V64-4.

Dagens bästa

15 Ola Montana (V64-4, lopp 7) spikas trots att han står med fyrtio meters tillägg. Han var jättebra vid segern på Bergsåker senast och slog då betydligt bättre hästar än de han möter nu. Han tål att göra grovjobb och utan störningar på vägen räknar jag med att Nicklas Westerholm får vända upp för segerdefilering igen.

För mig är det helt givet vem som är förstahäst i kallblodsloppet.

Dagens chansning

Vill man spela lite mindre system kan jag bjuda på en chansspik. 11 Brenne Järven (V64-2, lopp 5) visade toppform senast och står inte så tokigt inne i loppet sett till vilka tider han har sprungit. Jenny A Björk har bra hand med det här kallblodet och jag tror att det kan bli en ny triumf i kväll.

Jag har även hittat mitt avslag i samma lopp som kallblodsdraget.

Dagens avslag

8 B.W.Kurre (V64-2, lopp 5) kommer säkert att tillhöra de mest spelade hästarna i sitt lopp. Men det är värre motstånd nu än vid segrarna i raden och jag tror att han får svårt att bärga andra raka segern på kort tid.
