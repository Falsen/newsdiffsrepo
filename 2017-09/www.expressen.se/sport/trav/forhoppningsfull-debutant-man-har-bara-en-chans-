Han vill ta chansen:
"Väldigt spännande"
Kanal 75

För Pasi Aikio är kommande söndag synnerligen speciell. Att ha kvalat in och få vara med i Svenskt Travderby betyder så klart mycket.

– Det är jättestort. Loppet är det största för fyraåriga hästar och man har bara en chans, det är stort att vara med bland de tolv.

En vinst vore givetvis en dröm och även om det är häftigt att bara vara med i derbyt så skulle en vinst med en avkomma från Triton Sund slå ännu högre för Solvallatränaren.

Triton Sund-sonen Uppohoppa (V75-6) har sedan kvalet känts jättefin och med lite tur och rätt smyglopp tror han att det kan bli en bra placering.

– Han var inte speciellt vässad i förra starten. Formen kommer gå fram rätt ordentligt med kvalet i sig.

Vad gäller ändringar så är planen att köra samma som senast, vilket betyder barfota runtom och norskt huvudlag.

Stallet har även betrodde Undies (V75-2) till start. Att spelarna ser ut att göra fyraåringen till streckfavorit har Pasi Aikio ingenting emot.

– Han är ingen tokig häst, stark och rejäl. Spår två är bra så han ska räknas, säger han.

Även om det inte gick något vidare i derbykvalet förra onsdagen så gick hästen riktigt bra enligt tränare Aikio. Placeringen handlade snarare om att körningen i loppet inte passade hästen. Inga ändringar är planerade så precis som i den senaste starten blir det barfota fram och jänkarvagn, där Örjan Kihlström tar plats.

Gina Söderlund, Kanal 75
