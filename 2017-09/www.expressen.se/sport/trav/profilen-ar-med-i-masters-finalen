Profilen är med i
Masters-finalen
Erik Södermark

Micael Broberg är en stor profil inom travsporten – mycket för sin kaxiga stil, och att han lever efter devisen "ingen minns en fegis".

Nu är hans stjärnhäst Spitcam Jubb klar för Masters-finalen på Vincennes.

Tidningen Sulkysport har tagit ett snack med honom och där säger han bland annat:

– Det här blir jäkligt häftigt. Tyvärr har ju Bold Eagle fördel av hemmaplan.

Tränaren tror att banan i Paris ska passa honom bra.

– Han är anmäld barfota, han gillar att springa i backar, det går både upp och ner när vi tränar hemma, och den orangea jänkarvagnen är faktiskt byggd för Frankrike. Vad jag förstår är det den enda jänkarvagnsmodellen som är tillåten, säger Micael Broberg till Sulkysport.

Men han tror det blir svårt att slå superstjärnan Bold Eagle. Den här gången i alla fall...

– Att drömma om att vi ska slå Bold Eagle på Vincennes känns lite för stort. Vi slår honom i Elitloppet nästa år i stället, säger Micael Broberg till tidningen Sulkysport.

Spitcam Jubb

Cruzado dela Noche – Björn Goop

Twister Bi – Alexandre Abrivard

Volstead

D.D.’s Hitman

Midnight Hour – Iikka Nurmonen

Carabinieri – Johan Untersteiner

Ringostarr Treb

Dante Boko – Adrian Kolgjini

On Track Piraten – Jörgen Westholm

Valko Jenilat – Eric Raffin

Aubrion du Gers – Jean Michel Bazire

Bird Parker – Jean Philippe Monclin

Oasis Bi – Örjan Kihlström

Bold Eagle – Franck Nivard
