Klart: Så tävlar
Solvalla nästa år
Erik Södermark

Solvallas roll som nationalarena har varit omdiskuterad länge. Många i trav-Sverige har tyckte att Solvalla ska ha en egen tävlingsdag – vilket travbanan själv också önskat av Svensk Travsport. Nu har beskedet om upplägget 2018 kommit.

Under fredagen gick Svensk Travsport ut med ett pressmeddelande där de berättar att Solvalla både får en egen tävlingskväll på tisdagar och är kvar på V86 Xpress på onsdagar.

– I år har V86 ökat omkring 20 procent och enligt ATG står möjligheten att spela Tillsammans för ungefär hälften av den ökningen. Men det beror också på flera positiva aspekter av Xpress som exempelvis att spelet går fort och har bra geografisk spridning vilket uppskattas av kunderna. Svensk Travsport vill inte börja peta i den spelprodukt som går bäst just nu, säger Johan Lindberg, generalsekreterare på Svensk Travsport, i pressmeddelandet.

Prispengarna på V86 Xpress sänks dock jämfört med i år. Loppen kommer ha runt 40-50 000 i förstapris, enligt pressmeddelandet.

Beskedet innebär framför allt att Jägerso – som haft tisdag som tävlingsdag länge – påverkas. Malmöbanan kommer fortsätta att ha tisdagar som sin huvudsakliga tävlingsdag, men med ändringar. Runt tio tisdagkvällar under 2018 kör Jägersro tävlingar med större prispengar och större lopp och under 10-15 veckor tävlar man samtidigt som Solvalla, som V5-bana.

– Uppdraget var att stärka Solvallas roll som nationalarena och oavsett vilket beslut som fattats innebär det en oundviklig negativ påverkan på andra banors tävlingskalender, säger Johan Lindberg i pressmeddelandet, och fortsätter:

– I det här fallet är det framförallt de banor som normalt tävlar på tisdagar, Axevalla och Sundbyholm, som drabbas och det är vi medvetna om. Vi har därför valt att lägga fyra av tisdagskvällarna med höga prispengar på Axevalla och Sundbyholm.
