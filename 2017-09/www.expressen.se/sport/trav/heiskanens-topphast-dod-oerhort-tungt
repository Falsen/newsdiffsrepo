Heiskanens topphäst
död: "Oerhört tungt"
Erik Södermark

Veijo Heiskanens stjärnhäst Southwind Mozart, som inledde sin karriär hos Åke Svanstedt i USA och kom till Sverige efter treåringssäongen, är död.

– Det är jättetråkigt, oerhört tungt, säger Veijo Heiskanen till Travronden.

Hästen fick en skada på benet och efter komplikationer under en operation tvingades kretsen ta beslutet att avliva honom.

– Hästen fick en stressfaktur i skenbenet. Vi försökte med operation, men det blev komplikationer vid operationen och hästen var inte alls bra. Han hade för ont, så beslutet var självklart, även om det är det tyngsta beslutet man kan ta... Inte minst när det handlar om en så här pass bra häst, säger Veijo Heiskanen och fortsätter, säger Veijo Heiskanen.

Hästen har bland annat en andraplats i Yonkers Trot – värd drygt en miljon svenska kronor – på meritlistan. Han vann fyra raka lopp efter att han flyttats till Sverige, men galopperade bort sig i miljonloppet Sprintermästaren. Tränaren Veijo Heiskanen trodde att hästen var en superstjärna i vardande.

– Av de hästar jag tränat genom åren var Southwind Mozart den med bäst kapacitet, det är bara tråkigt att han inte fick visa det fler gånger än vad han nu fick. Han var enormt fin, så det här tog hårt. Då tänker jag inte bara på mig, utan ägare och skötare också, säger Veijo Heiskanen.

Hästen tjänade 2 518 430 kronor på 24 starter. Han vann sex av dessa lopp.
