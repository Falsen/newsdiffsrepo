Hultman till TV4:
"Han är ett fynd"
Kanal 75

Stefan Hultman har ett gediget prisskåp med vinster och utmärkelser och är en av landets mest framgångsrika travtränare. Nu är han klar som expert i TV12 och TV4:s travsändningar.

Debuten sker i helgen 3 september på Svenskt Travderby från Jägersro vilket är passande eftersom Hultman i rollen som tränare vunnit travderbyt två gånger, med From Above 2002 och Maharajah 2009.

- Jag ser redan fram emot årets travderby och det kommer att bli samma adrenalinpåslag som när jag startade mina hästar i de stora loppen, säger Stefan Hultman.

I somras valdes Stefan Hultman in i travets Hall Of Fame. Han har bland annat vunnit Elitloppet (From Above) och Prix d´Amerique (Maharajah) och utöver dessa segrar har Stefan Hultmans hästar vunnit de flesta av de största loppen i Sverige under 2000-talet.

Jörgen Cavelind, är Exekutiv producent på produktionsbolaget Kanal 75:

- Stefan är ett fynd. Han har få övermän att läsa av form och status på en häst. Han kommer att plocka fram guldkornen inför loppen och bistå tittarna under loppen. Med sitt kunnande och sin positiva attityd är Stefan redan en av travets mest uppskattade profiler, säger Jörgen Cavelind.

Från och med derbyhelgen 2-3 september ingår Stefan Hultman i TV4:s ordinarie travteam och rollen blir i första hand att som expert och på plats på banan bedöma hästarnas form och chanser, samt delta i loppreferaten och analysera loppen. S

Stefan kommer att dela den rollen med stjärnkusken Jennifer Tillman.

- Det är otroligt kul att kunna välkomna ombord Stefan på tåget. Stefans otroliga CV talar för sig själv och med hans kunskap, engagemang och passion kan vi erbjuda våra tittare en ytterligare dimension till våra redan starka och uppskattade travsändningar , säger Rickard Segeborn, TV4:s exekutive producent för travsändningarna.
