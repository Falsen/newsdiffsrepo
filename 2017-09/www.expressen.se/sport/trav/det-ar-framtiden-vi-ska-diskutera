Det är framtiden
vi ska diskutera
Robert Bergh

Historien är sällan så vacker som vi själva vill minnas den. Därför blir jag oroad över de tongångar som nu hörs starkast då i praktiken alla sportens intresseföreningar vill gå tillbaka till hur vi hade det förr.

Jag är långt ifrån säker på att ett tävlingsprogram där storbanorna Jägersro kör tisdag, Solvalla onsdag, Åby torsdag och Bergsåker fredag är det bästa för framtiden bara för att det var dåtidens melodi.

Ekvationen måste gå ihop.

Och det väntar nya tider runt hörnet för den svenska travsporten.

Att Solvalla ska få tillbaka sin roll som ensam onsdagsbana är den stora stötestenen. Men ska jag vara ärlig har jag svårt att se att onsdagarna skulle lyfta enbart på Solvalla. Gamla saker som inte funkat förr brukar inte fungera senare heller.

Dessutom innebär ett sådant upplägg en uppenbar risk att småbanorna får betala priset om storbanorna ska ha kvar sina prispengar.

Alla sporter behöver en bra tv-produkt. Det är V86 Xpress och jag tror på dagens upplägg för vintrarna

levererar och sommarens omgångar på landsorten går hem hos publiken.

Om ST kör över ATG och vd Skarplöth är det förståeligt om han lämnar in nycklarna. Hur ska han då kunna nå de ekonomiska målen?

Tipsen till lördagens V75-tävlingar på Solänget utanför Örnsköldsvik.

V75-1: Omgången inleds med ett mycket stabilt trehästarslås. Favoriten 7 Palermo Broline kommer från starka insatser och avslutade vasst senast på Bergsåker. Jag ger trots det tipsnicken till 8 Knifetown Winner som presterar bra varje gång. Ta även med min egen 10 Pacific W.F. som har form.

V75-2: Ett öppet lopp för lägsta klassen över lång distans, här är bästa rådet att ta så många som möjligt. Tipset till 6 It’s Showtime Zaz som gynnas av distansen men inte är att lita på. Favoriten 2 Magic Moves är en orutinerad häst som är ute på långresa. Jag är tveksam.

V75-3: Det har häxat en hel del för 4 Shadow Woodland på slutet men här har han helt rätt förutsättningar. Det här ska han bara vinna och normalt är det en spik. Den som garderar tar med 5 Fossens Bonus och 8 Bandit Hornline.

V75-4: Här finns en bra spik i 1 Björs Viking som har hittat sig själv igen. Den här pållen sågut som en kanon som unghäst och normalt borde han stå 20 meter efter det här sällskapet.

V75-5: Det blir ofta skräll när det är spårtrappa och bara ston så gardering förordas. Chanstipset till 8 Comewithaflashsom kommer från ett formstall. Favoriten 3 Quantum Estelle vann V75 senast och räknas igen.

V75-6: Ett öppet lopp där jag chanstippar mig själv med 7 Betel Am som det väl inte är helt omöjligt att jag kommer till front med. Det finns ettpar betrodda garderingsbud där jag har mest respekt för 9 Bålsta Palema.

V75-7: Även här tipset till min egen 2 Nobel Amok som har läget och klarar distansen bra. Kapable 6 Michelangelo Ås är värst emot. 11 Aron Palema kan vara ett garderingsbud om vi kör för fort där framme.
