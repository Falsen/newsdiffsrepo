Brolins tuffa val:
"Det avgjorde..."
Johan Meijer

Travets fantasy manager-tävling Guldstallet startar på lördag. Fem hästar, en kusk och en tränare kan göra dig till Sveriges bästa stallchef. Fotbollslegendaren och travkännaren Tomas Brolin har gjort sitt val – och satsar hårt när det gäller valet av kusk.

– Jag funderade först på att välja Derbyfavoriten Rajesh Face som min dyraste pjäs, men Björn Goop känns klart mer pålitlig som poängplockare, det avgjorde mitt val, säger Brolin.

Johan Untersteiner har tre hästar med under söndagens Derbyfinal. Där framför allt Cyber Lane tippas kunna vara med och utmana favoriten Rajesh Face om segern. Tomas Brolin har dock valt en annan häst från Untersteiners stall inför söndagens storlopp.

Den formstarke fyraåringen JH Mannerheim blir den förre landslagsspelarens val som fyraåring i stallet.

– Han kvalade in på bra sätt. Han har många ettor i raden och formkurvan pekar onekligen åt rätt håll. Kanske kan överraska med en seger, säger han.

Vinn 100 000 och exklusiva travupplevelser – det här kan du vinna!

För att få en lokal touch på stallet satsar Tomas Brolin på kallblodskungen Jan-Olov Persson som tränare. Där han framför allt hoppas på många poäng i Kriterie-etappen.

– Kul att ha med en tränare från min hembygd. Persson har Kallblodskriteriet och liknande att se fram emot och kan plocka många poäng under hösten.

Läs mer om tävlingen genom att klicka här!
