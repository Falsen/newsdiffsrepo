Första tanken: "Han
bör vara svårslagen"
Jonas Noreen

V75-1:

7 Palermo Broline fick ett jobbigt slutvarv senast – men stred strålande till en andraplats. Med två lopp i kroppen borde han vara svårslagen i en klass som han står på kronan inne i. 4 Urgent Call laddas för spets och 8 Knifetown Winner har tänt till.

V75-2:

2 Magic Moves är en intressant häst som kommer med formen på topp. Han ska räknas även om det är tuffare emot på lördag. 7 Uret är kapabel för klassen och räcker gott felfri. Och 6 It’s Showtime Zaz är också aktuell då han visat prov på gott kunnande.

V75-3:

4 Shadow Woodland gav upp för enkelt senast men kan säkert vara bättre med det loppet i kroppen. Har läge för att komma till ledningen och är då hästen att slå. 5 Fossens Bonus är fortsatt bra men hade väldigt gärna bytt spår med Shadow Woodland…

V75-4:

Ett ganska öppet kallblodslopp och här krävs det tid i lopparkivet i veckan. 1 Björs Viking ska vara ett av de tidiga buden på formen och läget. 9 Storsjarmören kan en hel del. Detsamma gäller 11 Odins Eld, men det gäller ju att han håller sig på benen.

V75-5:

Ett svårt lopp vid första anblicken. 3 Quantum Estelle har tänt till med ny balans. Vann på ett bra vis senast men fick också ett smörlopp ska sägas. 7 Mellby Darling är inte borta på en bra dag. 2 Carisma Sisu har bra spår och är jämn och säker. Öppet som sagt…

V75-6:

12 Linus Boy är härdad i V75 och står bra inne i det här loppet. Spår tolv som alla kan se men han är bra och rejäl som typ. Kan mycket väl mosa allt. 8 Orlando Triss blandar och ger en del men är mycket bra i ljusa stunder. Här finns det fler som kan duga.

V75-7:

6 Michelangelo Ås blåste till ett skapligt gäng på Solvalla senast. Ett bra besked och det tycks som om han är på helt rätt väg nu. Bör sluta i segerstriden igen. 2 Nobel Amok går upp i klass hela tiden men duger säkert en bra bit på nytt. 4 Victor A.U. har lopp i kroppen.
