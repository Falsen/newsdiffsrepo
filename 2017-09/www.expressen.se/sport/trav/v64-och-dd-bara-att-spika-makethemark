V64 och DD: Bara att
spika Makethemark
Fredrik Edholm

Ranking, system, startlistorna samt kusk- och tränarsnack - klicka på denna länk (pdf-fil).

Det blev inget Derby. Men Breeders’ Crown-final lär det bli.

Dagens bästa

Explosive Merlot har imponerat på slutet. Bra, tycker jag. Då kanske vi kan få ett spelbart odds på 10 Makethemark (V64-5, lopp 8) och Ulf Ohlsson. Man hade ju siktat mot Derbyt men missade att anmäla. Jag anar att man kommer ut med en häst i full form och då ska han ses med riktigt bra segerchans. Min enda spik i kväll.

Ett av de öppnaste loppen inleder V64-spelet. Det kan bli finsk seger.

Dagens chansning

8 Hermes Boko (V64-1, lopp 4) tycker jag inte att ni ska missa. Ett tidigt bud trots att hon inte har startat på ett bra tag. Men man åker knappast från Finland utan att ha vässat, och den här treåringen visade bra kunnande i några starter i våras. Jag blir inte ett dugg förvånad om hon vinner direkt efter vila.

Segerprocenten är hög på mitt avslag. Men den sjunker i kväll?

Dagens avslag

11 Spickleback Face (V64-6, lopp 9) har gjort det mesta rätt och fem segrar på sju starter är starka papper. Men i kväll ställs han emot två riktigt bra hästar som har bättre lägen och jag tror inte att det blir en ny fullträff.
