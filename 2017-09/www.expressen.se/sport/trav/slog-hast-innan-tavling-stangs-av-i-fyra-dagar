Slog häst innan tävling
– stängs av i fyra dagar
Niklas A Svensson

Davy Russell är stor inom galoppvärlden. Den irländske jockeyn har tilldelats utmärkelsen "Champion Jockey", som går till den person som vunnit flest tävlingar under året, två gånger.

Nu har stjärnan hamnat i blåsväder.

Den 18 augusti var han inblandad i en omtalad incident. Davy Russell sågs slå sin häst Kings Dolly före en tävling på tävlingsbanan i Tamore.

Stjärnan har fått stark kritik för sitt beteende på sociala medier. Bland annat från den irländska djurrättsföreningen Irlands Society for Prevention of Cruelty to Animals. Som skriver att de är "förskräckta av händelsen".

Davy Russells straff: Fyra dagars avstängning.

Nu försvaras Russell av proffsjockeyn och kollegan Tom Scudamore. Som menar att handlingen var nödvändig för att skydda hästens hälsa.

– Davy har ett ansvar att se efter sin egen och sin hästs hälsa, säger han enligt Talksport.

– I bland måste du ta till åtgärder för att se efter dig själv och hästen.

De tävlingsansvariga var själva inte medvetna om incidenten under dagen. Det var inte förrän en video på när Davy Russell slår hästen började spridas på sociala medier som händelsen uppmärksammades. Videon har nu delats tusentals gånger.

Huvudpersonen själv säger följande i en intervju med Irish Daily Star, som The Sun hänvisar till.

– Jag tror inte folk på sociala medier förstår hur fullblod kan agera när det är tävlingsdags, men jag pratar gärna med folk på Turf Club om det, säger han enligt tidningen.
