Olycka på Halmstad
– kusk for i backen
Erik Södermark

Olyckan var framme i det tionde loppet på Halmstadtravet under tisdagseftermiddagen.

Fredrik Widman redogjorde för händelseförloppet i ATG Live:

–  Peek’s Ture felade 700-800 kvar men sen var det svårt att se vad som hände. Men vi kan konstaterat att Johanna Rasmusson föll ur sulkyn, säger Fredrik Widman i ATG Live.

– Vi såg på våra bilder att hon var kvar på banan vid, 600-meterspålen ungefär.  Vi har ännu inte hört hur det är med henne. Men hästen fångades in fort, fortsätter han.

Loppet kördes – trots olyckan – klart. Och det blev dubbelt Untersteiner. Vann gjorde Johan Untersteiner med hästen Rosa Parks. Tvåa kom pappa Peter, med Gigolo D.T.

Bara några lopp tidigare rasade den stora talangen Henriette Larsen ur sulkyn, för att resa sig – och sedan vinna loppet.

– Det var första gången som jag åkte i backen och sedan vinner loppet, sa Henriette Larsen i vinnarcirkeln enligt trav365.

Hon fortsatte sedan:

– Hon var lugn innan loppet men upp bakom startbilen så tog hon i mer och mer och sedan sprang hon rakt in i startbilsvingen och vinglade till så vi krokade ihop.
