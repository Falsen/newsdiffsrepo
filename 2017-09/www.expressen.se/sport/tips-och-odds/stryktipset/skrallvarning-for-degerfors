Skrällvarning
för Degerfors
Eskil Hellberg

Plantskolan BP har fått mängder med beröm under säsongen.

Den senaste insatsen var dock ett magplask. Innan minuten var passerad hade Falkenberg nätat.

När matchen på Grimsta IP var slut lyste det 1–5 på resultattavlan.

FFF svarade för säsongens bästa prestation. Olof Mellbergs BP vill glömma matchen omedelbart.

Förutom smockan blev tongivande mittbacken Carl Starfelt utvisad och missar matchen på Stora Valla.

Degerfors gjorde en bra insats borta mot BP och är kapabelt.

Trots dubbla avstängningar i hemmalaget kommer alla tecken med.



Falkenberg är efter segern över BP med och kämpar om en kvalplats till allsvenskan.

Ett förbättrat och formstarkt Gefle väntar på hemmaplan.

Gefles Anton Lans, Jesper Florén och målfarlige Deniz Hümmet är avstängda.

Visar FFF samma gnista som senast är segerchansen stor.

Spik!



Halmstads BK:s poängskörd är i underkant. Uddamålsförlusterna under året är många och smärtfulla.

Värvade målmaskinen från Gefle, Johan Oremo, skadade korsbandet mot Elfsborg och blir borta säsongen ut.

Trots att HBK har gott om talang i laget är superettan nära.

Väldigt nära.



Watfordbacken Miguel Britos röda kort i helgen var ett av de mest solklara genom tiderna.



Det är störst dramatik i Grupp D i VM-kvalet. Serbien och Irland toppar med tolv poäng.

Wales och Österrike är fyra pinnar efter.

Till helgen möts de sistnämnda lagen i Storbritannien.

Såväl Wales som Alplandet måste gå för full pott.

Jag tror på många mål.

Spelbolagen håller inte med.

Över 2,5 mål spelas till höga 2,35!



Britos huvudlösa och vidriga överfall på Anthony Knockaert borde resultera i lång avstängning.

Under tio matcher är ett skämt.



Helgens tungviktsmöte är Spanien mot Italien. Offensivt finns det gott om stjärnor.

Men defensiven håller också hög dignitet och det är inte lätt att överlista David de Gea eller Gianluigi Buffon.

Det får bli alla tecken.



Spelbolaget 888 får böter på nästan 80 miljoner kronor (7,8 miljoner pund) för att inte tagit sitt ansvar för spelmissbruk. Bland annat har en kund omsatt runt 13 miljoner kronor på lite mer än ett år.

Stryktipset – del 1

Europatipset – del 2
