Dählie: "Det var mitt
livs största misstag"
Ludvig Holmberg

Björn Dählie, 50, vann åtta OS-guld och nio VM-guld och är utan tvekan en av tidernas absolut största skidkungar.

Och efter karriären fortsatte framgångarna.

Dählie har blivit affärsman har tjänat stora pengar både på fastigheter och klädproduktion. Enligt finska Iltalehti har han tjänat runt 430 miljoner kronor sen 2001, då han la skidorna på hyllan.

Men ja, det hade alltså kunnat vara ännu mer pengar.

I en intervju med SAS-magasinet Scandinavian Traveler berättar Björn Dählie om när han tackade nej till ett erbjudande som han verkligen borde ha tackat ja till.

Entrepenören Öivind Tidemandsen hörde av sig och frågade om Dählie ville vara med och starta upp sportkedjan XXL, som förra året omsatte över åtta miljarder kronor.

– Mitt liv har bestått av tillfälligheter, säger Dählie.

Han förklarar att han var tvungen att nobba XXL, på grund av en pakt med den gamle lagkompisen Vegard Ulvang.

– Vi kom överens om att vi aldrig skulle öppna en sportkedja efter att vi avslutat våra karriärer, för det gjorde alla andra… Så ja, därför kunde jag inte involvera mig i XXL.

Dählie fortsätter:

– Det var mitt livs största misstag. Ett av mina dummaste beslut, men samtidigt en historia som jag kan skratta åt nu. Jag försöker att inte tänka för mycket på det, jag har gjort många misstag och det finns alltid saker man hade kunnat göra annorlunda.



LÄS ÄVEN: Norske skidstjärnan i olycka: "Kraftig smäll i huvudet"
