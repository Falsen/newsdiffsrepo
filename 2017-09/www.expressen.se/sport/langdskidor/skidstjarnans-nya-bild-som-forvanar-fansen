Skidstjärnans nya bild
– som förvånar fansen
Julia Navrén

Justyna Kowalczyk är vi vana att se kämpandes i skidspåret, men nu visar hon upp en mer glamourös sida.

För en reklamfilmsinspelning med sin sponsor Santander Bank klädde hon upp sig i galaklänning och smink, och det är knappt så att fansen känner igen henne.

"Är det vår Justyna?" skriver en användare.

"Du ser ut som en riktig lady" skriver en annan användare, andra är mest mållösa och förvånade över polskans annorlunda stil.

"En otrolig förändring", skriver sportjournalisten Radio Chmiel.

Polska journalisten Agnieszka Gozdyra tycker att hon påminner om Hollywodskådisen Cate Blanchett och får medhåll från flera.

"Du är, som någon uttryckte det, ett fenomen", skriver radiojournalisten Maciek Świniarski‏.

Justyna Kowalczyk har varit en av de mest dominanta skidåkarna på damsidan de senaste åren.

I VM- och OS-sammanhang har hon fyra individuella guldmedaljer, och har tagit 62 pallplatser i världscupen. Hon har även tagit flera överlägsna segrar i Tour de ski, men de senaste åren har norska stjärnor som Therese Johaug och Marit Björgen tagit över dominansen på damsidan.

Justyna Kowalczyk har stundtals kunnat visa sin styrka i de klassiska loppen i världscupen, men har inte noterats för några större framgångar sedan OS-guldet på 10 kilometer i Sotji 2014. I stället har polskan gjort en satsning på långlopp, och 2015 tog hon exempelvis hem Vasaloppet i överlägsen stil.

LÄS ÄVEN: Kowalczyk i trafikolycka i Sverige
