Norske skidhjälten
i olycka: "Kraftig smäll"
Sebastian Mattsson

Didrik Tönseth har i skymundan av fixstjärnor som Martin Johnsrud Sundby och Petter Northug var en av norsk skidåknings stora på herrsidan de senaste åren. Han har varit med och tagit två VM-guld i stafett och har dubbla antalet guldmedaljer i de norska mästerskapen.

Men det höll på att sluta riktigt illa under norska längdlandslagets höjdträningslägret i Livigno i Italien. Tönseth föll under ett träningspass på rullskidor och ådrog sig en hjärnskakning.

– Jag fick en sten i hjulet i ganska hög fart på rullskidor. Jag fick en kraftig smäll i huvudet, men hjälmen räddade mig, säger Tönseth till Adresseavisen.

Den norska landslagsläkaren Öystein Andersen har dock inga misstankar om att Tönseth kan ha råkat ut för allvarligare skador.

– Han är vid gott mod, säger Andersen.
