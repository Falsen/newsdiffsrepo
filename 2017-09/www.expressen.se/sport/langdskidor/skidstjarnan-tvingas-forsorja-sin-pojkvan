Skidstjärnan tvingas
försörja sin pojkvän
Sebastian Mattsson

Ingvild Flugstad Östberg stod i skuggan av de norska giganterna under längd-VM. Hon var en medaljfavorit på förhand men fick inte åkningen att stämma.

Efter världscupsavslutningen i Kanada berättade den norska skidstjärnan att hon haft tankar på att avsluta karriären, 26 år gammal. Östberg har dock valt att köra vidare – och tur är det för pojkvännen Christoffer Rukke.

Rukke är själv skridskoåkare på elitnivå. Men eftersom han saknar sin partners framgångar och marknadsföringspotential har han långtifrån samma resurser.

Därför måste Rukke förlita sig på Östbergs försörjning för att kunna klara av sin satsning mot OS 2018.

– Hon hjälper till. Om det skulle vara nåt så löser det sig. Men man vill ju klara sig själv också, säger Rukke till VG.

– Jag vill inte nämna något konkret, men hon bidrar. I början skulle jag klara mig själv, men det har varit några småräkningar som hon tagit när det varit tufft. Hon har varit väldigt givmild.

För att ta sig till OS måste Rukke ta en topp åtta-placering i ett världscupslopp. Han missade OS 2014 när han inte nådde de efterfrågade målen.

Men Östberg hjälper gärna till, trots den osäkra utgången.

– Jag har haft en väldig tur i flera år. Mina intäkter hänger på hur snabbt jag åker skidor. Men jag har haft tur och skicklighet så här länge. Då kan jag bidra. Jag vill att han ska kunna satsa och koncentrera sig på sitt, säger Östberg.
