Northugs jätteförlust
– har tappat miljoner
Sebastian Mattsson

Petter Northug har dominerat skidsporten under många år, men den förra säsongen blev en av hans mindre lyckade i karriären. Både i världscupen och VM missade Northug konsekvent topplaceringarna – ett utfall som Northug själv skyllde på överträning.

Och de dåliga resultaten speglade sig i skidstjärnans ekonomi. Dagens näringsliv har gjort en granskning av Northugs intäkter och totala förmögenhet – och fiaskot har fått sina konsekvenser.

2015, mycket på grund av succén i VM i Falun med fyra guld, ett kanonår för Northug ur ett ekonomiskt perspektiv. Han drog in 15 miljoner norska kronor i ren nettointäkt, skriver Dagens Näringsliv.

Men förra säsongen blev summan betydligt mer blygsam. Då låg nettointäkten på 5,7 miljoner – alltså ett inkomsttapp på nästan tio miljoner norska kronor.

Det här gjorde även ett betydande intryck på Northugs totala personliga förmögenhet. Den sjönk från 18,3 miljoner kronor till 13,9 miljoner.

Petter Northugs manager Åre Sörum Langås vill dock inte förklara pengatappet.

– Samma svar som tidigare år: ingen kommentar, säger Sörum Langås till Dagens näringsliv.
