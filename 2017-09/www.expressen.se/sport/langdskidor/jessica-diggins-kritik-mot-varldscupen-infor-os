Hårda kritiken inför
OS: "Ett stort fel"
Petter Landén

OS i Pyeongchang är längdskidåkarna stora mål den här säsongen. Mästerskapet i Sydkorea drar i gång i februari och för Charlotte Kalla, Marit Björgen och de andra gäller det att under säsongen försöka hitta formen lagom till att de kommer dit.

Men innan dess väntar världscupen.

Och trots OS så kommer det under hela säsongen att pågå en febril kamp för att vinna den totala världscupen.

Schemat för världscupen ser dock lite annorlunda ut den här säsongen. Det innehåller 14 tiokilometerslopp, 10 sprinter, ett skiathlon, en tremil en monsterbacke, en teamsprint - och noll stafetter.

Det irriterar Diggins.

– Det är svårt att vara politiskt korrekt... Jag är en lagspelare och laget är min familj. Att ta bort de mest spännande och betydelsefulla loppen är ett stort fel, säger hon till NRK.

Anledningen till att Fis har mindre variation på programmet är för att de vill att längdskidåkningen ska bli mer lättillgänglig och lättförståelig för publik över hela världen.

Diggins känner å sin sida att Fis schema gör sporten fattigare.

– Det är väldigt trist att vi inte har ett enda femkilometerslopp, inga prologer, inga stafetter och endast en teamsprint. Vår idrott är ju så mycket mer än 10 kilometerslopp.

Diggins tillägger att hon tror att sporten dessutom kommer bli tristare att titta på då det är svårare att utmana de norska åkarna på de distanser som finns i schemat.
