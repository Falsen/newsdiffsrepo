Kungen minns döde
Ronnie Peterson
Carl-Fredrik Eriksson

Det blev en tung eftermiddag för prins Carl Philip i Swedish GT i Anderstorp. Efter att ha försökt knappa in på sina konkurrenter körde han av banan, men lyckades ta sig upp igen.

Men i kurvan därefter tog det stopp och prinsen körde av banan.

– Tyvärr blev det inte som jag hade hoppats på, säger prins Carl Philip.

På plats för att följa den viktiga tävlingen var kungen.

– Han är ganska rutinerad vid det här laget. Det händer om man vill lite extra som han ville. Det var sand på banan så det blev lite sand på däcken som gjorde att det blev lite halt men det gick bra, säger han.

Prins Carl Philip berättade för SportExpressen att det inte var självklart att han skulle komma till start i dag. Tävlingen var avgörande för att han skulle kunna ta hem totalsegern, och i samråd med familjen togs beslutet att han skulle köra.

– Vi diskuterade just innan om man skulle komma hit eller inte men jag tycker det är fint att de har så gott förhållande i familjen, säger kungen.

Har ni umgåtts något under tävlingarna?

– Det är klart vi umgås men jag vill inte störa. Det är ju en sport och man behöver krypa in i sig själv och koncentrera sig och han har ju haft lite annat att tänka på de senaste dagarna.

Kungen berättar också att han ser en motorsport som är på frammarsch i Sverige igen.

– Det är roligt att se att det har fått ta fart på nytt. Jag var här när det började för många år sedan, början av 70-talet, när formel 1 gick här med Ronnie Pettersson. Sen har det gått upp och ner lite grann men hoppas att det har vänt för svensk motorsport, säger han.
