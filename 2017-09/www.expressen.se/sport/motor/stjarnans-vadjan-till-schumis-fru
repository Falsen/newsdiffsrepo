Stjärnans vädjan
till Schumis fru
Sebastian Mattsson

I december 2013 inträffade skidolyckan som nästan tog död på Michael Schumacher. Därefter har hela världen följt racingikonens öde.

Efter att ha tillbringat en tid i koma på ett sjukhus i franska Grenoble fick formel 1-legendaren återvända till familjehemmet i Gland för fortsatt rehabilitering. Men detaljerna kring Schumachers vård har varit få – delvis på grund av att inhemska tidningar hotats med stämningar om de spred information om Michael Schumacher.

Även i formel 1-världen famlar man i mörkret kring hur Schumacher mår. Det avslöjar nu flerfaldige världsmästaren Lewis Hamilton.

– Jag vill väldigt gärna prata med hans fru och se hur det står till, men tiden får avgöra, säger Hamilton enligt BBC.

Lewis Hamilton vann sitt 68:e kval i formel 1 på Spa i Belgien. En tangering av Michael Schumachers rekord i antal pole position. Efteråt gratulerades Hamilton av Corinna Shumacher - något som fick Hamilton att röras till tårar.

– Att höra meddelandet från Schumacher-familjen... jag vill tacka dem. Jag ber för Michael och hans familj hela tiden. Jag har haft förmånen att tävla mot honom och alltid beundrat honom. Jag är hedrad att vara där uppe med honom nu i antal pole. Men han är fortfarande den störste genom tiderna, sa Hamilton då.
