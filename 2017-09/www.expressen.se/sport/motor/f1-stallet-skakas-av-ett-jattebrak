F1-stallet skakas
av ett jättebråk
Carl-Fredrik Eriksson

Det var efter förra helgens tävlingar i Belgien som meningsskiljaktigheter uppstod i formel 1-stallet Force India.

För tredje gången den här säsongen hamnade de hetlevrade förarna Esteban Ocon och Sergio Perez i ordkrig efter att Perez försökt trycka ut Ocon från banan.

– Vi hade ett bra lopp fram till att Sergio försökte döda mig två gånger, sa Ocon efter loppet enligt The Sun.

Läget blev inte bättre när ledningen hotade med att sparka en av förarna om det skulle uppstå mer problem kring dem.

Men inför helgens grand prix i italienska Monza har situationen lugnat ner sig i Force India.

– Du måste acceptera att vi har två fantastiska och väldigt talangfulla förare som båda är väldigt fokuserade och drivna. Jag tror båda inser att de begick ett misstag, säger stallets vice-lagledare Robert Fernley till tyska formel1.

Fernley antyder också att båda förarna komma stanna kvar i stallet.

– Vi vill att de kör mot varandra men med fokus på laget, säger han.

Esteban Ocon och Sergio Perez slåss även i resultatlistan och inför helgen ligger Perez på en sjundeplats – nio poäng före sin stallkamrat.

I toppen återfinns Sebastian Vettel, Ferrari, på första plats och Lewis Hamilton, Mercedes, på en andraplats.

Svensken Marcis Ericsson ligger på 20:e plats och jagar fortfarande säsongens första poäng.
