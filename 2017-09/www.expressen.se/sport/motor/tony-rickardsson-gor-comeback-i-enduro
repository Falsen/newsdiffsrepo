Tony Rickardsson gör
comeback – i enduro
Petter Landén

Under sin väldigt framgångsrika karriär så vann Tony Rickardsson VM i Speedway sex gånger, tog två lag-VM-guld, sex individuella SM-guld och var under ett tag en av Sveriges mest folkkära idrottare.

Nu är det 11 år sedan Rickardsson gasade runt ovalen, men snart kommer man att kunna se honom i idrottssammanhang igen.

Han kommer nämligen att ställa upp i endurotävlingen Gotland Grand National som avgörs den 27-28 oktober.

– Vi är ett gammalt kompisgäng som tyckt att vi behöver träna och röra oss mer än vad vi gör i våra vardagliga yrken. Så vi valde det här som aktivitet så vi får träffas lite grann och åka lite hoj, säger Rickardsson.

Rickardsson själv säger att det känns spännande, men erkänner att man inte ska förvänta sig av honom.

– Det svårt att säga att säga hur det kommer att gå, jag har aldrig åkt på det underlaget så jag vet inte. Jag hoppas på en topp 100-placering i alla fall.

Om hans speedwaybakgrund kommer hjälpa honom? Det tror inte Rickardsson.

– Enduro är en helt annorlunda sak, det är som att jämföra fotboll och ishockey. Men 50 procent av svängarna är på rätt håll i alla fall, avslutar speedwayikonen.

Även om Rickardsson inte är säker på att han kommer göra succé så säger Conny Bohlin, vd Nordic Sport och och Event som med och arrangerar eventet, att han tror på 47-åringen.

– Hans första lopp blev Stångebroslaget och där gjorde han det riktigt bra. Jag tror att han kom på 90:e plats av 400 startande. Det var riktigt bra för att vara Tony första lopp, säger han till HelaGotland.

– Det är jättestort för oss att han väljer att köra här. Vi tror att han kan bli en liten publikmagnet och han är nog taggad som tusan och tränar på bra
