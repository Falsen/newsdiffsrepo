Lebron James sorg – efter tragiska döden
Albin Julin

Det var i början av juni som NBA-laget Minnesota Wolves meddelade att huvudtränaren Flip Saunders har diagnostiserats med cancer i lymfsystemet. Då meddelade klubbens läkarteam, via nyhetsbyrån AP, att det var mycket möjligt att bota sjukdomen. Saunders fortsatte att arbeta inom klubben under ett par månader, med förvärvningar och försäljningar av spelare.

I september drog han sig tillbaka för behandling, och tidigare i förra veckan meddelade klubbens ägare Glen Taylor att Saunders inte skulle återvända under säsongen 2015/2016.

Under söndagen avled Filip Saunders. Bleacher Report skriver att Minnesota Wolves hade inlett sitt träningspass på morgonen, amerikansk tid, när de fick ta del av beskedet. Enligt sajten reagerade powerforwarden Kevin Garnett mycket starkt på beskedet, lämnade baskethallen och begav sig ut i garaget.

Ägaren Glen Taylor gjorde ett uttalande om Saunders bortgång under söndagen:

"Det är med stora svårigheter och med djup sorg som Timberwolves meddelar att vår huvudtränare, Flip Saunders, har gått bort. Han var en symbol för styrka, medkänsla och värdighet för vår organisation. Han var ett gyllene exempel för vad en ledare ska vara. Vi inom klubben är förkrossade över hans bortgång, och våra tankar och böner går till hans hustru Debbie och hela hans familj".

Beskedet har väckt starka känslor inom NBA-världen. Bland annat har Lebron James uttalat sig om nyheten på Twitter.

"Jag beklagar familjen Saunders och Timberwolves sorg. Ni förlorade en fantastisk person i vår organisation och det var för tidigt. Så sorgligt".

Phil "Flip" Saunders blev 60 år gammal.
