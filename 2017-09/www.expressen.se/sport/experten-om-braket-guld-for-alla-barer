Experten om bråket: "Guld för alla barer"
Fredrik Samuelson

Comhems 4,5 miljoner svenska kunder kan sedan midnatt mot fredag inte se någon av Discovery Networks kanaler  som Kanal 5, Kanal 9, Kanal 11, Eurosport, Discovery Channel och Animal Planet.

Avtalet mellan de två tv-företagen löpte då ut utan att de var överens. Comhem anser att Discovery Networks ersättningskrav är för högt.

– Det kommer hålla på ett tag och sen får Comhem ge med sig och betala, gissar jag. Discovery kommer inte ge sig. Det får de inte för sina amerikanska chefer som kräver vinst och de har gjort av med förfärligt mycket pengar på sina sporträttigheter, säger Anders Björkman.



LÄS MER: Toppchefer i ordkrig på Facebook

Frågan hur det blir på söndag då Kanal 5 hade planerat att sända VM-kvalmatchen mellan Vitryssland och Sverige.

– Det allvarliga är att de använder fotbollsfansen som gisslan i det här. Alla talar om att de vill tittarna väl, men de gör inget åt det. Om de verkligen ville så skulle de kunna öppna Kanal 5 bara under matchen på söndag för tittarna och fortsätta slåss på måndag. Det vore enkelt och så skulle de visa sin goda vilja, säger Anders Björkman.

Vad tror du nu inför fotbollsmatchen på söndag?

– Nej, det kommer inte att bli någon lösning innan dess. Men det kommer vara guld för alla barer som inte har Comhem utan som sänder matchen via Telia eller annat. De kommer ha absolut fullsatt.



LÄS MER: Landslagets ilska – efter stora tv-bråket
