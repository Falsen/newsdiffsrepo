Zlatan på 14:e plats bland de bäst betalda
Albin Julin

Han var nummer ett förra året. I år toppar han återigen listan över världens bäst betalda idrottsmän: boxningsstjärnan Floyd Mayweather. Med andra ord fortsätter han att gör skäl för sitt smeknamn "Money" (pengar).

Totalt tjänade Mayweather 2,45 miljarder kronor.

Mayweather besegrade som bekant Manny Pacquiao i vad som kallades "århundradets fajt" tidigare i vår. Filipinen är tvåa på listan, med sina 1,3 miljarder kronor.

Bland de tio främst betalda idrottarna återfinns två fotbollsspelare: Cristiano Ronaldo och Lionel Messi, på tredje respektive fjärde plats.

Sveriges största fotbollstjärna Zlatan Ibrahimovic hittar vi på plats 14, med sina 324 miljoner kronor. Svensken är med andra ord världens tredje bäst betalde fotbollsspelare, även om han tappar två placeringar från förra årets lista där han var tolva.

På Forbes lista finns hela tre basketspelare på topp tio: Lebron James, Kevin Durant och Kobe Bryant. Slutspelsaktuelle James drog in mest pengar av de tre: 536 miljoner kronor.

Tiger Woods sving är inte vad den en gång har varit, men pengarna har fortsatt att strömma in för golfstjärnan. Tiger är nummer nio på listan, med 418 miljoner kronor. Veteranen Phil Mickelson toppar den interna golfligan med 420 miljoner.

Se listan i sin helhet här.
