Zlatan om Ödegaard: "Han måste växa upp"
Daniel Kristoffersson

Sverige spelade 0-0 mot Norge på Ulleval i en händelsefattig träningslandskamp.

Snacket i den mixade zonen efteråt handlade framför allt om två spelare.

Zlatan Ibrahimovic och Martin Ödegaard.

Den svenske lagkaptenen hyllade den norske supertalangen.

- Vi fick en del chanser men det var synd att det blev 0-0 för publikens skull men det var en träningsmatch. Det var bra förberedelser inför matchen mot Montenegro, säger Zlatan.

- Han var bra. Spelade enkelt och han har en lång karriär framför sig för att utvecklas.

Din egen insats?

- Det kändes bra, men jag har haft en del skador. Men det ska vi fixa under veckan.

Zlatan fick en fråga från en norsk journalist angående vad han hade för råd till Ödegaard.

- Svårt att säga. Han har väl en pappa som styr honom nu. Han måste växa upp och bli man och släppa sin pappa.

Var det rätt klubb att gå till Real Madrid?

- Det får vi se nu.
