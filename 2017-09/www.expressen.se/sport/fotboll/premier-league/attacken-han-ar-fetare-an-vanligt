Attacken: "Han är
fetare än vanligt"
Petter Landén

Sommarens mest utdragna transfersaga fick sitt slut under torsdagen. Alexis Sanchez, som bara har ett år kvar på sitt kontrakt med Arsenal, stannar - av allt att döma mot sin vilja - i London. Manchester City har jagat honom hela sommaren, men la ett "ordentligt" bud först på övergångsfönstrets sista dag.

Då Arsenal inte kunde hitta en ersättare så blev det inte någon övergång.

Samma kväll spelade Sanchez VM-kval med sitt Chile mot Paraguay och föll med 0-3. De följde upp det med förlust mot Bolivia och ser just nu ut att missa VM i Ryssland nästa år.

Så när man trodde att det inte kunde bli värre för anfallsstjärnan så går hans tidigare tränare Jose Sulantay, som tränade Sanchez i Chiles ungdomslandslag, till attack.

– Han var borta, han var inte alls i form. Han är fetare än vanligt, säger han enligt Daily Mirror.

Sulantay baserar det här främst på det han såg av Sanchez i matchen mot Paraguay.

– Utan sin vanliga gnista så lyckades han aldrig smita i från Paraguays försvarare. Han tog inte en enda diagonallöpning. Han var något annat, han var inte Alexis.

Att han inte såldes nu kan dessutom komma att stå Arsenal dyrt. Det ryktades om att City var villiga att betala en bit över 600 miljoner för chilenaren. Men nu ska de enligt de senaste uppgifterna erbjuda Arsenal blott 200 miljoner i vinter. Skulle de nobba även det budet kan City ta Sanchez gratis nästa sommar då hans kontrakt gått ut.
