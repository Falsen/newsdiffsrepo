Fick sparken av United
– efter den här selfien
Sebastian Mattsson

Yousof Ahmadi och Kyle Morgan-Williams hade skrivit upp sig på för att delta i en rundtur på Old Trafford. Men det guiden inte visste, var att kompisduon hade ett hemligt syfte med sitt deltagande. När de andra besökarna kollade in "The Theatre of Dreams", så gömde sig Ahmadi och Morgan-Williams på toalettbåsen.

Det här var ett år sedan. Och Ahmadi och Kyle Morgan-Williams lyckades med sin kupp. De tog en selfie som blev vida spridd på nätet där de satt i den tomma arenan och sken av stolthet. Upptåget blev så lyckat att de hann se en del av Uniteds match mot Arsenal innan de blev upptäckta.

Direkt efter att Ahmadi och Kyle Morgan-Williams knep uppdagats inledde United en utredning för att ta reda på hur de hade kunnat lyckas med att lura personalen på Old Trafford.

Och nu har slutresultatet av utredningen drabbat en av klubbens trotjänare med full kraft.

En användare på Twitter har hävdat att det var hans farbror som skötte rundturen dagen då Ahmadi och Morgan-Williams. Klubben såg farbrodern som den med yttersta ansvaret – och sparkade honom.

"Jag fick precis reda på att min farbror fick sparken som rundtursguide efter 18 år på grund av de här svinen. Jag är helt bedrövad. Jag blir så arg av att se på den där videon där man ser min farbror ge sitt livs sista rundtur medan de här idioterna skrattar åt honom", skriver användaren.

Användarens tweet har blivit retweetad över tusen gånger – och flera hundratals användare uttrycker sin avsky för Ahmadi och Kyle Morgan-Williams.
