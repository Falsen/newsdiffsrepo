United-stjärnan: "Är
inte rädd för Zlatan"
Mattias Tengblad

Manchester United har gjort succé under inledningen av Premier League.

Det har Romelu Lukaku också gjort.

Den belgiske anfallaren plockades in under sommaren som ersättare till förra säsongens stora interna skyttekung Zlatan Ibrahimovic och tog över tröja nummer nio efter svensken. Men den senaste tiden har anfallssituationen förändrats i klubben.

Zlatan Ibrahimovic har skrivit ett nytt kontrakt med Manchester United och under måndagen stod det klart att den svenske 35-åringen finns med i klubbens trupp till Champions League-gruppspelet.

Under helgen blev Lukaku klar för nästa sommars VM-slutspel i Ryssland och efter triumfen pratade han öppet om den nya konkurrenssituationen.

– Jag sa till Zlatan tidigt att jag hoppades att han skulle komma tillbaka. Vi behöver honom som person i laget. Han kommer att tillföra många kvaliteter till laget och hjälpa oss att uppnå målsättningen att vinna ligatiteln, säger Lukaku till Uniteds hemsida.

Och han räds inte konkurrensen.

– Jag är inte rädd för konkurrensen som anfallare, och jag är inte rädd för Zlatan. Allting går väldigt bra för mig hittills i United. Försäsongen var bra och det har underlättat för mig att jag känner flera av spelarna innan jag kom hit. Tränaren (José Mourinho) har hjälpt mig att anpassa mig snabbt, så allting har varit. Jag spelar under en tränare som jag har velat spela under länge, sedan jag var 11 år gammal. Och med honom ska vi åstadkomma något speciellt
