Sparkade en låda
i huvudet på Zlatan
Petter Östman

Episoden utspelade sig under säsongen Ancelotti och Ibrahimovic arbetade tillsammans i Paris Saint-Germain.

För Daily Mail beskriver Ancelottis dåvarande assistent, Paul Clement, hur italienaren var vansinnig på sina spelare i halvtid efter en svag första halvlek.

En papplåda var det enda föremålet som gick att sparka på i Ancelottis närhet.

Ancelotti sparkade till, lådan flög i väg och träffade Zlatan i huvudet.

– Det var som slow motion. Den flög genom luften och träffade honom. Och Zlatan bara skadade av sig det, säger Clement.

Clement, som i dag tränar Swansea i Premier League, menar att det i bland är nödvändigt för en tränare att i bland bli rasande.

– Det finns tillfällen då visa spelare vill ha ilska, säger han.

– Zlatan gillade när lådan träffade honom. Han respekterade det. Det hade man inte kunnat gissa när man såg hans ansiktsuttryck, men jo, han älskade det.

Paul Clement assisterade Carlo Ancelotti i Chelsea, Paris Saint-Germain, Real Madrid och Bayern München.

45-åringen lämnade dock Tyskland redan efter ett halvår i klubben för att bli huvudansvarig i Premier League-klubben Swansea i januari 2017.

Under sitt första halvår i klubben förde Clement Swansea från bottenstriden av Premier League till säker mark och höll walesarna kvar i den högsta serien.

Den nyss påbörjade säsongen har Swansea inlett med en seger, ett kryss och en förlust vilket placerar klubben på en 13:e plats i Premier League.
