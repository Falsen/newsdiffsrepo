Här är Zlatans nya
ranking – i Fifa 18
Petter Landén

Fifa 18 är det senaste tillskottet i Electronics Arts succéserie av fotbollsspel. Det släpps i slutet av september och just nu sitter fotbollsfans som på nålar i väntan på att få sätta tänderna i spelet.

För att öka temperaturen ytterligare släpper EA bit för bit en lista över de 100 bästa spelarna i spelet.

Det började med Manchester Citys nyförvärv Bernardo Silva som har ranking 84. Därefter har det följt storspelare efter storspelare - och nu har turen kommit till Zlatan Ibrahimovic.

Svensken hade en succésäsong med Manchester United innan en svår knäskada förkortade hans karriär. Men han har skrivit på ett nytt kontrakt med klubben och Fifa-fansen kommer därmed att kunna använda honom i United även den här säsongen.

Han kommer dock inte vara lika bra som förra säsongen. Då hade han 90, bäst av alla i England. Nu har han enligt Daily Mirror rankingen 88, delad 31:a bäst i spelet.

Framför allt är det skotten, dribblingarna och fysiken som kännetecknar Zlatan Ibrahimovic i spelet. Hans snabbhet har dock tagit stryk sedan i fjol.

EA har inte lagt ut Zlatan Ibrahimovics ranking på sin officiella hemsida, utan hade Jan Oblak som nummer 31 på listan. Men målvakten hade även han 88 i totalranking, samma som Zlatan Ibrahimovic har enligt Mirror.
