Coleen Rooney: Jag
stannar hos Wayne
Mattias Tengblad

Kort efter att Wayne Rooney meddelat att han slutade i det engelska landslaget fick han rubriker han inte hade önskat.

Polisen stoppade Premier League-stjärnan när han var ute och körde på fyllan – och de engelska tabloiderna var inte sena med att rapportera om brottet.

Men det slutade inte där.

I bilen med Wayne Rooney satt en kvinna som inte var hans fru, Coleen Rooney, och det hela har nu lätt till ihärdiga rykten om en skilsmässa mellan Wayne och Coleen, som är gravid med parets fjärde barn.

Men nu skriver The Sun att Coleen Rooney har ändrat sig och att hon inte kommer att begära skilsmässa från sin man. Det skriver man bara dagen efter att man skrivit att hon planerade att lämna honom.

Wayne Rooney lämnade den senaste säsongen Manchester United för sin barndomsklubb, Everton. Inledningen på säsongen har varit succéartad för den ikoniske spelaren – men nu får han annat än fotboll att bekymra sig om.
