Fansen tokiga efter
beskedet i FIFA 18
Mattias Tengblad

De stora fotbollsligorna har precis dragit i gång.

Men åtminstone en till högtidsstund väntar för de fotbollsfrälsta innan vintern tar vid.

Snart släpps nämligen det omåttligt populära tv-spelet FIFA 18, men redan nu har spelarbetygen på flera av de största stjärnorna börjat läcka ut.

Och i Liverpool-kretsar är man riktigt förbannade över hur en av lagets största stjärnor bedöms. I januari i år höjdes senegalesens betyg från 79 till 82 – och till det nya spelet har han hoppat upp ytterligare två snäpp och bedöms nu vara en 84:a i fotbollsspelet. Och det är det betyget som rör upp känslor i de röda delarna av staden.

"Det är en uppriktig skam att Mané, en av Premier Leagues bästa spelare, är rankad sämre än Henrikh Mkhitaryan", skriver Dharma Bhagalia på Twitter.



En annan person skriver:"Hallå, polisen. Jag skulle vilja anmäla ett brott. Mkhitaryan har ett högre betyg på FIFA 18 än Sadio Mané".



En tredje person:"EA är ett skämt. Gündogan, som inte spelade förra säsongen, och Mkhitaryan rankas högre än Mané och Asensio".
