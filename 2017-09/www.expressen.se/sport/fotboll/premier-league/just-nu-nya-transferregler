PL ändrar sina
transferregler
Sebastian Mattsson

Deadline Day är en aktad tradition i Storbritannien. Den sista augusti varje år har fotbollsälskarna bänkat sig för att kolla om deras favoritklubbar i Premier League gör några spelaraffärer i sista minuten.

Det här året skedde flera övergångar efter att ligasäsongen dragit i gång. Den största var kanske Liverpools köp av Alex Oxlade-Chamberlain från rivalerna Arsenal. Då hade stjärnan i matchen tidigare funnits på planen när Arsenal förlorat mot just Liverpool med 0-4.

Men nu har reglerna ändrats – och omöjliggjort liknande övergångar. Premier Leagues ledning har i samråd med klubbcheferna bestämt att tidigarelägga stängningen av transferfönstret. Nu kommer möjligheten att köpa spelarna försvinna torsdagen före första ligaomgången drar i gång, rapporterar flera engelska medier.

De engelska klubbarna kommer dock att kunna sälja spelare så länge andra ligor har sina respektive transferfönster öppna.

Omgörningen har mestadels mötts av positiva tongångar på de sociala medierna.

"Nu kan ligan koncentrera sig på sunda rekryteringar i stället för panikköp", skriver före detta Premier League-stjärnan Stan Collymore på Twitter.
