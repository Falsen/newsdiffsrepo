Gravida fruns ilska
mot Wayne Rooney
Carl-Fredrik Eriksson

Det var under natten till fredagen som den brittiska fotbollsstjärnan Wayne Rooney greps av polis misstänkt för att ha kört rattfull efter att ha stoppats på väg hem.

Fotbollsstjärnan ska då ha kört en Volkswagen Beetle som tillhörde 29-åriga Laura Simpson.

– Det har varit några galna tio timmar. Vi var bara ute och körde och då började blåa sirener tjuta bakom oss. Wayne blev förbannad och han verkligen orolig över det, sa Laura Simpson till The Sun i går.

Samtidigt som Wayne Rooney greps misstänkt för rattfylla befann sig hans gravida fru Coleen på semester i Spanien.

Enligt Daily Mirror ska hon ha satt sig på ett plan tämligen omgående för att åka hem och konfrontera sin man.

Tidningen skriver att hon enligt uppgiftslämnare var "argare än någonsin" och ska ha skrikit "hur kunde du göra så här mot mig när jag är gravid?" och "hur kunde du vara så dum?".

Enligt en kompis till Coleen Rooney är äktenskapet nu i fara.

– Bara tiden kan utvisa ifall de kan rädda sitt äktenskap. Coleen tycker att det är hon som hållit äktenskapet vid liv, säger hen.

Wayne Rooney ska enligt Daily Mirror lovat sin fru att ingenting hände, men erkänt att det var dumt gjort.

– Problemet är att Coleen inte kan förstå det. Hon frågar sig hela tiden: "om tjejen var berusad, varför fixade han inte bara en taxi till henne i stället för att själv köra bilen?", säger kompisen.

– Wayne är väldigt ångerfull och han vet att han har svikit henne. Hela Coleens familj är chockerade över Waynes beteende.
