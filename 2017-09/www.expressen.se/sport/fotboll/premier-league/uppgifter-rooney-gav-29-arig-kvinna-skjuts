Laura, 29: Rooney
skjutsade hem mig
Carl-Fredrik Eriksson

Det var under natten till fredagen som den brittiska fotbollsstjärnan Wayne Rooney greps av polis misstänkt för att ha kört rattfull.

Wayne Rooney ska ha blivit stoppad av polis i Manchester-förorten Cheshire och ska då ha varit på väg hem efter en festkväll. Rooney släpptes sedermera mot borgen.

Evertonstjärnan ska ha kört en Volkswagen Beetle som tillhörde en 29-årig kvinna vid namn Laura Simpson.

Fotbollsstjärnan ska inte ha känt henne sedan tidigare, men kvällen ska ha avslutats med att Rooney tänkt skjutsa hem 29-åringen.

– Det har varit några galna tio timmar. Vi var bara ute och körde och då började blåa sirener lysa bakom oss. Wayne blev förbannad och han verkligen orolig över det, säger Laura Simpson till The Sun.

– Allt hände så fort. Det var som en virvelvind. Jag vet inte om det berodde på att jag var så pass full men han verkade inte så berusad, fortsätter hon.

Laura Simpson berättar att hon träffade Wayne Rooney på en nattklubb runt klockan 10 på kvällen och blev introducerad för hans vänner. När det sedan var dags att lämna var 29-åringen inte i skick att köra bil.

– Jag var för full för att köra och eftersom det bara var vi två så erbjöd han sig att köra. Jag vet inte riktigt vart vi hade planerat att köra, säger hon.

Kvällen avslutades sedermera med att Wayne Rooney greps av polis, misstänkt för rattfylla. I samma stund befann sig hans gravida fru Coleen på semester i Spanien.

Wayne Rooney ska ha varit ute tillsammans med vänner från klockan fyra på eftermiddagen och varit runt på olika barer och restauranger, enligt Daily Mail.

Tidigare under kvällen ska han ha setts på en bar i närheten av sitt hem, poserandes på en bild med cricketspelaren Jack McIver.

Totalt spenderade han cirka tolv timmar i arresten innan han släpptes mot borgen.

Rooney spelar sedan den här säsongen i Everton efter att ha tillbringat tretton säsonger i Manchester United. Han är Englands bäste målskytt genom tiderna med 53 mål på 119 landskamper. I förra veckan meddelade 31-åringen att han har slutat i landslaget.

Familjefadern Rooney har tre söner, Klay, Kit och Kai med frun Coleen Rooney. I augusti bekräftade paret att Coleen är gravid för fjärde gången.

Paret har bott i Cheshire i tolv år, i ett hus värt över 60 miljoner kronor.
