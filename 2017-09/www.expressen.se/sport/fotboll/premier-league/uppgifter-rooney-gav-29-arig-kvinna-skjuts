Uppgifter: Rooney gav
29-årig kvinna skjuts
Carl-Fredrik Eriksson

Det var under natten till fredagen som den brittiska fotbollsstjärnan Wayne Rooney greps av polis misstänkt för att ha kört rattfull.

Wayne Rooney ska ha blivit stoppad av polis i Manchester-förorten Cheshire och ska då ha varit på väg hem efter en festkväll. Rooney släpptes sedermera mot borgen.

Nu kommer nya uppgifter från den brittiska taboliden Daily Mail.

Evertonstjärnan ska ha kört en Volkswagen Beetle som tillhörde en 29-årig kvinna som han inte kände sedan tidigare. Enligt tidningen ska Rooney ha tänkt skjutsa hem henne.

I samma stund befann sig hans gravida fru Coleen på semester i Spanien.

Wayne Rooney ska ha varit ute tillsammans med vänner från klockan fyra på eftermiddagen och varit runt på olika barer och restauranger.

Tidigare under kvällen ska han ha setts på en bar i närheten av sitt hem, poserandes på en bild med cricketspelaren Jack McIver.

Totalt spenderade han cirka tolv timmar i arresten innan han släpptes mot borgen.

Rooney spelar sedan den här säsongen i Everton efter att ha tillbringat tretton säsonger i Manchester United. Han är Englands bäste målskytt genom tiderna med 53 mål på 119 landskamper. I förra veckan meddelade 31-åringen att han har slutat i landslaget.

Familjefadern Rooney har tre söner, Klay, Kit och Kai med frun Coleen Rooney. I augusti bekräftade paret att Coleen är gravid för fjärde gången.

Paret har bott i Cheshire i tolv år, i ett hus värt över 60 miljoner kronor.
