Skrällen: Han är tredje
snabbast – i hela ligan
Ludvig Holmberg

Statistiktjänsten Opta mäter topphastigheten på spelarna i Premier League under alla matcher. Och efter tre omgångar har de nu lämnat ut en lista på de tio snabbaste spelarna i ligan.

Nummer ett? Kyle Walker, Manchester City.

27-åringen, som värvades av Pep Guardiola inför den här säsongen, är känd för sin snabbhet och hans toppnotering 35.16 kilometer i timmen har ingen annan lyckats slå.

Flera andra saker på listan är mer överraskande.

Som att N’Golo Kanté är snabbast i Chelsea, att Paul Pogba är snabbast i United (och snabbare än Jamie Vardy) och att bara två spelare i hela ligan är snabbare än Arsenals mittback Laurent Koscielny.

Ja, det är statistiskt bevisat – Koscielny är tredje snabbast i Premier League.



Så här ser det ut:

1) Kylie Walker, Manchester City 35.16 km/h

2) Kiko Femenia, Watford 35.12 km/h

3) Laurent Koscielny, Arsenal 35.11 km/h

4) Sadio Mané, Liverpool 34.84 km/h

5) Ryan Fraser, Bournemouth 34.79 km/h

6) Joshua King, Bournemouth 34.70 km/h

7) Paul Pogba, Manchester United 34.68 km/h

8) Jamie Vardy, Leicester 34.65 km/h

9) Dominic Calvert-Lewis, Everton 34.62 km/h

10) N’Golo Kanté, Chelsea 34.56 km/h



Se fler höjdpunkter på Viasatsport.se och matcherna live eller 48 timmar i efterhand på Viaplay.se.
