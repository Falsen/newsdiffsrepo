Seb Larssons
mardrömsmiss
Petter Landén

Sunderland brakade ur Premier League förra säsongen och då valde Sebastian Larsson att byta klubb. Han gick till Hull, som även de åkte ner till Championship, där han fått starta tre av fem matcher den här säsongen.

På fredagskvällen fick han ett gyllene läge att göra sitt första mål för sin nya klubb.

I underläge 0-1 mot Derby fick Hull straff och Larsson stegade fram. Scott Carson i Derbys mål försökte psyka svensken genom att mer eller mindre ställa sig i målets ena hörn.

Det verkade funka.

För Larsson tog i för kung och fosterland och skickade straffen högt över ribban.

Larsson såg bedrövad ut efter missen - precis som Hulltränaren Leonid Slutskij.

Efter straffmissen kollapsade Hull och gick till halvtidsvila i underläge 0-4.

I den andra halvleken lyckades Hull bättre - men inte särskilt bra. Derby vann med 5-0 och klättrar till fjärdeplats i ligan.

Hull ligger 10:a efter sex omgångar.

Se fler höjdpunkter på Viasatsport.se och matcherna live eller 48 timmar i efterhand på Viaplay.se.
