Galen drömstart för
"nya" U21-landslaget
Mattias Tengblad

Det svenska U21-landslaget fortsätter att imponera.

Även utan Håkan Ericson och stommen från sommarens EM-slutspel.

Roland Nilssons "nya" U21-landslag fick en riktig drömstart på EM-kvalet då de tog ledningen med 2-0 hemma mot Cypern.

Hur lång tid det tog?

Fyra minuter.

Carlos Strandberg, tillbaka i svensk fotboll efter flytten från Anderlecht till Malmö FF, var iskall då han placerade in både 1-0 och 2-0 i matchinledningen.

– Det är så vackert, säger expertkommentatorn Anders Andersson i C Mores sändning.

Men den 21-årige stjärnanfallaren var inte färdig där.

I den 38:e minuten fick han bollen av anfallskollegan Gustav Engvall, avancerade in i straffområdet och lättade bollen över den cypriotiske målvakten.

– Som han imponerar, säger kommentatorn Jesper Hussfelt.

– Det är lite pojklagsfotboll i försvaret där, men oj, vad stark han är, Carlos. Det är som att en man möter pojkar. Sen är det är en kylig avslutning av Carlos. Vilken chipp. Iskallt gjort, säger Anders Andersson.

I den andra halvleken satte Erdal Rakip 4-0 då han läckert chippade in bollen över målvakten. Innan matchen var slut skulle Cypern få in en tröstboll och matchen slutade 4-1.



Matchen pågår och står 3-0 till Sverige.
