Sverige körde över
Vitryssland i kvalet
Carl-Fredrik Eriksson

Pressen låg på Sverige efter den snöpliga bortaförlusten mot Bulgarien med 3-2.

Och Janne Anderssons mannar gjorde vad de skulle och Sverige vann med 3-0 efter en stark första halvlek.

Emil Forsberg öppnade målskyttet och drygt sex minuter senare dubblade Christoffer Nyman ledningen till 2-0.

Innan halvleken var slut hade Emil Forsberg spelat fram Marcus Berg som rullade in 3-0 i öppet mål.

I den andra halvleken fastställde Andreas Granqvist slutresultatet till 4-0 från straffpunkten.

– Janne snackade med mig första dagen och jag sa att jag vet att Emil är stark och Jimmy gjorde mål på straff innan samlingen. Sen missade Emil så frågade han mig och Jimmy var först i dag men han var utbytt så då fick jag stiga fram, säger straffskytten.

– Vi gör en bra match och studsar tillbaka efter en tung missräkning mot Bulgarien.

Segern innebär att "Blågult" fortfarande har andraplatsen i egna händer med två matcher kvar att spela.

Samtidigt gjorde Nederländerna vad de skulle och besegrade Bulgarien på hemmaplan med 3-1.

Därmed kan kampen om andraplatsen bli en målskillnadsaffär.

Sverige har just nu en målskillnad på +11 mål, vilket ger Sverige en marginal på sex mål till Nederländerna. En storseger hemma mot Luxemburg skulle innebära att Sverige har råd att förlora den sista bortamatchen mot Nederländerna med ett par mål, förutsatt att det orangea landslaget inte krossar Vitryssland på bortaplan i nästa match.

– Jätteviktigt så klart. Nu har vi en hemmamatch inför sista matchen mot Holland. Det känns som att vi har en ganska bra position, säger Marcus Berg.
