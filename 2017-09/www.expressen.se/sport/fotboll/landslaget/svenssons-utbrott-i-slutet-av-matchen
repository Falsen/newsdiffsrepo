Svenssons utbrott
i slutet av matchen
Petter Östman

Det var i slutet av matchen, när Sverige jagade en kvittering, som händelsen inträffade.

Victor Nilsson Lindelöf lyfte en frispark mot Bulgariens straffområde, men domaren blåste av innan bollen nådde fram.

Bulgariens Bozhidar Chorbadzhiyski hade fallit till marken och tog sig för ansiktet efter en närkamp med Ola Toivonen.

– Nu har han ge sig. Vad är det för en tomte, säger Anders Svensson.

– Han kastar sig om han blir slagen i ansiktet. Det är Toivonen som bakar lite med armarna utåt, men jag menar, fortsätter han.

Efter att den bulgariske spelaren fallit till marken var känslorna rejält upprörda mellan spelarna.

I kaoset varnades bland annat Ola Toivonen, som nu missar söndagens bortamatch mot Vitryssland i Minsk.

Sverige föll med 3-2 och förlorar nu förstaplatsen i gruppen till Frankrike som slog Holland med 4-0 i Paris.

– Det var väldigt mycket slarv. Man tog inte jobbet, men förlorade för mycket dueller. Det är inte normalt att se, säger Anders Svensson.

Inte heller Sveriges högerback Mikael Lustig var nöjd med insatsen.

– Vi har många chanser på bortaplan, och det borde räcka till vinst. Att släppa till så mycket chanser var inte bra. Det känns som att vi ger bort tre enkla mål.

– Det är en match som jag tycker att vi ska vinna. Jag tycker att vi är ett bättre lag. Men tyvärr vinner vi inte matcher när man bjuder på det här, fortsätter Mikael Lustig..
