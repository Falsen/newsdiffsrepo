Ilskan i natt:
"Irriterade"
Petter Landén

Sverige gick på en ordentlig nit i VM-kvalet. Efter den imponerande 2-1-segern mot Franrike på hemmaplan hade Blågult ett gyllene läge att befästa sin position som gruppledare mot Bulgarien.

Men så blev det inte.

Tvärtom.

Bulgarien nätare 12 minuter in i matchen och Sverige brände en straff kort därefter. Och även om svenskarna kvitterade två gånger om under matchen var bulgarerna hetare och vann med 3-2.

Jimmy Durmaz berättar att han - trots det undermåliga svenska spelet - upplevde kommunikationen spelarna emellan som vanligt under matchen.

Det var något helt annat när det kom till kommunikationen med domaren. Durmaz säger att han tyckte att domaren gav Bulgarien fördelar under matchen.

– Vi var irriterade på domaren. Bara för att han gav oss en straff så kändes det som att han gav dem lite extra. Så jag sa till honom att det inte bara var ett lag på planen, säger Durmaz.



LÄS MER: Getingbetygen på de svenska spelarna

Då fick Durmaz svar på tal.

– Då sa han: "ni ska vara glada att ni fick en straff". Så då var det bara att hålla käften så att man inte drog på sig ett gult kort eller något sånt. Fokusera på rätt saker.

Efter förlusten så ligger Sverige tvåa i gruppen, tre poäng bakom Frankrike som vann stort mot Holland. Janne Anderssons landslag skuggas i gruppen av Bulgarien som är en poäng bakom.

Härnäst ställs Sverige borta mot Vitryssland.

NOA BACHNER: Det var inte läge för hans sämsta landskamp
