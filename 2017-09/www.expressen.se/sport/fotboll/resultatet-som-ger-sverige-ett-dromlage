Holland tappade – i
striden med Sverige
TT

På Amsterdam arena vann det orangeklädda hemmalaget mot Sveriges banemän med 3–1. Davy Pröpper gav Nederländerna ledningen med sitt första landslagsmål, framspelad av Danny Blind. Manchester United-spelaren gjorde även inspelet som lagkaptenen Arjen Robben liggandes stötte in i mål med höger knä.

Georgi Kostadinov, målnickare i Bulgariens 3–2-seger mot Sverige, gjorde mål med huvudet igen. Den nättaste av nickskarvar för reducering 1–2. Kostadinov hade även en nick i stolpen vid 1–0-ledning för Nederländerna. Davy Pröpper fastställde slutresultatet till 3–1 med sitt andra mål i matchen.

Sverige vann samtidigt i Vitryssland med 4–0. Inför de avgörande två kvalomgångarna har Blågult tre poäng och fördel i målskillnad: elva plusmål jämfört med Nederländernas fem.

I nästa omgång väntar Luxemburg hemma för Sverige och Vitryssland borta för Nederländerna. Sedan väntar match mellan nationerna i Amsterdam.
