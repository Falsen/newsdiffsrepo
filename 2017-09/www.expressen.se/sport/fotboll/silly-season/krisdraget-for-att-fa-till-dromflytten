Krisdraget – för att
få till drömflytten
Carl-Johan Hamlet

Efter ett flera år långt samarbete med agenten Pier Paolo Triulzi har Paulo Dybala nu bytt agent. Ny agent för Juventus-stjärnan är Paulos bror Gustavo Dybala. Det har startat spekulationer i Spanien. Brodern bor och verkar nämligen i en viss katalansk stad – nämligen Barcelona. Barcelona som länkats samman med Paolo Dybala under en längre tid.

Pier Paolo Triulzi var den som tog Dybala från Palermo till Juventus 2015. Väl i Juventus har anfallaren gjort stor succé och vunnit sex titlar. Så sent som i vintras förlängde också Dybala sitt kontrakt med den gamla damen. Det nuvarande kontraktet går ut i juni 2022. Paulo Dybala har gjort 48 mål på 97 martcher för Juventus sedan 2015, alla turneringar inräknat.

Nu frågar sig spanska AS om Paulo Dybalas agentbyte kan vara en del i att ta målskörden med sig till Katalonien och Barcelona. I Barcelona spelar en argentinsk kompis till Dybala – en viss Messi – och laget har jagat anfallskraft sedan Neymar tog sitt pick och pack och flyttade till Paris.
