Spanska attacken:
Kräver utredningar
Sebastian Mattsson

Barcelona protesterade friskt när PSG utlöste Neymars utköpsklausul på 2,2 miljarder kronor. Det innebar att brassen kunde lämna trots att katalanerna ville behålla honom. Även La Liga-ledningen motsatte sig affären, och vägrade försökt ta emot pengar från den franska storklubben.

Nu har samma ledning hört av sig till Uefa och krävt att det europeiska fotbollsförbundet utreder PSG och en annan klubb som backas upp av storägare från Mellanöstern, Abu Dhabi-sponsrade Manchester City.

"De förvrider konkurrensläget i europeiska tävlingar och skadar fotbollen", skriver La Ligas ordförande Javier Tebas i ett uttalande enligt AP.

Uefa har tidigare signalerat att man planerar att undersöka om PSG bröt mot deras så kallade "financial fair play"-regler när man köpte Neymar.
