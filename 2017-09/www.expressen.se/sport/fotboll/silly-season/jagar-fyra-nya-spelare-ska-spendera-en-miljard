Jagar fyra nya spelare –
ska spendera en miljard
Petter Landén

Under hela sommaren har det pratats om att Chelseatränaren Antonio Conte varit missnöjd med bristen på förstärkningar till klubben. Därför kommer Londonklubben att gå "all in" - för att tala pokerspråk - under Deadline day.

Fyra spelare ryktas vara på väg in. Conte vill ha Swanseas Fernando Llorente som avlösare till Alvaro Morata i anfallet och han väntas kosta strax över 150 miljoner.

Dessutom vill han ha in två engelska mittfältare i form av Leicesters Danny Drinkwater och Evertons Ross Barkley. Tillsammans uppges de kosta 750 miljoner kronor.

Och eftersom de gick bet om Alex Oxlade-Chamberlain så har Chelsea enligt The Sun lagt ett sista minuten-bud på Bayern Münchens Rafinha. De tyska jättarna vill dock inte släppa brassen, så om Chelsea ska få loss honom så kommer det att kräva många miljoner.

Något som skulle ta klubbens förmodade spenderade under Deadline day över en miljard kronor.
