"Vi har tagit dom på bar
gärning, kissandes i poolen"
Carl-Johan Hamlet

– PSG skrattar åt Uefa. Vi har tagit dom på bar gärning, kissandes i poolen. Vi kan inte acceptera det här, sa Javier Tebass på en Soccerex-konferens i Manchester, enligt ESPN.

Under konferensen anklagade Tebas PSG för att ha gått runt "financial fair play" i och med lånet av Mbappé. Presidenten anser att PSG och Manchester City borde utredas för de ekonomiska fördelar de får från Qatar och Abu Dabi. I brist på hjälp från Uefa vänder han sig också till EU.

– De här fotbollsklubbarna får resurser som inte kommer från klubbarna själva.

– Vi har fortfarande hopp. Vi tycker att Uefa och EU behöver utreda dessa fotbollsklubbar. Vi döljer inte vad vi vill.

Manchester City har den här sommaren värvat för sammanlagt 2,3 miljarder kronor. PSG har värvat för lika mycket men då är inte Mbappé inräknad – betalningen på 1,8 miljarder kronor kommer räknas först nästa år. Tebas gick ut och försökte stoppa värvningen när Neymar gick till Paris. Uefa har startat en utredning mot PSG men gått ut med att de inte tänker utreda Manchester City.

– Det är inte det att jag inte gillar PSG men om Neymar hade gått till Manchester United hade det inte varit lika viktigt att fullfölja det här. United är inte ekonomiskt dopade, säger Javier Tebas.

– När de här pengarna strömmar in i europeisk fotboll, genom PSG och Manchester City, startar en inflation av ökade löner och övergångspriser. Vi måste prata om det.
