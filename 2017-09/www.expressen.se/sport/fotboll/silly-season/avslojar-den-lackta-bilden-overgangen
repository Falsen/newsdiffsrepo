Detaljen avslöjar
att bilden är fejk
Petter Landén

Att Pep Guardiola är en stor beundrare av Alexis Sanchez och har velat värva honom länge är ingen hemlighet. Under hela sommaren har det spekulerats i om Manchester City ska lyckas värva chilenaren från toppkonkurrenten Arsenal.

Men Londonklubben har föga överraskande varit motvilliga att sälja.

På torsdagen så såg det dock ut som att saken var biff.

En bild som sades föreställa Sanchez i Citytröja började spridas enormt på sociala medier.

Den är dock fejk. Enligt Daily Mirror så är det egentligen en gammal bild på Leroy Sané där någon han photoshoppat på Sanchez ansikte. Den uppmärksamme kan se det på tatueringen på vänsterarmen som tillhör Sané. Sanchez arm är dock fri från bläck.

Där avslöjas bluffen.

Enligt chilenska AS så ska Sanchez dock sagt till sina landslagskamrater att han är klar för City. Så övergångssagan är inte över än.
