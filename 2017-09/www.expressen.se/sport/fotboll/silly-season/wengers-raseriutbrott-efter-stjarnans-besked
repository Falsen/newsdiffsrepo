Wengers raseriutbrott
efter stjärnans besked
Sebastian Mattsson

Alex Oxlade-Chamberlain valde att nobba Arsenals kontraktförslag och istället gå till Liverpool. Ett beslut som man vetat gjorde tränaren Arséne Wenger upprörd, då denne flera gånger under sommaren proklamerat att han ville att engelsmannen skulle stanna.

Nu har BBC:s Arsenal-kännare David Ornstein avslöjat att Oxlade-Chamberlain fick sig en fergusonsk hårtork från Wenger när han meddelade sin tränare om Liverpool-planen.

"Wenger var chockad och extremt besviken när Oxlade-Chamberlain tackade nej till Arsenals sista kontraktsförslag (som hade gett honom en enorm löneförhöjning och inneburit 1,8 miljoner kronor i veckan om Arsenal tog sig tillbaka till Champions League) och jag har fått höra att Wenger inte höll tillbaka när Oxlade-Chamberlain berättade på tu man hand att han ville lämna klubben", skriver Ornstein.
