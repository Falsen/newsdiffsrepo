Straffet: De bogserar
bort stjärnans lyxbil
Sebastian Mattsson

Konflikten mellan Antonio Conte och Diego Costa är infekterad till tusen. Ett bråk mellan de två i januari urartade i en total utfrysning av Costa, som nu väntar på att få sitt kontrakt rivet. Målet för anfallaren är att återvända till sin gamla klubb Atletico Madrid, på fri transfer.

I augusti talade anfallaren ut om den infekterade konflikten, från sin hemstad i Brasilien.

– Jag väntar bara på att Chelsea ska släppa mig. Jag ville först inte lämna klubben. Jag var nöjd. Men när tränaren inte vill ha dig, då måste du dra, sa Costa då.

– Jag var på väg att förnya mitt kontrakt och sen satte de stopp för det. Jag misstänker att tränaren låg bakom det.

Och klart är att Chelsea inte gör några större ansatser för att mäkla fred med sin strejkande stjärna. Enligt The Sun har klubbledningen sett till att Costas lyxbil, en Range Rover, blivit bortbogserad från spelarparkeringen utanför träningsanläggningen Cobham.

Costa hade tydligen lämnat bilen parkerad precis utanför ingången till anläggningen innan han for i väg till Brasilien. Nu står fordonet på en annan parkering, avsedd för klubbens akademispelare.

"De tycker inte att han förtjänar att parkera bredvid sina lagkamrater längre", skriver The Sun.

I går skrev Daily Telegraph har Costas lagkamrater i Chelsea fått indikationer på att spanjoren kan återvända till London och acceptera vilket straff som Chelsea än kommer att ålägga honom.

Strejken kan ta slut redan i september, skriver tidningen. Tydligen ska vänner i både Chelsea och Atletico hört av sig till Costa för att få honom att skipa fred med Conte och lagledningen.



Se fler höjdpunkter på Viasatsport.se och matcherna live eller 48 timmar i efterhand på Viaplay.se.
