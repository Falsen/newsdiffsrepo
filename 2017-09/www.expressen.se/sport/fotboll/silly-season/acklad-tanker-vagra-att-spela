"Äcklad – tänker
vägra att spela"
Sebastian Mattsson

"Philippe Coutinho är riktig äcklad av Liverpool". Det är ett tufft budskap som kablas ut av spanska Sport, tidningen med nära lojalitet gentemot Barcelona. Sport skriver att brassen är rasande över att han inte fick gå till Camp Nou i sommar, trots att Barça var redo att erbjuda över en miljard för honom. Nu ska Coutinho ha kommit på ett nytt knep för att tvinga fram en flytt.

Enligt Sport ska Coutinho vägra spela i Liverpools Champions League-matcher. Det här är nog något som skulle uppröra Jürgen Klopp, som har tagit ut Coutinho i sin officiella CL-trupp.

Liverpool spelar i samma grupp som Sevilla, Spartak Moskva och Maribor.

Samtidigt som Coutinho planerar en strejk, så har brasilianske legendaren Pelé uppmuntrat stjärnan att stanna i Liverpool.

– Man måste inte byta lag hela tiden för att visa att du är bra. Det handlar om att ta tillvara på dina chanser, säger Pelé enligt Give Me Sport.
