Nya kravet – för
att sälja Sanchez
Petter Landén

Det är bråda dagar för Arsenal. Alex Oxlade-Chamberlain har gått och Alexis Sanchez är på väg bort. Manchester City vill desperat värva chilenaren och vill bara betala i pengar.

Arsenals förhoppning att få Raheem Sterling eller Kun Agüero i utbyte är därmed grusad.

Enligt Daily Mirror så kommer Arsenal inte att släppa Sanchez om de inte får in en ersättare till honom.

Det ska de dock ha hittat - i Julian Draxler.

Tysken har en tuff konkurrenssituation i PSG då Neymar har kommit dit och Kylian Mbappé är på väg dit. Dessutom så behöver PSG sälja och därför hoppas Arsenal kunna sno åt sig Draxler under Deadline day.

Om så sker så kan de släppa Sanchez för strax över 600 miljoner kronor till City.
