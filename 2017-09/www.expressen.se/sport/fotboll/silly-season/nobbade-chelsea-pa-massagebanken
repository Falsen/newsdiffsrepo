Nobbade Chelsea
på massagebänken
Petter Östman

Ross Barkley har velat lämna Everton hela sommaren.

Men under transferfönstrets sista timmar fick han sin vilja igenom.

Everton och Chelsea kom överens om en övergångssumma för den offensive mittflätaren på 350 miljoner kronor varpå Barkley reste till Chelseas träningsanläggning Cobham för den obligatoriska läkarundersökningen.

Men under den kom Barkley på andra tankar - och valde att nobba Chelsea.

Enligt Mirror fattade Barkley beslutet när han låg på massagebänken i London, och ser nu ut att bli kvar hos Everton i höst.

Men enligt Daily Telegraphs Matt Law är Barkleys eventuella flytt till Chelsea inte helt avskriven än.

Enligt Law har Barkley inte nobbat Chelsea totalt, utan att en affär kan bli av i januari i stället.

Barkleys nej tack till Chelsea blir pricken över i:et på en tung transfersommar för de regerande Premier League-mästarna.

Chelsea jagade Romelu Lukaku tidigt i somras, men belgaren valde i stället en flytt till Manchester United.

Under transferfönstrets sista dagar jagade man såväl Alex Oxlade-Chamberlain och Fernando Llorente, men de valde i tur och ordning att flytta till Liverpool och Chelseas Londonrivaler Tottenham.

Under sommaren har flera brittiska medier rapporterat om ett missnöje från Antonio Conte över utebliven aktivitet på transfermarknaden.

I sommar har Chelsea värvat in Alvaro Morata, Tiemoue Bakayoko, Antonio Rüdiger och Willy Cabellero.
