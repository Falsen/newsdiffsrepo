Arsenals krisdrag –
dumpar flopparna
Petter Landén

Först vann Liverpool med 4-0, sedan tog de över jakten på Arsenals drömvärvning Thomas Lemar - därefter värvade de Alex Oxlade-Chamberlain.

Men det är inte bara Liverpool som Arsenal ska oroa sig för under torsdagen.

Enligt The Sun så kan ytterligare tre spelare komma att lämna klubben innan transferfönstret stänger.

Alexis Sanchez är hett uppvaktad av Manchester City som ska ha skickat en delegation till Chile för att kunna göra en läkarundersökning under torsdagen.

Dessutom ska missnöjet vara stort med två av fjolårets värvningar, Shkodran Mustafi och Granit Xhaka.

De två har inte rosat marknaden sedan de kom till London och enligt The Sun så har Arsène Wenger tappat förtroendet för dem. De försöker därför göra sig av med dem för att finansiera några förstärkningar.

Den ende som ryktas vara på väg in är dock Johnny Evans, och lyckas Wenger inte knyta åt sig någon spelare till kan det bli en tuff säsong på Emirates stadium.
