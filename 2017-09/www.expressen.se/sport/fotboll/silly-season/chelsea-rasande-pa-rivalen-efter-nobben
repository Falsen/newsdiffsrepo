Chelsea rasande på
rivalen efter nobben
Petter Landén

Under onsdagskvällen rapporterade BBC att övergången var klar. Alex Oxlade-Chamberlain lämnar Arsenal för Liverpool för en summa av 410 miljoner kronor.

Sen under natten mot torsdagen så spreds det en bild på vad som sägs vara Oxlade-Chamberlain i Liverpoolkläder och nu är det bara presentationen av honom som saknas.



Mitt i allt det här står Chelsea. Arsenals Londonrival hade ett bud på 400 miljoner accepterat, men Oxlade-Chamberlain nobbade dem. Då klev Liverpool in och snodde åt sig den engelska landslagsmannen.

Enligt Daily Mirror är Chelsea rasande på Liverpool och känner att de har utnyttjat dem för att få Arsenal att sälja Oxlade-Chamberlain till dem.

Tidningen uppger att Arsenal egentligen inte ville sälja till Liverpool med tanke på allt ont blod som uppstod när Arsenal jagade Luis Suarez 2013. Men när de väl accepterat Chelseas bud hade de inget annat val än att även ta Liverpools bud.
