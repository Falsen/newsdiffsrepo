Klart: Hiljemark går
till svenskklubben
Petter Östman

25-årige Hiljemark lånas ut en säsong från Genoa, där Hiljemark hamnat i tränaren Ivan Jurics frysbox.

Under säsongsinledningen har det inte blivit någon speltid överhuvudtaget för Hiljemark.

Mittfältaren kom till Genoa från Palermo så sent som i januari, och nu fortsätter karriären i Grekland.

–  Jag är mycket glad över att vara här, sa Hiljemark enligt sajten SDNA när han landade i Aten tidigare under torsdagen, enligt Fotbollskanalen.

På två säsonger i Serie A gjorde Oscar Hiljemark tolv poäng på 67 matcher.

Hiljemark blir den fjärde svenske spelaren i Panathinaikos.

Sedan tidigare spelare Mattias Johansson, Guillermo Molins och Niklas Hult i den grekiska storklubben.

Även landslagsanfallaren Marcus Berg har spenderat fyra säsonger i Panathinaikos, men i somras flyttade Berg vidare till Al Ain i Förenade Arabemiraten.
