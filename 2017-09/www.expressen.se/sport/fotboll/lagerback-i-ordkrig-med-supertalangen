Lagerbäck i ordkrig
med supertalangen
Julia Navrén

Tidigare på söndagen presenterade Norges förbundskapten Lars Lagerbäck sin VM-kvaltrupp inför matchen mot Tyskland i kväll. Även den här gången lös namnet Martin Ödegaard med sin frånvaro.

– Hade han varit kvalificerad hade han självklart varit här. Jag begår ju tjänstefel om han var kvalificerad men inte är med. Just nu tycker jag att mixen av olika egenskaper vi har i truppen är den bästa för den här stunden, säger Lagerbäck.

Ödegaard, som gjort sju landskamper i A-landslaget innan Lagerbäck blev förbundskapten, tycker han kan bidra.

– Jag vet inte vad han menade med det. Det får vara hans åsikt, säger talangen till norska TV 2.

På frågan om vad han menar med det gav han följande svar.

– Det är inget jag stressar med, men jag känner att jag har något att bidra med där. Jag vet att min tid kommer, så jag tar det lugnt, säger Ödegaard.

Det är inte första gången Ödegaard petas av Lagerbäck, även i kvalet mot Nordirland i mars lämnades den unge talangen utanför truppen och har varit utanför sedan dess.
