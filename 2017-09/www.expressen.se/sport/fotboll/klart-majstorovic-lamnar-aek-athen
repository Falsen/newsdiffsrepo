Klart: Majstorovic
lämnar storklubben
Carl-Fredrik Eriksson

I går avslöjade SVT Sport att Daniel Majstorovic bestämt sig för att inte förlänga sitt kontrakt med den grekiska storklubben AEK Athen.

Nu bekräftar klubben att parterna går skilda vägar på sin hemsida.

– Det här är ett svårt beslut som jag tog tillsammans klubben. För min del har jag alla i klubben och framför allt presidenten att tacka för att jag fick den här stora möjligheten, säger Majstorovic till klubbens hemsida.

Daniel Majstorović har hyllats för sin roll som sportchef i grekiska storklubben AEK Athen.

Under hans ledarskap har klubben nått en andraplats i ligan och en plats i Europa League.

Sedan tidigare har det florerat uppgifter i brittisk media att 40-åringen kan vara på väg till England och Championsship-klubben Wolverhampton.

Under de första åtta månaderna var Daniel Majstorović med om tre olika tränare och sportchefen har varit delaktig i såväl avskeden som anställningarna.

– Det är så det ser ut här i Grekland. Tålamodet är kort och det är resultaten som räknas. Vi hade Jose Morais som tog över efter Temuir Ketsbaia och resultaten gick inte som vi ville och vi hade en tuff höst med för mycket dåliga resultat, har Majstorovic tidigare sagt.
