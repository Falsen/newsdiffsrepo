La ut en jobbannons – men hade
inte räknat med antalet sökande...
Petter Landén

Hösten är på gång, de stora europeiska ligorna drar i gång - och för fotbollsnördarna så väntar två stora spelsläpp i form av Football Manager och Fifa 18.

I det förstnämnda spelet så simulerar man att vara fotbollstränare för ett lag som man ska försöka ta till toppen.

Det spelet blev centralt när det engelska femtedivisionslaget Chester la ut en jobbannons för en ny tränare på Twitter.

Ansökningarna fullkomligt vällde in, men redan efter en timme blev klubben varse om att de hade stått för en dundertabbe.

Detta eftersom de flesta som ansökte hade Football Manager som främsta fotbollsmerit. Eller som norska Dagbladet kallar dem: "fotbollsidioter".

En av alla ansökande delade med sig av det svarsmail han hade fått av klubben efter sin ansökan.

Altrincham FC ansökte om en ny tränare på Twitter för ett år sedan och upplyste Chester om att de skulle ha inkluderat ett förbehåll om att de inte bara kan ha Football Manager som merit.

Något Altrincham hade varit smarta nog att göra.

Ett par Twitteranvändare spekulerade i att Chester var väl medvetna om vad de gjorde och att Twitterannonsen endast var ett PR-trick för att få stora engelska medier att berätta om händelsen.
