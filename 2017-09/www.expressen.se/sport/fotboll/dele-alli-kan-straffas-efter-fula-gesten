Dele Alli kan straffas
– efter fula gesten
Albin Julin

Det var i VM-kvalmatchen mellan England och Slovakien som de märkliga scenerna utspelade sig.

Under matchen visade Dele Alli "fuck you" åt lagkamraten Kyle Walker, något som Alli förklarade som ett skämt.

"Gesten var ett skämt mellan mig och min gode vän Kyle Walker! Jag ber om ursäkt för om någon tog illa vid sig", skrev Alli på Twitter.

Men trots förklaringen meddelar nu Fifa att Tottenham-stjärnan utreds efter gesten. Nu återstår att se om Alli straffas för sin fula gest.
