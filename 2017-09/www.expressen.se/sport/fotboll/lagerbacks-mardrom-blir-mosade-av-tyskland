Norska jättefiaskot:
Värsta på 45 (!) år
Mattias Tengblad

Ni minns väl bragden i Berlin?

Sverige låg under med 0-4 mot Tyskland i VM-kvalet, men lyckades vända till 4-4. Norge hade chansen att göra detsamma.

Lars Lagebäcks ifrågasatta landslag blev fullständigt krossat av tyskarna i den första halvleken under måndagskvällen den litauiske domarens signal som förkunnade halvtidsvilan kom nog som en lättnad för de rödklädda spelarna.

Ställningen då?

4-0 till Tyskland.

Det började i den tionde minuten då Mesut Özil satte 1-0 för tyskarna på Mercedes Benz arena i Berlin. Sju minuter senare var det dags igen då Julian Draxler skickade in 2-0.

Två mål till skulle komma och de kom genom Emil Forsbergs lekkamrat och skyttekung från Leipzig  Timo Werner. Efter de förnedrande första 45 minuterna i Tyskland fanns det mycket att säga om den norska insatsen. Och det fanns inte mycket positivt att säga.

– Norge ser ut som San Marino, säger VG:s expert Morten Langli.

Norrmännen fick en mardrömsstart på den andra halvleken genom Leon Goretzka i den 50:e minuten. Och innan matchen var över hade även en sjätte boll passerat Rune Almenning Jarsteins mållinje.

Det blev förlust med 0-6 för Lagerbäcks Norge – landslagets största förlust på 45 år.

– Det är länge sen jag kände mig så liten. Vi är alla överens om att det här är pinsamt. Det är bara att lägga sig platt och be alla som följer oss om ursäkt, säger målvakten Rune Almenning Jarstein till Dagbladet.

Danmark vann sin bortamatch mot Armenien med 4-1 och sätter press på Montenegro i kampen om andraplatsen i grupp E.
