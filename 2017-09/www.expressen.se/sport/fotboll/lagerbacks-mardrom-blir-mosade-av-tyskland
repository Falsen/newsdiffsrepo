Lagerbäcks mardröm –
blir mosade av Tyskland
Mattias Tengblad

Ni minns väl bragden i Berlin?

Sverige låg under med 0-4 mot Tyskland i VM-kvalet, men lyckades vända till 4-4. Nu har Norge chansen att göra detsamma.

Lars Lagebäcks ifrågasatta landslag blev fullständigt krossat av tyskarna i den första halvleken under måndagskvällen den litauiske domarens signal som förkunnade halvtidsvilan kom nog som en lättnad för de rödklädda spelarna.

Resultatet?

4-0 till Tyskland.

Det började i den tionde minuten då Mesut Özil satte 1-0 för tyskarna på Mercedes Benz arena i Berlin. Sju minuter senare var det dags igen då Julian Draxler skickade in 2-0.

Två mål till skulle komma och de kom genom Emil Forsbergs lekkamrat och skyttekung från Leipzig  Timo Werner. Efter de förnedrande första 45 minuterna i Tyskland fanns det mycket att säga om den norska insatsen. Och det fanns inte mycket positivt att säga.

– En fruktansvärd insats av Norge. Det kunde ha stått 6-0, säger kommentatorn Christopher Kviborg i Eurosport.

– Norge ser ut som San Marino, säger VG:s expert Morten Langli.
