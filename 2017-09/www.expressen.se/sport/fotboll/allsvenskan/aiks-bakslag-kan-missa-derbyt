AIK:s bakslag –
kan missa derbyt
Daniel Kristoffersson

Det var i senaste derbyt mot Djurgården som AIK:s anfallsstjärna Chinedu Obasi tvingades att kliva av i den 65:e minuten. Han hade då känningar knät som han vred. Han byttes då ut mot Henok Goitom.

AIK ledde med 1-0 men Aliou Bajdi kvitterade i den 84:e minuten och matchen slutade 1-1.

Nu väntar ännu ett derby för AIK. På söndag möter "Gnaget" Hammarby på Tele2 arena. Obasis medverkan är högst osäker inför matchen då han har fortsatta känningar i knät. Han medverkade heller inte på tisdagens träning på Karlberg utan körde rehabiliteringsträning  i stället.

- Obasi var inte med och tränade utan han körde på egen hand. Han har en skada på underkroppen och vi tar det tag för dag och får se hur det går.

-  Det är där vi är och det jag kan säga just nu, säger AIK:s tränare Rikard Norling.

Om inte Obasi kan spela blir det Henok Goitom och Nicholas Stefanelli som bildar anfallspar mot Hammarby.

I övrigt är AIK:s trupp skadefri. Simon Thern, som tidigare dragits med en del småskador,  var med och tränade under tisdagen och kör nu för fullt.

- Det känns bra inför derbyt och uppehållet kom lägligt för oss då det varit ett intensivt matchande senaste tiden, säger Norling.

Efter landslagsuppehållet startar allsvenskan i gång igen på lördag då Östersund möter AFC Eskilstuna. Resterande matcher spelas under söndagen och måndagen.
