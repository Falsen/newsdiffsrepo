"Jag vill be om ursäkt
– var mycket känslor"
Sebastian Mattsson

Det var den 28 augusti som Aliou Badji drog på sig två varningar under en match mot Häcken med Djurgårdens U21-lag. Enligt sportchef Bosse Andersson var det ett gräl på plan som låg bakom domarens agerande.

– Han fick två varningar och de var väl inte överens. Han betedde sig inte bra och blev anmäld för det, säger Andersson till Aftonbladet.

Varningarna innebär att Badji missar matcherna mot IFK Göteborg och Örebro. Även Jonas Olsson och Kevin Walker är avstängda i IFK-mötet.

– Det svåra med att bedriva en fotbollsklubb, det kan hända saker. Vi får finna oss i det. Självklart är det olyckligt och tråkigt men inget som vi kan påverka nu, säger Andersson.

– Det är otroligt tråkigt att vi har en spelare som spelar U21 och blir rapporterad för grov utvisning. Självklart vidtar vi interna åtgärder för att det inte ska hända igen.

På Djurgårdens hemsida kan man läsa att Badji tilldelades en så kallat grov utvisning efter att ha uppträtt aggressivt mot huvuddomaren.

– Jag vill passa på att be om ursäkt till domaren för det som hände. Det var mycket känslor med i bilden men jag kommer att ha bättre kontroll på mitt uppförande på planen framöver. Jag vill också be om ursäkt till DIF-supportrarna för händelsen, säger Badji.

Badji har gjort tre mål på 14 matcher. Han kommer att finnas tillgänglig för spel mot Elfsborg den 19 september.
