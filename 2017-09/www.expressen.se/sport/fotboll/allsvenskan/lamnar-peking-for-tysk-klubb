Lämnar Peking
för tysk klubb
Petter Landén

Efter en tämligen misslyckad sejour i Djurgården gick Sebastian Andersson till IFK Norrköping inför förra säsongen.

Där lossnade det rejält för 26-åringen.

På 30 matcher blev det 14 mål när IFK Norrköping på nytt slogs i toppen. Den här säsongen har det blivit sex mål på 21 matcher.

Mer än så blir det inte. Andersson lämnar nu Peking för spel med det tyska andraligalaget FC Kaiserslautern.

– Vi måste vara nöjda med det ekonomiska utfallet när vi har hamnat i det här läget med en spelare som har ett drygt år kvar på kontraktet, har haft anbud på sig en längre tid och har en vilja att flytta. Affären visar återigen att IFK Norrköping är en klubb där man kan utvecklas enormt mycket och sedermera få möjlighet att nå sina drömmar. Den här typen av försäljningar ger oss ett mycket bättre utgångsläge än det vi hade före den förra framgången som gjorde att så många av våra spelare blev attraktiva. Den här typen av försäljningar kommer också ge oss en större ekonomisk motståndskraft i framtiden, säger tränaren Jens Gustafsson och ordföranden Peter Hunt till klubbens hemsida.
