Miljardmannen
slog till i debuten
Petter Landén

Kylian Mbappé är det senaste tillskottet i redan stjärntäta PSG. Han följde efter Neymar som tidigare under sommaren blev tidernas dyraste spelare när han anslöt från Barcelona för 2,2 miljarder kronor.

Mbappé lånades in, men kommer att kosta PSG 1,8 miljarder att köpa loss nästa sommar.

Och precis som Neymar så gjorde han mål i sin debut.

18-åriga Mbappé fick förtroendet från start i en offensiv kvartett tillsammans med Neymar, Edinson Cavani och Julian Draxler borta mot Metz.

Cavani såg till att PSG tog ledningen, men Metz kvitterade kort därefter genom Newcastlefloppen Emmanuel Riviere.

Och därefter var det fick Metz ett gyllene läge att chocka PSG. Parismålvakten Alphonse Aréola nickade rakt i gapet till Riviera som hade öppet mål - men sköt över.

Sen, efter en dryg timmes spel, kom vändningen. Först sänkte Benoit Assou-Ekotto Mbappé med en brysk tackling och fick direkt rött kort.

Tre minuter senare så försökte Mbappé lobbpassa fram Neymar, men bollen bröts och rullade ut. Då högg 18-åringen och tryckte in 2-1.

Efter det så kollapsade Metz. Neymar ökade på till 3-1 och Cavani nätade på nytt innan Lucas Moura fastställde slutresultatet till 5-1 i slutminuterna.

Se fler höjdpunkter på Viasatsport.se och matcherna live eller 48 timmar i efterhand på Viaplay.se.
