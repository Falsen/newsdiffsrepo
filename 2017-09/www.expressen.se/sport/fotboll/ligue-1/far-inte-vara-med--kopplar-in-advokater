Får inte vara med –
kopplar in advokater
Petter Landén

De senaste åren har stenrika PSG värvat mängder av talangfulla spelare. En av alla dem är Hatem Ben Arfa. Ben Arfa kom till PSG inför förra säsongen efter att ha gjort stor succé i Nice, men det blev aldrig bra i PSG.

Han fick bara starta fem ligamatcher på hela säsongen och gjorde noll mål.

Den här sommaren vill PSG, som värvade in Neymar och Kylian Mbappé, göra sig av med Ben Arfa.

Hur han själv reagerade, genom att lägga ut en bild på sig själv med texten "me quedo!" (jag stannar), en blinkning till Gerard Piques kända bild med Neymar innan brassen lämnade Barcelona.

https://www.instagram.com/p/BYePJSPArit/?hl=sv&taken-by=hatembenarfaofficiel

PSG svarade med att skicka ner Ben Arfa till reservlaget som är hemmahörande i den franska fjärdedivisionen (CFA), vilket ledde till att Ben Arfa fick smeknamnet "CFA:s Neymar".

Fransmannen låter sig dock inte knäckas.

Enligt Le Parisien har han nu tagit kontakt med en advokat som ska prata med ligans juridiska avdelning och kräva att Ben Arfa ska få träna med A-laget, något som hans kontrakt ska ge honom rätt att göra.

Advokaten, Jean-Jacques Bertrand, ska även ha kontaktat PSG direkt via mail och krävt att få tillbaka Ben Arfa i seniorlaget, men inte fått svar.
