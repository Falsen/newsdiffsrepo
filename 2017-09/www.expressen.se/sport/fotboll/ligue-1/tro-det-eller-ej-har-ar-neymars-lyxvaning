Tro det eller ej – här
är Neymars lyxvåning
Carl-Fredrik Eriksson

Neymar har fått en flygande start på sitt nya fotbollsliv i den franska huvudstaden Paris.

I sin hemmadebut mot St Etienne stod brasilianaren för två mål och två assist när PSG vann med hela 6-2.

Debuten kom efter den uppmärksammade flytten från Barcelona som kostade PSG cirka 2,2 miljarder kronor.

Nu ser det också ut som att 25-åringen börjat stadga sig i sin nya stad.

Tyska Bild skriver nämligen att Neymar införskaffat sig sin första bostad i Paris. Fastigheten är belägen i Bougival – väster om Paris – och tidningen beskriver bostaden som "party-palatset".

Lägenheten är på cirka 5 000 kvadratmeter och har hela fem våningar. Neymar ska även ha transporterat sina tre sportbilar från Barcelona till Paris.

Men smakar det så kostar det.

Enligt Bild betalar Neymar ungefär 190 000 kronor per månad – 2,3 miljoner om året – för att bo i lägenheten.

Brassen har också välkomnats till sitt nya område av borgmästaren Luc Wattelle.

– Jag är glad att ytterligare en världskändis har kommit till området då vi tidigare bland annat haft Ronaldinho som har bott här, säger han enligt Bild.

Men frågan är hur pass välkommen han blir av de andra boendena i området. De ska nämligen vara oroliga över de paparazzi-fotograferna som nu väntas häcka utanför Neymars lägenhet.
