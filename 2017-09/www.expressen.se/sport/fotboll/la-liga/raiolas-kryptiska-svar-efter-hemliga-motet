Raiolas kryptiska svar
– efter hemliga mötet
Ludvig Holmberg

Italienaren Mino Raiola, 49, har redan guidat spelare som Zlatan Ibrahimovic, Paul Pogba och Romelu Lukaku till toppen av världsfotbollen.

Nu tycks han ha knutit till sig ett rejält framtidslöfte.

Xavi Simons, Barcelonas 14-åring, som spås en lysande framtid har i dagarna fångats på bild ihop med Raiola.

https://twitter.com/albert_roge/status/904328258115837952

Mino Raiola är dock inte särskilt pratsugen när den spanska tidningen Mundo Deportivo frågar honom om saken.

– Xavi Simons är en fantastisk ung spelare med potential och en stor framtid. Vi är kompisar, säger Raiola kryptiskt.

– Om jag är hans rådgivare? Det är bättre att vara någons kompis än någons rådgivare, tro mig. Jag är kompis med alla spelare som jag representerar.

https://www.instagram.com/p/BXqNap-hSGz/?taken-by=xavisimons

På bilderna från Barcelona syns även Xavis pappa Regillio Simons, som själv är en gammal spelare med meriter från den holländska ligan. Fram till alldeles nyligen jobbade han också för Ajax ungdomsakademi.

Mino Raiola har som bekant en hel del kontakter i Holland, där han är uppväxt.

Om Xavi Simons är aktuell för en flytt? Troligen inte. Han verkar vara inställd på att fortsätta utvecklas i Barcelona, även om Chelsea uppges ha visat intresse för honom under den senaste tiden.
