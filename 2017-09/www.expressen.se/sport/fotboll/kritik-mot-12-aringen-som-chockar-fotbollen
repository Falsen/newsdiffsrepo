Kritik mot 12-åringen
som chockar fotbollen
Sebastian Mattsson

Det är inte ovant med exceptionella fotbollstalanger långt ner i åldrarna. Lionel Messi kom till Barcelona redan som 13-åring, för att nämna ett exempel.

Ändå får man nog leta länge innan man hittar en motsvarighet till Youssoufa Moukoko. Han är en supertalang som nyligen blev inkallad till att spela för Tysklands U16-landslag när detta möter Österrike senare under september. Men nu kommer vändningen. Moukoko är bara tolv år gammal.

Han är dock van vid att spela mot betydligt äldre motstånd. Moukoko tillbringar sin fotbollskarriär i Borussia Dortmunds U17-landslag, och han har inte direkt märkt av att de flesta av hans motspelare är flera år äldre. Moukoko leder U17-seriens skytteliga med sina 13 mål.

Men hans osannolika succé har växt misstankar. Misstankar om att tolvåringens födelseattest – som stipulera att han föddes i kamerunska staden Yundeungster den 20 november 2004 – kan vara förfalskad.

– Det är ovanligt att en tolvåring har fysik som en 17-åring, säger idrottsläkaren Joachim Schubert enligt Dagbladet.

– Om han verklig är tolv tycker jag att det är tveksamt att han spelar med 17-åringar. Jag tvivlar på att det är något han kan göra under en längre period.

Klart är att tysk fotboll är förbluffad av Moukokos utveckling.

– Han har gjort det fantastiskt och är målfarlig som få andra. Han är nästan omöjlig att stoppa, säger Dortmunds ungdomstränare Sebastian Geppert.
