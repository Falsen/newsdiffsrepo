Syrien ett steg ifrån
historiskt VM-spel
Jonathan Larsson

Det serverades ett drama av stora mått i det asiatiska VM-kvalet i fotboll under kvällen.

Syrien hade chansen att säkra direktplats till VM i Ryssland för första gången i nationens historia.

Efter ett tidigt ledningsmål av Tamer Haj Mohamad lyckades gruppsegraren Iran vända på steken.

I det ögonblicket var Syrien borta från VM.

Då hände något som frälste den hårt drabbade krigsnationen.

På stopptid lyckade Omar Al Somah sätta kvitteringen fram till 2–2, varpå vilt jubel utbröt både på plan och bland de tillresta syriska supportrarna.

Målet fick den syriske kommentatorn att gå upp i limningen.

– Vad är det som händer? Skrik! Var glada! utbrister han

– Ursäkta mig, jag har tappat det helt. Gud uppskattar vad han ser, säger den överlycklige kommentatorn.

Resultatet innebär att Syrien klev förbi Uzbekistan, som samtidigt fick 0–0 hemma mot grupptvåan Sydkorea.

Sydkorea gör därmed Iran, Japan och Saudiarabien sällskap till VM kommande sommar.

Syrien ställs mot Australien i play-off om den femte asiatiska VM-platsen.
