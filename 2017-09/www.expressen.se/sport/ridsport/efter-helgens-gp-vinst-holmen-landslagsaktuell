Efter helgens GP-vinst –
Holmén landslagsaktuell
Julia Navrén

I helgen stod Stephanie Holmén högst upp på prispallen på trestjärniga internationella tävlingarnas GP i polska Ciekocinko. Till SVT kallar hon det sin största seger någonsin.

– Hon var väldigt försiktigt, på ett bra sätt, och backade av mer än hon brukade. Då kunde jag rida lite fortare än vanligt utan att riskera att riva. Helt perfekt, säger Stephanie Holmén till SVT Sport.

Förbundskaptenen för hopplandslaget Henrik Ankarcrona har följt tävlingarna under helgen.

– Jag är inte förvånad alls, säger Henrik Ankarcrona om 26-åringens insats.

Holmén har inte varit en del av det ordinarie landslaget på seniornivå, men efter att hon fick ta över sin chef Peder Fredricsons världscuphäst Flip's Little Sparrow har formen gått spikrakt uppåt.

– Jag tog ut henne till Falsterbo med kort varsel, jag fick ett sent återbud och då gav det mig möjligheten att plocka in henne, och det tog hon ju med den äran, säger Ankarcrona.

I Falsterbo gav Holmén klara besked tillsammans med "Sparven", där blev de bästa svenska ekipage i GP-kvalet och tog flera placeringar. Sedan dess har hon fortsatt rada upp internationella placeringar, nu kan hon även vara aktuell för en ordinarie plats i landslaget.

– Det bygger på att hon kan fortsätta här. Det är alltid en utmaning för de yngre ryttarna på väg upp att få startplatser på tävlingarna, det är något vi jobbar mycket med så att de får chansen att etablera sig på den nivån, säger Ankarcrona.

Får behålla hästen eller kommer Peder Fredricson vilja ta tillbaka Sparven?

– Som det ser ut nu så kommer hon ha kvar hästen. Det är inget jag kan påverka men jag ser absolut att jag kan ha användning för dem i landslaget, säger Ankarcrona.
