"Viktigt med nån som
går utanför ramen…"
Johan Svensson

Nio nyförvärv har trillat in i Karlstads stolthet under våren och sommaren. Några namnkunniga och några riktigt intressanta spelare med stor utvecklingspotential har signats upp.

Men ett namn sticker ut: Dick Axelsson.

Han återvänder till Karlstad efter sju år på vift. Senast han spelade i klubben blev man mästare och Färjestads sportchef hymlar inte med att FBK, efter några år, ganska långt ifrån titeln, vill dit igen.

- Vi var i final 2014, och har inte vunnit sedan 2011. Senast 2020, så ska vi stå där igen som mästare, säger han.

Dick Axelsson ska vara en viktig bricka för att komma dit. Förutom att han är en väldigt bra hockeyspelare så lyfter FBK-sportchefen fram allt han bjuder på sidan om isen.

- Han är en spjuver som kan bjuda till. Samtidigt gäller det att hålla balans i allt. Men jag tycker det är bra med några som sticker ut. Dick bygger sporten och det är inte bara klyschor, utan han vågar gå utanför ramen, det hyllar jag.

Har han några dåliga sidor i sin personlighet, som att han har ett dåligt humör på morgonen?

- Jag har åtminstone inte sett det. Han sprider jämt glädje omkring sig. Både till lagkamrater och han kan skoja lite med publiken. Han sätter en glad stämpel på allt. Det behövs.

Han har lovat att det inte ska bli sånt i serien.

- Ha ha, det får vi väl se, säger Jakobsson.

Som ny på posten, och som efterträdare till Håkan Loob, så får Peter Jakobsson en press på sig, efter en väldigt framgångsrik person på posten.

- Om jag känner press att efterträda Håkan? Nej, det gör jag inte. För ingen kan leva upp till de förväntningarna. Han är den största ikonen i hela Färjestad. Han har spelat elva finaler, och dessutom gjort ett väldigt bra jobb för svensk hockey, säger Jakobsson, som däremot gärna fortsätter att ta hjälp av Loob.

- Håkan har ett grönt hjärta och jag tar gärna honom som ett bollplank. Men han låter mig sköta det och lägger sig inte i, om jag inte ber honom.

Hör mer av Peter Jakobsson, och hans tankar om sitt lagbygge inför säsongen med Färjestad. I podcasten ”Sportchefsresan 2017” berättar han dessutom detaljerat om alla nyförvärv, för att ge alla en bra möjlighet att lära känna alla de nya spelarna, inför säsongen.
