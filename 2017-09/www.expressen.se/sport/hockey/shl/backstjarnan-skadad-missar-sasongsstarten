Backstjärnan skadad –
missar säsongsstarten
Robin Lindgren

Johan Alm återvände inför fjolårssäsongen till Västerbotten och Skellefteå AIK.

Där kom han att ha stora problem med en medföljd knäskada från åren i Nordamerika, men backen kunde ända spela - men med vissa hämningar i sin skridskoåkning.

Inför årets säsong har dock guldbacken från 2013 och 2014 kunnat träna för fullt, och rapporter från västerbottniskt håll har gjort gällande att det sett väldigt bra ut för Alm.

Men de senaste veckorna av försäsongen har Alm inte kunnat träna eller spela med resten av laget, med en misstänkt handledsskada. De första rapporterna var att det handlade om en skada på båtbenet, vilket kan betyda en väldigt lång tid av rehabilitering.

Men nu står det enligt säkra uppgifter klart - efter läkarundersökning är det konstaterat att det inte handlar om en skada på det ömtåliga båtbenet, men skadan på handleden ska ändå vara så pass allvarlig att Alm missar fyra till sex veckor i höst och Skellefteå AIK kommer alltså att få klara sig utan sin nyckelback i inledningen av SHL.

SportExpressen har pratat med Mikael Lindgren som inte vill kommentera uppgifterna.
