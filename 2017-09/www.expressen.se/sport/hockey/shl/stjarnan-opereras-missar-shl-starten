Stjärnan opereras –
missar SHL-starten
Henrik Sjöberg

Flera av Brynäs nyförvärv har imponerat under försäsongen och de inledande matcherna i Champions Hockey League.

Framför allt forwardsduon Louie Caporusso och Aaron Palushaj.

Caporusso klev fram i kväll igen och blev tvåmålsskytt i träningsmatchen mot Örebro (3–5).

Det var Brynäs femte raka seger på försäsongen.

Nu kommer dock ett bakslag för fjolårsfinalisterna.

Felix Sandström, som spelat två raka junior-VM för Sverige, har dragits med en efterhängsen skada som nu tvingar honom till ett mindre ingrepp nära inpå SHL-premiären.

Brynäs seriepremiär mot Växjö Lakers är just nu nio dagar bort.

– Han kommer att behöva vila i max två veckor så det är förstås möjligt att han kommer missa några matcher när det drar i gång med första omgångarna, så är det. Vi har en ung junior i Samuel Ersson som vi är trygga med och två bra målvakter som vi vill hålla i gång så mycket det går så det är helt okej, säger sportchefen Stefan Bengtzén.

Felix Sandström spelade i kväll kvällens seger mot Örebro.

– Han var riktigt bra, lugn och fin där bak. Vi vet att vi har en bra målvaktssida och det ger oss en viss trygghet en sån här gång när något dyker upp, säger Bengtzén.
