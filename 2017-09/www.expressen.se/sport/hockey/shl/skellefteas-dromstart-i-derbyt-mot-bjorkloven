Skellefteå körde
över Björklöven
Petter Landén

Inför välfyllda läktare i Skellefteå kraft arena kunde Adam Pettersson öppna målskyttet redan efter fyra minuters spel. Han styrde in ett skott som Mark Katic avlossade från blålinjen.

Och det var bara början.

Tre minuter senare hittade Anton Öhman en lucka bakom den skymda Björklövenmålvakten och 2-0 till Skellefteå var ett faktum.

Sen - som av bara farten - spädde Emil Djuse på misären för Umeålaget när han prickade in 3-0 till hemmalaget efter åtta minuter.

Och i andra perioden satte Oscar Möller 4-0.

Därefter dalade tempot allt mer och matchen slutade 4-0 till Skellefteås fördel.
