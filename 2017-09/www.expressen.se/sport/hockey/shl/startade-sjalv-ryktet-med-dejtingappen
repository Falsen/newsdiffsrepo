Startade själv ryktet
– med dejtingappen
Johan Svensson

Patrick Cehlin besökte Luleå under en vårdag. Och det var vid mötet med GM Nilsson och assisterande GM Ulf Engman, som man noterade att det kommit meddelanden.

Ryktet spred sig på nätet, men det var ingen som riktigt trodde på det. Dagen efter kunde Luleå i lugn och ro presentera sitt nyförvärv, efter att man kommit överens.

- Vi följde ryktet där på kvällen och skrattade väldigt mycket åt det. Men det dog ut och när vi sedan presenterade det var det ingen som riktigt hade skrivit om det, trots att det gick rykten om att han synts till i appen, säger "Skuggan".

Som hockeyspelare får Luleå en VM-spelare från 2016, som gick hela säsongen med hjärnskakningar, och som nu gör en nystart i karriären, under nye tränaren Thomas "Bulan" Berglund.

Det är också en tränare som varit högst delaktig när det gäller att få nya spelare till laget.

- Det fanns spelare som definitivt lockades av att få honom som tränare. Den dragkraften har han fått, när många sett vilket jobb han gjort i Brynäs.

En spelare som kom till Luleå av den anledningen var backen Daniel Sondell. För ett par år sedan gjorde han flest poäng av samtliga backar i den schweiziska ligan.

- I samtalen, när han hörde att vi hade diskussion om att "Bulan" skulle bli vår tränare, då kände han att det är en tränare som kan göra mig bättre, förklarar "Skuggan", och fortsätter:

- När man är i den åldern, och man har ett driv efter att bli bättre, då känner jag att det kan bli någonting riktigt bra av det.

- Och vi har varit ute efter Daniel Sondells autograf ganska länge, men det har inte passat. Så det fick bli denna gången.

Varför är "Bulan" en bra tränare?

- Han kan föra sig. Både mot spelare och mot media. Tidigare var han het och det blev kanske inte så konstruktivt. Han för sig på ett otroligt bra sätt mot alla, i alla sammanhang, och han har tagit väldigt stora steg under åren i Brynäs.
