Han nobbade ikonen:
"Obekväma beslut tas"
Johan Svensson

Han har klarat av sitt första år som sportchef. Nu är det dags för Skellefteå att börja snegla uppåt igen. Man är topptippade, trots kvartsfinaluttåget förra året, har satsat mycket på kontinuitet, och toppspelarna ska förhoppningsvis inte störas av skador, eller privat problem sidan om rinken.

Men det blir ett Skellefteå utan Jimmie Ericsson. Under alla de framgångsrika åren har det bara hänt en gång att klubben varit utan sin mångårige lagkapten.

- Att jag skulle vara den sportchef som inte skulle erbjuda Jimmie nytt kontrakt har jag väl kanske inte riktigt tänkt på så, säger Mikael Lindgren.

- Men tyvärr måste det tas den här typen av beslut, som är obekväma Jag vet att han hade stora problem under säsongen, och lät honom vara direkt efter avslutad säsong. Men när tiden gick och han inte kunde rehaba under sommaren så beslutade vi oss för att gå vidare.

- Ska man vara redo för en nu säsong, så är det viktigt att komma förberedd på ett bra sätt. Allra helst när man varit skadad, betonar Lindgren.

- Tyvärr verkar det som skadan sätter stopp för honom, men jag har inte sett honom på hallen och tror han vill undvika frågor och spekulationer, säger Skellefteås sportchef.

Ny lagkapten blir Pontus Petterström. En ganska anonym trotjänare, som varit sist in i truppen de senaste säsongerna.

- Det blir en tuff uppgift att ersätta Jimmie. Men vi har vinnartyper på andra sätt, men Jimmie är unik. Det måste jag väl erkänna.

För att Skellefteå ska kunna ta klivet upp på toppen igen, så går Skellefteå tillbaka till att bara ha två tränare i båset.

Fredrik Öberg fick lämna i våras, och man väljer att bygga vidare med stora delar av den truppen som var så nära att slå ut Frölunda i våras.

- Jag kommer väl lite närmre laget, och vi tror att det kan bli bra med en övergripande som sitter på läktaren, så sköter Bert och Klockare backar och forwards. Vi tror på det.

- Men vi provar det och gör en utvärdering efter denna säsongen. Det är inte omöjligt att vi återgår till tre tränare, säger Lindgren.
