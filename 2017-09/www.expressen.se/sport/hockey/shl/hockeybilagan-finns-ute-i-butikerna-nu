Hockeybilagan finns
ute i butikerna nu
Robin Lindgren

Den 19 september har samtliga av våra tre bästa inhemska ligor haft sina premiärer, men redan i dag kan ni börja läsa på om allt ni behöver veta inför hösten, vintern och vårens ishockeyunderhållning.

Den är 212 sidor tjock, väger ett halvt kilo och innehåller bland annat från Tilda Antonssons otroliga comeback i SDHL, experternas tips av SHL och bloggaren MrMadhawks genomgång av samtliga hockeyallsvenska lag.

Bilagan pryds av Linköpings Jonas "Monstret" Gustavsson som efter många år i Nordamerika nu återvänt till svensk ishockey, och burväktaren tog under gårdagens upptaktsträff för SHL emot bilagan med stor glädje.

– Det är klart man läser den. Jag kommer bläddra igenom den och läsa på om lagen vi kommer möta, och se om jag kan lära mig något, säger målvakten.

Du får fyra getingar i betyg. För lågt?

– Man tar ofta betygsättningar och sånt med en nypa salt, man vet själv vad som är bra och inte funkar. Sen är det så klart alltid kul att få bra betyg, men betyget som räknas är det man sätter på sig själv efter säsongen.
