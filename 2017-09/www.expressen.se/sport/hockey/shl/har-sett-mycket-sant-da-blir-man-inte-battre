"Har sett mycket sånt –
då blir man inte bättre"
Johan Svensson

Trots att Nick Sörensen fick spela fem matcher i NHL med Anaheim Ducks, så valde han att flytta tillbaka till Sverige, för att senare förhoppningsvis studsa tillbaka till NHL igen.

– Vi har bättre förutsättningar här. Båda vad gäller träning, på is och fys, och även när det gäller kost, säger Emwall, men poängterar ändå att detta inte gäller alla spelare:

– Nej, när det handlar om spelare som ligger på den absoluta gränsen till NHL så är det kanske bättre att spela där, men vi har sett alldeles för många som inte spelar speciellt mycket och då blir man inte en bättre spelare i AHL.

I stället har Emwall en uppmaning:

– Stanna kvar i SHL och bli en bättre hockeyspelare. Eller kom hem och vänd för att komma tillbaka till USA igen!

Nick Sörensen är en av tre spelare som återvänder till Linköping. Även Tony Mårtensen återvänder. Men även amerikanen Chad Billins kommer tillbaka till LHC efter en mindre lyckad till i Vancouvers organisation.

– Vi får inte lite mer offensiv och bredd på backsidan i år med Chad tillbaka, säger Emwall.

– Vad gäller Nick är det egentligen upp till honom själv hur bra han ska bli.

Linköping har ännu inte lyckats vinna något SM-guld. Det får man höra varje sommar, efter ännu en misslyckad vår. Det snacket är otroligt uttjatat, men det är ingenting som får Cluben att gräva ner sig.

– Vi satsar på att gå för det. Vi har plockat in lite mer rutin, och har anpassat det mer, för att kunna vara mer beredda om det kommer några skador. Då måste man ha spelare som kan fylla upp luckan.

Har ni inte haft det?

– Den där bredden har vi inte riktigt haft. Men det det är mycket mer än så. Vi måste vara bra tränade, och väl förberedda. Det går inte bara att trycka på knappen senare i serien, för vi vet om att vi bör vara topp fyra i serien för att ha en chans i slutändan, säger LHC:s GM.

Som HV 71 vann förra året?

– HV är ett praktexempel. På sättet de vinner. Ett jättebra lag, men inte stjärnspelare på det sättet. De hade mer lag och fyra bra kedjor. Ena gången var det förstakedjan och andra gången kunde det vara fjärdekedjan som avgjorde. Och vi har kanske satsat lite mer på det sättet i år.



Hör mer av Fredrik Emwall och hans tankar om sitt lagbygge inför säsongen med Linköping. I podcasten ”Sportchefsresan 2017” berättar han dessutom detaljerat om alla nyförvärv, för att ge alla en bra möjlighet att lära känna alla de nya spelarna, inför säsongen.
