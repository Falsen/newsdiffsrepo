"Kan sälja medelmåttor
för 30 miljoner kronor"
Johan Svensson

Hans kollega i Djurgården Fotboll, Bosse Andersson, är en sportchef som sticker ut. Han har synts väldigt mycket de senaste åren, med häftiga spelarköp, och stora försäljningar. Ofta under stort intresse på de sociala medierna, där han spexar till det riktigt ordentligt.

Jocke Eriksson är betydligt mer tillbakadragen i sin roll.

- Det är heller ingen hemlighet att fotbollen engagerar mer av våra fans och har en större attraktionskraft.

- I fotbollsallsvenskan kan man bli dopad av stora spelarförsäljningar, så det är lite olika världar vi lever i, men vi försöker att kommunicera nyktert, säger Eriksson.

Frågar man många av Djurgårdens hockeyfans är de trötta på att plånboken är mindre än toppklubbarna i SHL. Djurgården kan inte riktigt utmana om toppspelarna.

- Vi måste försöka vara ekonomiskt uthålliga. Vi kommer från en tid då Djurgården under stora delar av 2000-talet har haft det jättetufft. Nu har vi en ekonomi i balans, och det vågar jag påstå att alla våra kollegor i SHL inte har. Det i sig är över tid en konkurrensfaktor, om man kan ha en ekonomi i balans, säger Eriksson, som ändå har förståelse för hur fansen tänker.

- De har kanske inte samma tålamod som vi har. Man vill se resultat här och nu. Därför kan jag förstå att man är frustrerad.

- Men när vi är uppe och slåss som ett topp 4-lag, så vill vi göra det över tid, och inte bara under en enskild säsong, säger Eriksson.

Hur långt efter de stora lagen i SHL är ni?

- Inte speciellt långt efter. Vi tycker att vi har en bra verksamhet, som vi tror kommer bära frukt de närmsta åren.

- Sedan är det naturligtvis så att vi behöver skaffa oss en större plånbok för att kunna träffa rätt. Och där faller ansvaret på mig att göra, när vi väl har förutsättningarna. Men redan i år, tycker jag vi knackar på, och ambitionen är att vara topp 6 i SHL, även om skillnaden i dag är extremt lite mellan kanske tio lag, som slåss om de platserna.



Hör mer av Joakim Eriksson och hans tankar om sitt lagbygge inför säsongen med Djurgården. I podcasten ”Sportchefsresan 2017” berättar han dessutom detaljerat om alla nyförvärv, för att ge alla en bra möjlighet att lära känna alla de nya spelarna, inför säsongen.
