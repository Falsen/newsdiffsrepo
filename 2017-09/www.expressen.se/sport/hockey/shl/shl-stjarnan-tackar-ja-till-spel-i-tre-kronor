SHL-stjärnan tackar
ja till spel i Tre Kronor
Petter Östman

Skellefteås Joakim Lindström spelade VM 2015, gjorde sedan ett par landskamper i fjol innan han bestämde sig för att tacka nej till spel i Tre Kronor.

Han vill inte förklara varför, men bekräftar för Aftonbladet att han tänkt om och är tillgänglig för spel i OS.

– Jag har pratat med familjen och det funkar bättre att vara borta en längre tid nu.

Joakim Lindström gjorde en stark säsong 2016/2017, trots att han Skellefteå hade det tyngre.

33-åringen vann SHL:s poängliga, utsågs till seriens mest värdefulla och utsågs även av SHL:s spelare till seriens främste spelare.

Tre Kronors förbundskapten Rikard Grönbort är glad över Lindströms vändning.

– Det är jättekul så klart. ”Jocke” har visat under flertalet år att han är en fantastisk bra hockeyspelare, i Tre Kronor också. Framför allt under Minsk-VM så var han en av våra bästa spelare, säger Grönborg till Sportbladet.

OS avgörs i Pyeongchang, Sydkorea, 9-25:e februari nästa år.
