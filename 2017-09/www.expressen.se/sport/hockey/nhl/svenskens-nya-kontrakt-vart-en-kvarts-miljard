Nya superkontraktet:
Värt en kvarts miljard
Carl-Fredrik Eriksson

Alexander Wennberg har gjort succé i NHL och i sitt Columbus Blue Jackets.

Nu ser det ut att bli ytterligare några år i klubben. Detta efter att svensken kritat på ett nytt sexårskontrakt. Klubben bekräftar nyheten på sin hemsida och enligt The Athletic innebär signaturen ett rejält klirr i kassan.

Svensken kommer under de kommande sex åren tjäna cirka 30 miljoner dollar – motsvarande 234 miljoner kronor.

– Jag tvekade aldrig på att han skulle signera ett nytt kontrakt innan träningslägret, säger general manager Jarmo Kekalainen till The Athletic.

Alexander Wennberg befinner sig just nu i Sverige men ska strax flyga över till USA för att ansluta till lagets träningsläger.

Alexander Wennberg stod för ett genombrott under fjolårssäsongen när han noterades för totalt 59 poäng på 80 matcher.

22-åringen gjorde under debutsäsongen i NHL – 2014/2015 – 20 poäng på 68 matcher.

Alexander Wennberg nominerades till årets rookie i SHL när han spelade för Frölunda säsongen 2013-2014. Han representerade även Djurgården i SHL och gick som 14:e val i 2013 års draft.

Totalt har han gjort 119 poäng på 217 NHL-matcher.
