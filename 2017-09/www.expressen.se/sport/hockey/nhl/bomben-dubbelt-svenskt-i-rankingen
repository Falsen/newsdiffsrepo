Bomben: Dubbelt
svenskt i rankingen
Mattias Tengblad

Att SHL kryllar av talanger är ingen nyhet.

Nu har den kanadensiska sportsajten TSN har kommit ut med en ny ranking inför nästa års NHL-draft där man förutspår att Rasmus Dahlin, Frölunda, kommer att gå först av alla.

Tvåa på listan?

Brynäs-backen Adam Boqvist.

Om hockeyoraklet bakom listan, Craig Button, skulle få rätt så skulle svensk hockeyhistoria skrivas. Ingen svensk spelare har gått först i draften sen Mats Sundin gjorde det 1989. Och aldrig tidigare har två svenska spelare valts först.

Craig Button verkar ha ett gott öga för de unga svenska spelarna och hela elva stycken finns med på den 62 namn långa listan.

Brynäs-talangen Adam Boqvist är inte ledsen efter att ha fått reda på att han väntas gå som tvåa i draften.

– Jag försöker att inte tänka på det så mycket. Men det är coolt faktiskt.

Varför tror du att du har hamnat så högt upp på rankingen?

– Jag vet faktiskt inte, jag försöker att inte tänka på det så mycket utan jag vill bara spela mitt spel varenda dag och det verkar ju ha gett lite resultat. Det är väl det, tror jag.

Men lite måste du väl ändå tänka på det nu när draften är så nära?

– Det är klart, man vet ju om att den går nästa sommar men jag försöker bara göra mitt bästa ute på plan och bli bättre varje dag, säger han.

Vad är målet med vintern?

– Jag vill ta en större roll i J20 och kanske få en chans i A-laget också.

JVM?

– Ja, men det tror jag att jag är ganska långt ifrån faktiskt. Men vi vår se, om man gör det bra kanske man finns med på kartan ändå, säger Adam Boqvist.
