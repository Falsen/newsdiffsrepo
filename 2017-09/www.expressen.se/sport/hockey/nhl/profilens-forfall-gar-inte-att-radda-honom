Profilens förfall: "Går
inte att rädda honom"
Sebastian Mattsson

Ray Emery fick sitt stora genombrott NHL-säsongen 2005/2006 när Ottawa Senators förstemålvakt, en viss Dominik Hasek, åkte på en skada. Emerys höjdpunkt i karriären kom dock då han trejdades till Chicago Blackhawks. 2013 var han och Corey Crawford målvaktsduon som släppte in alla minst mål i ligan. Han var med och slog rekord när Blackhawks tog 12 raka segrar i början på säsongen. Succén kröntes med en Stanley Cup-seger samma år.

Men sedan den aktiva karriären tog slut har det gått betydligt tuffare för Emery. Fästmön Keisha Chante har på Twitter vittnat öppet om att Emery fastnat i ett drogmissbruk – vilket fick Chante att ställa in deras planerade bröllop.

"Det är tragiskt att se hur droger kan förstöra en människa", har Chante skrivit på Twitter.

"Det som gör mest ont är att det inte går att rädda honom från sig själv".

Nu har skvallersajten The Dirty publicerat bilder som visar hur Emery snortar kokain. Bilderna ska vara några veckor gamla och ha tagit på ett Holiday Inn i den kanadensiska staden Saskatoon. Samma sajt påstår att Emery hade sällskap av minst två prostituerade.

På Instagram har Chante utvecklat kring vad det var som fick henne att ställa in parets bröllop.

"Det har inte varit lätt. Det gjorde extremt ont, det var en ohygglig upplevelse. Jag tänker över det en lång stund och var tvungen att fatta det mest smärtsamma beslutet i mitt liv, men jag vet inom mig att det var det rätta att göra", skriver Chante.
