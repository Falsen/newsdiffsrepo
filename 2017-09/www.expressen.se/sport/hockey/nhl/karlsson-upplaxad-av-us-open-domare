Karlsson uppläxad
av US Open-domare
Petter Landén

På onsdagen medverkade Erik Karlsson på en medieträff för NHL i New York. Innan dess såg han till att roa sig i staden.

På tisdagskvällen besökte han Flushing Meadows för att titta på US Open som pågår i staden. Han valde matchen mellan Sam Querrey och Kevin Anderson - och drog nog till sig mer uppmärksamhet än vad han hade velat.

Han var nämligen sen till sin plats efter en paus i spelet - vilket fick ESPN att zooma in honom när han tog plats.

Att Karlsson var den som "störde" spelarna har blivit en snackis i Nordamerika, bland annat har TSN skrivit en artikel om händelsen.

SB-nationreportern Satchel Price skriver att han inte tror att ESPN hade någon som helst aning om att de zoomade in på en av världens bästa hockeyspelare.

"Eftersom han kom sent till sin plats fick Erik Karlsson en tillrättavisning av domaren", skriver hockeyreportern Mark Masters.

"Blev Erik Karlsson precis uthängd på jumbotronen för att han kom sent till sin plats?"

Matchen då?

Den blev rätt dramatiskt. Kevin Anderson drog det längsta strået efter att ha vunnit två av tre set som gick till tiebreak, 7-6 (5), 6-7 (9), 6-3, 7-6 (7). Hans motståndare i semifinalen blir Pablo Carreno Busta, som gör sitt första framträdande i en grand slam-semifinal någonsin.

Han besegrade Diego Schwartzman på tisdagen.
