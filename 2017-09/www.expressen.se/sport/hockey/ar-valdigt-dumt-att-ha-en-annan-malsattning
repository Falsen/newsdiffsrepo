"Är väldigt dumt att ha
en annan målsättning"
Robin Lindgren

I morgon släpps pucken på Stora mossen och SDHL:s andra säsong sedan namnbytet är då officiellt invigd - och det är en spännande säsong som väntar där ligan känns bättre och jämnare än någonsin.

De regerande mästarna heter Djurgårdens IF som efter en tajt final mot HV 71 i våras kunde titulera sig svenska mästare, men inför säsongen handlar i stort sett allt om Linköpings HC och Luleå HF som på upptaktsträffen fick nio av tio röster från tränarna, fördelat på fem röster till Linköping och fyra till Luleå.

– Det känns väldigt dumt att ha en annan målsättning än guld, säger Linköpings tränare Madeleine Östling.

SM-guldet 2013 blev starten på övriga lags uppgång – och AIK:s nedgång. Efter det har laget haft det svårt att nå några sportsliga framgångar, och det ungdomligt byggda laget åkte i våras ut i kvartsfinal. Man kommer att få det väldigt svårt att nå längre än så även i vinter, då minst fyra lag känns betydligt starkare än de svartgula. Den landslagsmässiga målvakten Minatsu Murase måste storspela för att AIK ska vara ett topp 6-lag.

NYCKELSPELAREN

Minatsu Murase - Är på gränsen att vara en landslagsspelare, men konkurrensen där är stenhård. Hade en fin fjolårssäsong och en målvakt som AIK kan förlita sig på kväll efter kväll.

Målvakter

Backar

Forwards

Matchvinnare

Summa 10

Spelade jämnt med Luleå i kvartsfinalen i vintras, men där tog det stopp. Och precis som AIK så känns det som att Brynäs har halkat efter de övriga topplagen under de senaste åren. Utan Sara Grahn i målet, SHL:s bästa målvakt, så hade Brynäs haft ännu sämre chans att lyckas. Men med Grahn har laget chanser att slå alla lag, och framför allt i ett slutspel så är det något som kan tala för Gävlelaget.

NYCKELSPELAREN

Sara Grahn - En av världens bästa målvakter, och när hon spelar på sin högsta nivå så är hon i det närmaste omutbar. Kanske den enskilt viktigaste spelaren i hela SDHL.

Målvakter

Backar

Forwards

Matchvinnare

Summa 13

Tog oväntat SM-guld i våras och har nu tappat sin kanske viktigaste nyckelspelare från den säsongen. Avsaknaden av ledaren Tina Enström blir jobbig för mästarna, offensivt kommer laget att känna av det tappet - även om Hanna Olsson och Andrea Dalén är goda för en hel del poäng. Känslan är att det kan bli en tuff uppgift att försvara guldet, även om man har ett lag som är byggt för att vara som bäst i slutet av säsongen.

NYCKELSPELAREN

Andrea Dalen

Den norska landslagsspelaren sköt 73 poäng för två säsonger sedan och är en toppspelare i ligan - och måste leverera nu i Tina Enströms frånvaro?

Målvakter

Backar

Forwards

Matchvinnare

Summa 14

När Sundsvall kom med beskedet att föreningen inte skulle ställa upp med ett lag i SDHL den kommande säsongen så blev det till Göteborgs entré in i finrummet. Var snubblande nära att kvala sig upp i våras, men får nu alltså chansen ändå. Frågan är om föreningen och laget är redo, det känns tveksamt på förhand – även om GHC har många fina delar för att vara ett framgångsrikt lag. Får nog rikta in sig på kval i sin debutsäsong.

NYCKELSPELAREN

Jule Flötgen

Den tyska burväktaren visade upp ett mäktigt målvaktsspel för HV 71 i fjol. Nu blir hon Göteborgs viktigaste spelare, utan tvekan. Hög högstanivå.

Målvakter

Backar

Forwards

Matchvinnare

Summa 9

Gick överraskande till final i våras och har inför årets säsong fått behålla i stort sett samtliga av sina nyckelspelare. På förhand känns HV 71 som den största utmanaren till Linköping och Luleå - främst för sin träningskultur och sättet som man får ut maximalt av hela truppen, match efter match. Håll i vinter ett extra öga på Selma Aho som har allt för att på sikt bli en landslagsback. Duon Asserholt/Rask är högsta klass.

NYCKELSPELAREN

Fanny Rask

Nu när HV:s nyckelspelare Jenni Asserholt missar säsongen (ska bli mamma) så får Rask bära ett stort offensivt ansvar. Det kommer hon klara galant.

Målvakter

Backar

Forwards

Matchvinnare

Summa 14

Leksand har haft liten rotation på spelare inför årets säsong, har fått behålla nästan hela truppen och förstärkt med ett gäng stabila SDHL-spelare. Men lagbygget Leksand kommer även i år få fokusera på att skrälla i kvartsfinalen - för dit kommer man att nå. Laget är fortfarande någon klass bättre än de två på förhand givna bottenlagen, Göteborg och SDE. Maja Nyhlén Persson en av svensk ishockeys största löften som blir spännande att följa.

NYCKELSPELAREN

Iveta Koka

År efter år är lettiskan den poängbästa spelaren i Leksand. Börjar bli till åren men är fortfarande en spelare att bygga förstakedjan runt. Bra skott.

Målvakter

Backar

Forwards

Matchvinnare

Summa 9

Inför fjolårssäsongen handlade det mesta om Linköping, men laget kom då att ha en rätt svag säsong sett till förväntningarna. I år har man ett än bättre lagbygge på papperet. På förhand känns SM-final för Linköping nästan självklart. Starka nyförvärv där framför allt världsstjärnan Lara Stalder sticker ut, schweiziskan som av många är ansedd att vara en av de absolut bästa forwardsen i världen. Moa Wernblom och Ebba Berglund är två intressanta nyförvärv från Modo.

NYCKELSPELAREN

Lara Stalder

Det här är högsta klass rakt igenom. Har levererat på högsta nivå i flera säsonger nu och blir en superstjärna i SDHL. Poängligavinnare?

Målvakter

Backar

Forwards

Matchvinnare

Summa 18

Luleå har snabbt vuxit fram till att vara en storklubb i svensk damishockey. Egentligen, sett till hur det såg ut förra säsongen, så skulle nog Luleå ha varit i final då igen. Men HV 71 manövrerade då ut ett blekt Luleå i slutspelet. Inför vintern har laget tappat en av världens främsta backar, Emma Eliasson, som lägger av. In har man hämtat rollspelaren Rebecca Stenberg som är en perfekt spelare för Luleå. Given toppkandidat.

NYCKELSPELAREN

Michelle Karvinen

70 poäng i vintras – och någonstans där lär hon landa i vinter också. Definitionen av artist. Lika vass framspelare som avslutare. Ovärderlig för Luleå.

Målvakter

Backar

Forwards

Matchvinnare

Summa 18

Modo är kanske Sveriges bästa plantskola för unga tjejer. Här får år efter år flera egna talanger chansen, och så även i år. Har inför säsongen hämtat in fyra transatlantiska importer, som är där för att vara spetsspelare. Känslan på förhand är att Modo är ett lag för den övre tabellhalvan, även om man tappat en hel femma av spännande spelare med framtiden för sig. Erika Grahm en oersättlig ledare på isen.

NYCKELSPELAREN

Erika Grahm

Trots att Erika bara är 26 år har hon redan hunnit med nio säsonger i SDHL och sju av dessa som lagkapten. En ledare på och utanför isen.

Målvakter

Backar

Forwards

Matchvinnare

Summa 14

Har sedan avancemanget till högsta serien 2014 kvalat sig kvar varje säsong - och så kommer det av allt att döma bli även i vinter. Har svårt att hitta kontinuitet i lagbygget, och fortsätter att satsa på utländska spelare i stället för att satsa långsiktigt på svenska spelare från trakten. SDE kommer att få slåss med Göteborg om att undvika jumboplatsen, och skulle något annat ske (topp 8-placering) så är det en bragd.

NYCKELSPELAREN

Kayleigh Hamers

Den nederländska backen var faktiskt lagets poängbästa spelare i vintras - och kommer att ha en nyckelroll i ett på papperet rätt blekt SDE. Hamres är ämne för större klubbar.

Målvakter

Backar

Forwards

Matchvinnare

Summa 5
