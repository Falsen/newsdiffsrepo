Höstlikt väder i veckan
SVT Väder

I kväll: Regn i sydost.Under kvällen intensifieras regnet i sydost och lokalt kan det förekomma stora regnmängder. I övrigt i söder minskar regnet något. I de norra delarna av landet blir det kyligt men en fin kväll med lite lätta moln på himlen.

Tisdag: Regnet drar bortUnder tisdagen drar det mesta av regnet bort västerut men några små skurar kan bildas i söder under dagen. Södra Sverige får mycket moln medan det i norr blir mest växlande molnighet och ganska soligt vid Norrlandskusten. Fortsatt blåsigt längs med delar av ostkusten. Smhi varnar för höga flöden i små vattendrag längs kusten i delar av Östergötland och Kalmar län. Flödena väntas avta under tisdagen.

Tisdag kväll: Nytt regn västerifrånEtt nytt regn närmar sigvästerifrån och natten mot onsdag drar det in över de västra delarna av landet. Men innan dess får Norrland och östra Svealand en fin men kylig kväll.

Onsdag: Regnet ruvar i västerRegnet ser ut att ligga kvar över Götaland, västra Svealand och sydvästra Norrland under onsdagen. Lokalt kan det komma rikliga mängder. Östra Svealand och södra Norrland får mycket moln och lokala skurar. Längst i norr väntar en fin höstdag.

Torsdag-fredag-lördag: Vi går mot ett blött veckoslutNya och gamla regn attackerar landet både västerifrån och österifrån fram mot helgen. Regn, moln och skurar dominerar i hela landet och fjällen kan även få snö.

Femdygnsammanställning: Höstlikt väderVeckan bjuder på blött väder med lokalt rikliga regnmängder. Det kommer kännas höstlikt eftersom det blir något kallare än normalt på många håll i landet.
