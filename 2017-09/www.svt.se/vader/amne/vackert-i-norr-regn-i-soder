Vackert i norr, regn i söder
SVT Väder

I dag: Regn på många håll i söderI morgon till en början väntas regn i stora delar av Götaland och Svealand. Längre norrut ligger en högtrycksrygg och dagen börjar med mest soligt väder. Under dagen fortsätter det med regn och skurar i söder. Samtidigt blir det ganska blåsigt väder med frisk nordostlig vind. I norr högtrycksinflytande med betydligt större solchanser.

I kväll: Regn i sydost.Under kvällen intensifieras regnet i sydost och lokalt kan det förekomma stora regnmängder. I övrigt i söder minskar regnet något. I de norra delarna av landet blir det kyligt men en fin kväll med lite mer stackmoln på himlen.

Tisdag: Ett nytt regnområde närmar sig västerifrån. Under tisdagen bildas en del skurar i söder. På eftermiddagen tätnar molnen västerifrån och natten mot onsdag passerar ett nytt område med regn in över de västra delarna av landet. Onsdag–torsdag-fredag: Fortsatt ostadigt i söder. Under resten av veckan ser det ut att bli fortsatt ostadigt i söder med regn och skurar, medan längst i norr står kvar det soliga vädret fram till helgen.
