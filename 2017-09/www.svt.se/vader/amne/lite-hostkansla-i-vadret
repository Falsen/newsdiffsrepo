Lite höstkänsla i vädret
SVT Väder

Onsdag morgon: Lite morgondimma i norrMorgondimmor väntas på flera håll i Norrlands inland och i ett stråk från södra Götaland upp mot västra Svealand och sydvästra Norrland väntas regn. Annars en del sol här och var i landets östra halva.

Onsdag: Regnstråk i västerRegnstråket fortsätter förstärkas och täcker nu stora delar av Götaland, men längre norrut är det ganska oförändrat. I öster varierad molnighet och eventuellt några lättare skurar som drar in från havet, speciellt i östra Svealand. Norra Norrland ser ut att få soligast väder, men morgondimmorna kan vara aningen seglivade på sina ställen.

Onsdag kväll: Möjligen kraftigt regn i SkåneEtt regnväder från Danmark rör sig in mot Skåne vilket ser ut att förstärka regnet extra mycket just där. Fram till torsdag morgon kan det röra sig om rikliga regnmängder. Detaljerna är fortfarande osäkra, men kommer de kraftigaste skurarna in över Skåne kan det komma mycket regn på kort tid med lokala översvämningar som följd.

Torsdag: Lite paus i regnetDet kraftigaste regnet över Skåne drar bort och sydost och regnstråket som sträckte sig upp över landets västra delar i övrigt försvagas. Istället blir det mycket moln och lokala skurar. Längst i norr lite sol här och var.Fredag, lördag, söndag: Lågtryck + lågtryck = santEtt lågtryck drar upp från sydost över Norrland under fredag samtidigt som ett annat drar in i sydväst. Ekvationen blir då ganska enkel: Det blir rejält ostadigt med flertalet regnväder som passerar och bakas ihop om vartannat. Mellan regnvädren finns dock chans till uppehållsväder med solglimtar.
