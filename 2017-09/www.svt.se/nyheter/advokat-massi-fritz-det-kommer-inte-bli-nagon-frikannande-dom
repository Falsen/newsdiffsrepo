Advokat Massi Fritz: ”Det kommer inte bli någon frikännande dom”
Linnea Carlén

I våras dömdes sex personer i Gävle tingsrätt för hedersmordet på Ramin Scherzaj, som kidnappades och och hittades mördad utanför Sundsvall förra året. Rättsprocessen mot de dömda mördarna tas nu upp i hovrätten, och i dag inleds förhandlingarna i Sundsvall.

Elisabeth Massi Fitz har företrätt klienter i många uppmärksammade brottmål genom åren, och är specialiserad på just hedersbrott. På tisdagsmorgonen var hon med i SVT:s Morgonstudion och kommenterade fallet.

– Det handlar om familj, släkt, landsmän och en stark hedersnorm. Kvinnan har också varit gift vilket anses mycket skamligt, säger Massi Fritz, som tror att hovrätten kommer att fastställa tingsrättens dom i straffrågan.

En av de dömda var offrets före detta flickvän. Hennes roll i mordet var att agera lockbete. Under tingsrättsförhandlingarna i våras sa hon att hon fortfarande var kär i honom.

– Utan henne hade det inte kunnat genomföras.

Massi Fitz säger att fallet liknar andra hedersbrott vi har haft i Sverige, och att hon ser likheter mellan det och Högsbymordet 2005, då Abbas Rezai blev brutalt mördad.

LÄS MER: Kidnappningsmordet – detta har hänt
