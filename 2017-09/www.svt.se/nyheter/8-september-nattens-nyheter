8 september: Nattens nyheter
Prescilia Haddad

Sedan maj i år har tjugo unga kvinnor hittats döda, de flesta i samma område i huvudstaden Kampala. Misstankar finns att det handlar om ritualmord och polisen tycks stå maktlös, rapporterar SVT:s korrespondent Johan Ripås.

I dag får Sverige sin första kvinnliga USA-ambassadör. Och karriärdiplomaten Karin Olofsdotter hoppas inspirera värdlandet, där presidenten anställer tre män för varje kvinna.

– Jag hoppas att när de träffar mig förstår att kvinnor kan precis lika bra som män, säger hon.

Efter beskedet att danska prins Henrik lider av demens får landets medier kritik för den senaste tidens rubriker om honom. Men flera danska tidningar tycker att kungahuset tidigare borde ha flaggat för prinsens hälsotillstånd.
