En man har sladdat av vägen söder om Ramsele
Jenny Stjernström


Larmet om en singeolycka i Tynnerås, söder om Ramsele i Sollefteå kommun, kom till SOS alarm klockan 18:09 på fredagen.

Enligt larmet ska en personbil fått sladd på väg 331 i höjd med Tynnerås. En person ska vara drabbad och slagit i huvudet.

– Det var en ganska kraftig avåkning, säger Tomas Näsman, inre befäl vid Räddningstjänsten Höga Kusten-Ådalen.

Personen ska ha varit vid medvetande men fördes till sjukhus. Bilen ska vara totalt skadad och förstörd.

Trafikverket meddelade vid 18:10-tiden att olyckan har mycket stor påverkan på trafiken då den stoppas under räddningsarbetet.

– Det vi har gjort är att säkra upp olycksplatsen och tagit del av bildelarna och sanerat vägbanan.

Vid klockan 18:45 kunde polisen meddela att det är en man som sladdat av vägen.

Texten uppdateras
