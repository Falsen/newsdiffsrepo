Missing People ger inte upp – fortsätter söka efter Rune
Håkan  Alamaa

Nu på lördag kallar man återigen frivilliga till skallgång. Alla som vill och har möjlighet är välkomna att delta i sökandet. De som har drönare eller någon typ av vattenfarkost uppmanas att ta med dessa.

Rune Olsson, 80, är dement och sågs senast i sin bostad i Bergsåker. Vad som sedan hänt är ett mysterium. Polisen har sökt med hjälp av helikopter och hundpatruller.

Även hemvärnet och Missing People deltog redan från början i sökandet. Men när polisen blåste av sitt sökande fortsatte Missing People.

Organisationens motto är att inte ge upp något sökande så länge anhöriga vill att man fortsätter.

På lördag samlas frivilliga klockan 10:00 vid Selångers IP:s Café.
