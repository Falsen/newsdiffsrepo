Gymnasieprogram spelar roll – så mycket tjänar eleverna nu
Jenny Stjernström

På uppdrag av SEB har Statistiska Centralbyrån, SCB, tagit fram ny statistisk över tidigare gymnasielevers privatekonomi. De har listat den genomsnittliga årsinkomsten, och de som fått A-kassa utbetalt under 2015. Siffrorna rör de elever som fått slutbetyg från 2005 och 2010.

Enligt undersökningen ska eleverna från Härnösands gymnasium ha den högsta lönen i Västernorrland. De som tog examen från energiprogrammet 2005 hade 2015 en genomsnittlig årsinkomst på över 420 000 kronor. Tätt efter följer Parkskolan i Örnsköldsviks elprogram med dryga 417 000 kronor. De som tjänar sämst efter studenten 2005 är eleverna som tog examen på barn och fritid-programmet vid Gudlav Bilderskolan i Sollefteå. Där låg snittinkomsten på cirka 256 000 kronor och närmare 30 procent fått ut A-kassa.

SEB:s privatekonom har kommit fram till att det skiljer sig mycket mellan elever från olika gymnasieprogram och olika skolor. Många av de som valt att gå en yrkesförberedande utbildning har den högsta snittlönen.

Enligt SEB:s ekonom visar statistiken att det lönar sig på kort sikt att välja yrkesförberedande program, men högskoleförberedande program på lång sikt.
