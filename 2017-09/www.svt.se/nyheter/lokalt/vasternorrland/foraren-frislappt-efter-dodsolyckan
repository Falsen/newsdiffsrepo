Föraren frisläppt efter dödsolyckan
Eva Harström

Föraren släpptes föraren på fri fot under tisdag eftermiddag. Kammaråklagare Lo Jonsson anser inte att hon kan störa utredningen, men misstankarna mot henne kvarstår. Bilen kvinnan körde kraschade in i koptiska-ortodoxa församlingens lokaler i Stockvik i söndags.

– Hon har medgett att hon kört bilen, säger Lo Johansson, som inte vill gå in på hur olyckan gått till.

– De uppgifterna håller vi för oss själva, konstaterar hon.

I samband med olyckan skadades flera personer och en pojke i tioårsåldern skadades så svårt att han senare dog av skadorna. Kvinnan som varit anhållen är misstänkt för grovt vållande till annans död, vårdslöshet i trafik, vållande till kroppsskada och olovlig körning.

– Vad vi vet har hon inget körkort, säger Lo Johansson.
