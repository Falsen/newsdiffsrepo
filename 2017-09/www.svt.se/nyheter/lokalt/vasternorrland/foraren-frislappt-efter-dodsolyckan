Föraren frisläppt efter dödsolyckan
Eva Harström

Enligt uppgifter till st.nu släpptes föraren på fri fot av på onsdagen. Kammaråklagare Lo Jonsson anser inte att hon kan störa utredningen, men misstankarna mot henne kvarstår.

Kvinnan som varit anhållen är misstänkt för grovt vållande till annans död, vårdslöshet i trafik, vållande till kroppsskada och olovlig körning.

Till Sundsvalls Tidning säger Lo Jonsson att kvinnan har medgett att det är hon som har kört bilen som kraschade in i koptiska-ortodoxa församlingens lokaler i Stockvik i söndags.

I samband med olyckan skadades flera personer och en pojke i tioårsåldern skadades så svårt att han senare dog av skadorna.
