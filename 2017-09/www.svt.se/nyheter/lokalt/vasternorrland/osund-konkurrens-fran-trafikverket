”Osund konkurrens från Trafikverket”
Hans Lindblom

Den nya rasplatsen längs E4 vid Skuleberget står redan klar. Och i dagarna byggs en rastplats längs riksväg 90 i Sollefteå. Och det är fina anläggningar. Mest avsedda för den tunga yrkestrafiken. Men platserna utnyttjas även av husvagns- och husbilsägare.

– Jag har inget emot anläggningen som rastplats men det blir en ställplats för husbilar och husvagnar också som kommer att hamna 1.500 meter från min camping och det är klart att det blir en konkurrent, säger Anders Svensson som arrenderar Sollefteå camping.

– Jag tror inte vi vänder oss till samma målgrupp. Det är inget som säger att dom som står här nu skulle valt campingen istället. Jag tror att det här i Skuleberget till och med var mer attraktivt innan vi kom och asfalterade allt, säger Torbjörn Nylander, projektledare på Trafikverket. – Snarare blir det här ett lyft för hela Högakusten. Vi har ju information om vad man kan ta sig för här och då ingår campinganläggningarna. Dessutom får man inte campa här. Man får stanna och vila stå till i högst 24 timmar.

Men det resonemanget håller inte Friluftsbyns ägare vid Skuleberget, Jerry Engström, med om.– Det här är ju bra satsningar. Yrkestrafiken behöver stanna och vila. utmaningen blir ju när man bygger så fina anläggningar med toaletter och lekland. Vi försöker skapa sysselsättning på landsbygden. Det här känns som en konkurrens vi inte behöver.
