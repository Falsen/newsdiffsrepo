Vatten och trafik har släppts på efter läckan
Thomas Sundberg

Vid fyratiden i morse fick de två sista fastigheterna, en restaurang och Teliahuset, tillbaka sitt vatten. Några timmar senare, vid klockan nio, släpptes också all trafik på igen.

– Det finns inte längre någon risk för att marken ska ha underminerats, säger Tomas Larsson vid Mittsverige Vatten.

Den ledning som sprang läck är, enligt Tomas Larsson, i dåligt skick och ligger i lera. För några år sedan uppstod en liknande läcka i närheten. Efter det har ledningsbyte i området därför planerats.

– Vi ska lägga ny vattenledning längs Norrmalmsgatan och hoppas vara klara kring jul, säger Tomas Larsson
