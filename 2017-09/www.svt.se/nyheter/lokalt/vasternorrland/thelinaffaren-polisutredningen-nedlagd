Thelinaffären: Polisutredningen nedlagd
Rolf Lunneborg

Det var när landstingets generösa avtal till förre HR-direktören Lena Thelin blev kända i våras som vänsterpartisten Lars-Gunnar Hultin ville att polisen skulle granska avtalen.

Två personer polisanmäldes för trolöshet mot huvudman: Förre landstingsdirektören Anders L Johansson och avgående regiondirektören Inger Bergström.

Åklagaren Katarina Becker beslutade i första läget att inleda en förundersökning som las ut på bedrägerienheten men i augusti beslutade hon att lägga ned de vidare undersökningarna.

– Det saknas helt enkelt underlag att anta att det skett ett brott som faller under allmänt åtal, säger hon till SVT Västernorrland.

Beslutet om att förundersökningen skulle läggas ned fattades den 7 augusti.
