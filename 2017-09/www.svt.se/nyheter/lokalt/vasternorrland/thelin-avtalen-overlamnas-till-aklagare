Thelin-avtalen överlämnas till åklagare
Jenny Stjernström

I juni avslöjades det att Lena Thelin, den tidigare personalchefen vid Landstinget Västernorrland, hade fått dubbla löner efter att hon avslutat sin tjänst. Det har varit många turer i ärendet, och på uppdrag av tillförordnad regiondirektör Margareta Tufvesson har en advokatbyrå granskat avtalen som den tidigare regiondirektören Inger Bergström skrev under.

Den juridiska utredningen har skötts externt av en advokatbyrå som nu rekommenderar landstinget att lämna över utredningen till åklagare. På måndagskvällen kunde regionrådet Erik Lövgren (S) meddela att utredningen överlämnas till åklagare.

– Vi vill att åklagaren åter prövar om något brott begåtts kring de
båda avtalen, säger regionrådet Erik Lövgren (S) i ett pressmeddelande.


Utredningen har skett på uppdrag av tillförordnad regiondirektör
Margareta Tufvesson som ett komplement till den utredning
landstingets egna jurister kommit fram till.

– Det är viktigt att vi hanterar den här frågan på ett korrekt och
sakligt sätt. Vi gav därför vår upphandlade advokatbyrå uppdraget
att också göra en juridisk bedömning av avtalen med den tidigare
HR-direktören, säger Margareta Tufvesson i pressmeddelandet.

Advokatbyrån råder Landstinget Västernorrland om tre saker. Först tycker dem att landstinget ska be åklagarmyndigheten att ta upp förundersökningen när det gäller avtalen. Annars bör dem, enligt byrån, driva en civilrättslig process mot den avskedade regiondirektören för skadestånd avseende brott mot anställningsavtalet. De rekommenderar också att se om det finns en möjlighet att få Lena Thelin att betala tillbaka en del av hennes lön hon fick efter att hon slutade som HR-chef i landstinget.
