Slogs blodig av killgäng i Matfors
Jenny Stjernström

Det var i slutet av november 2016 på en adress i Matfors, utanför Sundsvall, som den grova misshandeln ska ha ägt rum.

Sju män som då var mellan 17 och 20 år gamla ska ha slagit och sparkat en annan man mot hans kropp och huvud när han legat försvarlös på marken.

Målsägande ska enligt stämningsansökan bland annat ha fått frakturer och blödningar i ansiktet, kring ögonen och pannan. I samband med
misshandeln ska också hans mobiltelefon och tröja blivit
förstörda.


Killarna åtalas nu vid Sundsvalls tingsrätt för grov misshandel. I förhör förnekar samtliga gärningsmän att de ska ha misshandlat mannen.
