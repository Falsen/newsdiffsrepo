Jakttorn saboterade och kojor nedbrända
Fredrik IsraelssonReporter

Det är jakttorn och jaktstugor i området kring Haverö i den västra delen av Ånge kommun som har saboterats.

– Man skulle verkligen vilja veta vem som ligger bakom, säger Gunnar Karlsson i jaktlaget i Torrflonäs.

Enligt Kjell-Åke Viklund medlem har någon eller några troligen slagit av benen på tornen med slägga. Han uppger att det troligen hänt under förra veckan, innan jakten startade.

– Har man otur kan det rasa. Så är det ju när det blir avsågat, säger han.

Redan i fjol hade jaktlaget i Torrflonäs problem med att jakttornen saboterades. Gunnar Karlsson säger även att jägarna känner sig utsatta efter att två jaktstugor i trakterna bränts ner under sommaren.

Sabotaget har nu polisanmälts i samråd med Jägarförbundet. Någon gärningsman har ännu inte hittats, och jaktlaget vill inte spekulera i den frågan.

– Jag vill inte spekulera i vem som har gjort åverkan: Vi får se till att det inte händer några olyckor inom jaktlaget bara, säger Kjell-Åke Viklund, ordförande i Torrflonäs jaktklubb.

Jaktstugorna som bränts ner har funnits i området sedan 1950-talet.  Marken och stugorna ägs av SCA, men arrenderas av ett lokalt jaktlag.
