Brand i villa i Björna
Eva Harström

– Det är en fullt utvecklad brand på vindsvåningen och den har även spridit sig till delar av andra våningen, säger Håkan Wiberg, inre befäl på räddningstjänsten i Örnsköldsvik.

Larmet kom till SOS alarm vid halv tio på onsdag förmiddag. Det var en tvåvåningsbyggnad i Remmarn i Östansjö som då var fylld med rök.  Ingen människa fanns inne i huset, som håller på att renoveras.

– Det är 15 brandmän som jobbar med att släcka branden och vi kommer att bli kvar här många timmar, säger Håkan Wiberg.

Räddningstjänst är på plats från Björna, Trehörningssjö och Örnsköldsvik.
