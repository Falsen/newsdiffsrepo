Brand i villa i Björna
Eva Harström

– Vi går in med rökdykare för att se om det bara är rök eller om det brinner någonstans, säger Håkan Wiberg, inre befäl på räddningstjänsten i Höga Kusten-Ådalen.

Larmet kom till SOS alarm vid halv tio på onsdag förmiddag. Det är en tvåvåningsbyggnad i Remmarn i Östansjö som är fylld med rök.  Ingen människa finns i huset, som håller på att renoveras.

Räddningstjänst är på plats från Björna, Trehörningssjö och Örnsköldsvik.
