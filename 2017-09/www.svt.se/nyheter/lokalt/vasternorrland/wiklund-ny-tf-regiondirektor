Wiklund ny tf regiondirektör
Thomas Sundberg

Det var under regionstyrelsens sammanträde under torsdagen som det beslutades att utse Hans Wiklund som ny tillförordnad regiondirektör. Wiklund är sedan 2013 förvaltningschef och regional utvecklingsdirektör vid landstinget Västernorrland.

– Hans Wiklund har varit biträdande regiondirektör sedan i juni och han tar nu över som tf regiondirektör. Det innebär att vi får en kontinuitet i den högsta tjänstemannaledningen till dess att en ny permanent regiondirektör är på plats. Jag känner mig nöjd och trygg med den här lösningen utifrån den kompetens och erfarenhet som Hans Wiklund bär med sig, säger regionrådet Erik Lövgren (s).

Samtidigt pågår arbetet att rekrytera en ny permanent regiondirektör.

– Rekryteringsprocessen fortlöper enligt plan. Det är dock fortfarande för tidigt att uttala sig om när en ny regiondirektör är på plats. Rekryteringsprocessen måste få ta tid och den måste framförallt göras noggrant, säger Erik Lövgren.
