Potatisgratäng föll ut på Höga kusten-bron
Jonas Redin

En aningen udda trafikincident inträffade på E4 över Höga kusten-bron sent på lördag eftermiddag. En lastbil med potatisgratäng i lasten fick problem med dörrarna där bak. Följden blev att delar av lasten ramlade ut på vägen mitt på bron.

Hur stor omfattning det rör sig om är inte känt, men det var så pass problematiskt att polisen fick åka ut för att dirigera trafik förbi platsen. Samtidigt pågick omlastning till en annan lastbil.

Klart är att det legat potatisgratäng över vägbanan som följd av incidenten, men hur mycket det gäller har inte polisen som SVT talar med någon information om.

Räddningstjänsten fick spola av vägbanan i båda riktningarna, och uppger för Allehanda att det rörde sig om cirka 1.000 förpackningar gratäng som hamnat på vägbanan.

Vid 19-tiden på lördagen hade problemet blivit löst, och trafiken flöt som vanligt över Höga kusten-bron.

LÄS MER: Lastbil med 19 ton lax i olycka
