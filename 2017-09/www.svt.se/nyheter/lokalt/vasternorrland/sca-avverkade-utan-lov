SCA avverkade utan lov
Håkan  Alamaa

Scaninge Holding, ett dotterbolag till SCA Skog, avverkade 2014 ett skogsområde på SCA:s egen mark i Sollefteå. Enligt skogsvårdslagen ska alla större avverkningar anmälas och godkännas av Skogsstyrelsen. Men i det här fallet har SCA inte fått något godkännande.

Avverkningen upptäcktes när Skogsstyrelsen granskade satellitbilder över området. SCA uppgav att de gjort en anmälan men någon sådan stod inte att finna hos Skogsstyrelsen, därför fanns inte heller något godkännande.

Scaninge Holding AB åläggs nu av Sundsvalls tingsrätt att betala en företagsbot på 50 000 kronor. Bolaget får inte heller någon vinst för avverkningen eftersom de även ska betala 646 914 kronor, vilket motsvarar värdet på den avverkade skogen.
