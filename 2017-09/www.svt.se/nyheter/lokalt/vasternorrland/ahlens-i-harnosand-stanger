Åhléns i Härnösand stänger
Rolf Lunneborg

Lördagen blir den sista dagen för Åhlénsvaruhuset. Enligt varuhuschefen Helena Johansson är det slutet på en 60-årig epok.

– Det är självklart tråkigt men människors köpbeteende har förändrats och varuhuset i Härnösand är inte det enda som stänger. Näthandeln får effekter runt om i landet, säger Helena Johansson.

Åhléns driver 69 varuhus i landet. Tidigare i år kedjan aviserat en stängning av varuhusen i Lycksele, Mora, Värnamo och Skärholmen, Linköping Tornby under våren 2017. Orsaken är vikande lönsamhet en längre tid, uppger Åhléns. Förutom konkurrensen från näthandeln är det flera orter som upplever en kräftgång inom cityhandeln.

Att Härnösand fanns på nedläggningslistan blev känt i slutet av förra året.

Åtta personer har sagts upp och själv har Helena Johansson inga definitiva planer inför framtiden. ”Vi får se vad som dyker upp”, säger hon.
