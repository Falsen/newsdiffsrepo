En person anhållen efter dödsolyckan
Anna Karin Lund

– Det är en person som är frihetsberövad, säger kammaråklagare Lo Jonsson till SVT Västernorrland.  Den anhållna kvinnan är misstänkt för grovt vållande till annans död, vårdslöshet i trafik, vållande till kroppsskada och olovlig körning.

Det var på söndagen som en bil voltade in på en parkerad bil i Bredsand. Flera personer skadades, och en nioårig pojke har avlidit av skadorna.

Flera personer har förhörts av polisen med anledning av händelsen.
