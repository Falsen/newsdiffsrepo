En person anhållen efter dödsolyckan
Anna Karin Lund

– Det är en person som är frihetsberövad för tillfället, säger förundersökningsledare Alexandra Bergström vid polisen i region Nord. Det är ganska många brottsrubriceringar i nuläget, säger hon till Expressen.

Det var på söndagen som en bil voltade in på en parkerad bil i Bredsand. Flera personer skadades, och en nioårig pojke har avlidit av skadorna.

Polisen inledde en förundersökning mot föraren för grovt vållande till annans död, vållande till kroppsskada och grov vårdslöshet i trafik.
