Knivhögg anställd på ungdomshem
Håkan  Alamaa

Det var i början av maj som flickan fick ett vredesutbrott och kastade en kaffemugg i väggen. En behandlingsassistent på boendet uppmanade då henne att lämna rummet. När hon inte lydde uppstod ett mindre tumult, flickan lugnade ner sig men efter några minuter kom hon ut från en toalett med en bordskniv i högsta hugg.

Flickan försökte hugga behandlingsassistenten men han lyckades värja sig och fick endast en mindre skada på armen.

Ångermanlands tingsrätt dömde på fredagen flickan till ungdomsvård.
