Misshandlade och stal av missbrukare
Håkan  Alamaa

Domen från Sundsvalls tingsrätt beskriver hur de två männen, som är kända narkotikamissbrukare, misshandlat en man som bor på ett behandlingsboende. De bägge stal även mannens mobiltelefoner.

22-åringen döms även för att ha stulit en BMW från ett bilsläp i Sundsvall. Han greps ett kort tid efter stölden vid Bye Camping mellan Timrå och Härnösand. Mannen hade då stulit en bensindunk och hotat en person.

Sammanlagt fäller Sundsvalls tingsrätt 22-åringen för nio olika brott och dömer honom till fängelse i ett år och fyra månader. 27-åringen fälls för misshandel, grov stöld och ringa narkotikabrott och döms till fängelse i tio månader.

Duon ska också betala 11 200 kronor i skadestånd till den man som de misshandlat.
