SKL ska granska förlossningsvården
Thomas Sundberg

Enligt Ekot ska SKL tillsammans med patienter, personal och landsting kartlägga hur vården ser ut när det gäller graviditet och förlossning. Det är stora geografiska skillnader och olika arbetssätt i regionerna och tanken är att man ska kunna lära av varandra.

– Vi vill få ett nationellt perspektiv och se hur det ser ut i de olika landstingen och regionerna. Vad kan vi lära av varandra, som en idékarta till landstingen, säger Eva Estling, som är samordnare på SKL till Ekot.

Kärnan i kartläggningen kommer att vara föräldrarna, hur de upplever vården och deras tankar om vad som kan bli bättre. Kartläggningen kommer att belysa hela vårdkedjan och enligt Eva Estling finns redan nu idéer om att till exempel ett och samma team följer föräldrarna genom hela graviditeten. Det är första gången alla landsting kartläggs och Eva Estling berättar om några av målen.

– Att patienterna ska känna sig trygga, att förlossningsskadorna ska minska och att personalen sa vilja arbeta inom förlossningsvården, säger SKL:s samordnare Eva Estling till Ekot.

Läs mer: ”Barnmorska hela vägen” har smygstartat
