Missing People fortsätter sökandet
Eva Harström

– Vi var närmare 50 personer som var ute igår. Vi sökte i området mellan Bergsåker och Huli, säger Mikael Stenberg, Missing People Sweden.

Alla som vill och har möjlighet är välkomna att delta i sökandet. Under söndagen kommer också vattendrag att genomsökas.

– Det kommer folk som har med sig sina kajaker och vi kommer även att ha drönare till hjälp idag, säger Mikael Stenberg.

Ett gäng på 14 personer ska söka i snårskog nedanför ett berg i närheten.

– Vi har mottot att vi aldrig ger upp. Så länge vi har människor som är villiga att komma att söka med oss och de anhöriga vill, så fortsätter vi att söka, säger Mikael Stenberg.
