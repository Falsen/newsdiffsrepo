Toppadvokaten ifrågasätter hedersmotiv
Rolf Lunneborg

Under tisdagen prövades mordet på Ramin Scherzaj i hovrätten i Sundsvall. En ny advokat företrädde en av de som varit delaktig i mordet, och han menar att fallet är unikt.

DETTA HAR HÄNT: Kindpuss slutade med döden

– Jag kan inte erinra mig ett fall tidigare där så många livstidsdomar dömts ut på en och samma gång, säger Olsson till SVT Västernorrland.

Tomas Olsson inledde också med att ifrågasätta en av de sakkunniga som hördes om hedersvåld och hederskultur. Tomas Olsson ifrågasatte expertens tyngd och sakkunskap om hederskultur och förklarade att han skulle återkomma till detta senare under hovrättsförhandlingen.

– Målet bygger på spekulationer och antaganden och det blir inte bättre om det finns anledning att ifrågasätta sakkunskapen hos personer som uttalat sig i rätten men det ber jag att få återkomma till, säger Olsson.

Redan första dagen stod det klart att Tomas Olsson kommer att ifrågasätta åklagarnas linje att mordet har sin bakgrund i hederskultur, men vad han har i bakfickan ville han inte avslöja. ”Men hederskontexten kommer att penetreras i detalj”, förklarade han.
