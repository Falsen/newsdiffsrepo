Stjärntenor lockar till sång
Ylva Holmgren

I ett samarbete med Folkets hus och parker vill Florian Voss och Tove Thofelt inspirera och skapa självförtroende hos deltagarna som går kör-workshopen. Metoden de använder sig av går ut på att bli medveten om vad som händer i kroppen när man sjunger eller lyssnar på musik. Det handlar om att hitta en inre balans så att man kan slappna av, bli av med stress och sjunga fritt utan inre spänningar.

– Alla kommer att känna att de har upplevt något de aldrig upplevt förut säger Florian Voss

I morgon fortsätter workshopen på Sundsvalls Folkets hus och därefter väntar Umeå. Florian Voss kommer att hålla i fler kurser i landet hela september.
