Dömda mördarna i hovrätten
Rolf Lunneborg

Säkerhetspådraget under den sju veckor långa rättegången blir omfattande. När Gävle tingsrätt avgjorde målet i våras flyttades rättegången till en säkerhetssal vid Stockholms tingsrätt men Hovrätten för Nedre Norrland i Sundsvall bedömer att man klarar säkerhetsarrangemangen på egen hand.

Samtidigt väntas ett stort antal åhörare fölha rättegången. Mordoffret var från Sundsvall liksom flertalet av de misstänkta gärningsmännen.

– Vi har gjort en analys av läget och det blir givetvis särskilda säkerhetskontroller under rättegången, säger Mats Åkerlund som är administrativ direktör vid hovrätten. Han Fortsätter:

– Vi har bland annat valt att dela upp rättegången i två salar så att åhörare och tilltalade kommer att befinna sig i olika utrymmen. I övrigt vill jag inte kommentera säkerhetsarrangemangen ytterligare.

Samtliga sex personer som dömdes för mordet har överklagat domen och bland dem återfinns den 23-åriga kvinna som hade en relation med den mördade Ramin Scherzaj. De övriga som dömdes var henne 33-årige man, hennes båda bröder och två bekanta. Fem dömdes till livstid medan den sjätte som var under 21 år när mordet begicks dömdes till 14 års fängelse.

Två yngre män som var åtalade för medhjälp friades av Gävle tingsrätt men de kommer återigen att finnas på de åtalades bänk när rättegången inleds i hovrätten idag. I deras fall överklagades den friande domen av internationella åklagarkammaren som kommer att ha flera åklagare på plats under rättegången, bland andra chefsåklagare Krister Peterson som är mest känd som Palmeåklagare och den som sedan i våras leder förundersökningen av mordet på Olof Palme.

Enligt Gävle tingrätt hade de sex dömda i samförstånd och med våld kidnappat Ramin Scherzaj på Slottstorget i syfte att döda honom. Två veckor senare hittades hans döda kropp i en bäck i byn Maj söder om Sundsvall. Obduktionen visade att han misshandlats svårt och sedan strypts. Det ska ha skett kort efter själva kidnappningen.

Under förhören berättas hur mördarna dansat på hans bröstkorg och att en av gärningsmännen till och med kräktes av våldet.

Bakgrunden till mordet var enligt tingsrätten en hemligkärleksaffär mellan Ramin Scherzaj och jämnårig, gift tvåbarnsmor. De hade träffats under 2015 och inlett en tidvis stormig relation som så småningom upptäcktes av hennes man. I januari åker kvinnan och Ramin Scherzaj på en kärlekskryssning tillsammans.

När Ramin Scherzaj lägger ut bilder från kärleksresan på Facebook skriver han samtidigt under sin egen dödsdom. Han var från Afghanistan och kvinnans och mannens släkt från södra Irak och Kurdistan. Reaktionerna från kvinnans och mannens familjs släkt blir kraftiga och leder till att han några veckor senare lockas till Gävle där han kidnappas och mördas.

Kvinnans roll var att agera lockbete. Under tingsrättsförhandlingarna i våras sa hon att hon fortfarande var kär i honom.
