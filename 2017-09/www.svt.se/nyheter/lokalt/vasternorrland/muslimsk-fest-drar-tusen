Nära 1000 till Nordichallen för firande av Eid
Jenny Stjernström

Den femte och sista pelaren i islam, pilgrimsfärden, eller haij som den heter på arabiska, firas nu under den muslimska högtiden Eid al Adha.

– Vi firar den femte pelaren vilket är färden till
Mecka, säger Josef El Zakka, medlem i Sundsvalls moské.

Under Eid firas det också att det var den dag som islam fullbordades. I det femte kapitlet och tredje versen i Koranen säger Gud ”I dag har jag fullbordat eran religion”.

– Den här tiden som vi befinner oss i nu är då det blev klart att
religionen blev hel, säger Josef El Zakka.

Den största moskén i länet ligger i Sundsvall och på fredagsmorgonen är muslimer från Västernorrland med omnejd välkomna till Gärdehov och Nordichallen klockan 08:30 för att be tillsammans.

– Efter att vi har
bett gratulerar varandra och säger ”Eid Mubarak” (Jag önskar dig en välsignad
högtid). Eid betyder högtid, säger Josef El Zakka.

Tidigare har de hållit till i Folkets hus i Skönsberg och förra året i Sporthallen, men då vart det alldeles för trångt. Enligt Josef El Zakka brukar det komma mellan 500-1000 muslimer, vilket är betydligt fler än vad det gjorde för ungefär fem år sedan.

– Det har varit mycket nu i och med att det många med muslimsk bakgrund som kommit till Sverige, säger Josef El Zakka.

I och med immigrationen har det enligt Josef behövts en större lokal för att slippa trängas, och då passade Nordichallen bra.

Firandet pågår sedan i tre dagar och avslutas med god mat, fest och besök av nära och kära.
