Reaktioner efter indragen skoltaxi
Jenny Stjernström

För drygt en vecka sedan berättade vi om hur en tioårig flicka i Njurunda fått sin tidigare skolskjuts indragen. Hon skulle därför tvingas gå 1 600 meter via en hårt trafikerad väg till skolbussen, eller byta skola. På SVT Nyheter Västernorrlands Facebook-sida har detta väckt olika reaktioner hos er tittare och läsare.

Flera kommenterar att det inte är något problem att en tioåring ska gå den sträckan. En person jämför med hur det var förr:

”När jag växte upp fick man ta sig till skolan själv om det var under 4,5 km så cykel och spark var alternativet.Nu är detta inte samma men promenera 1,5 kilometer till bussen är bara bra motion.”

Andra svarar då med att det är trafikfarligt att gå på den vägen:

”Tror inte att längden på promenaden är nåt större problem för en tioåring , sen är väl den stora frågan vad det är för sorts trafik efter den vägen!!! Skulle inte heller låta mitt barn gå själv dels för trafiken.”

Och att det inte alls var bättre förr:

”Det finns bestämmelser för hur långt barnen ska behöva gå, här verkar man ha ”glömt” bort storleken på vägen som parameter. Har dom haft skolskjuts förut så skall de ha det fortsatt. Vi betalar skatt för den tryggheten.”

Ett flertal reagerar på att det är tung trafik längs vägen:

”Sedan har motoreffekterna ökat. Plus så bor de vid en nedförsbacke och där brukar det gå undan för tyngre fordon, mycket för att spara bränsle bland annat vilket gör det inte direkt säkrare.”

Hur tänker du? Delta i debatten på vår Facebook-sida.
