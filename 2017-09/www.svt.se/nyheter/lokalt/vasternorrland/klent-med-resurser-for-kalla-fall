Klent med resurser för kalla fall
Patric Sellén
Reporter

Av de åtta ouppklarade mordfallen i länet där utredning fortfarande formellt pågår inträffade fem under en femårsperiod, 2004 till 2009. Kring dubbelmordet i Brattås utanför Härnösand gjordes ett rejält omtag för några år sen. De andra utredningarna har i praktiken legat och samlat damm en lägre tid.

Polisen avsätter inga särskilda resurser för att försöka lösa ouppklarade mordfall, så kallade cold cases.  Mordutredarna i Västernorrland är frustrerade över att inte ha möjligheter att jobba med fallen – nu svarar polisens ansvarige i region nord på kritiken.

– Det är väldigt frustrerande, det här är något både jag och min grupp villl jobba med, men resurserna läggs på annat i nuläget, säger Veronica Andersson, avdelningschef grova brott hos Polisen

– I ett läge där vi måste välja mellan gamla brott och färska brott, ja, då väljer vi att lägga resurserna på färska brott säger den ansvarige, Thomas Nilsson som är utredningschef inom Polisregion Nord

SVT: Preskriptionstiden* för mord togs bort för några år sedan – syftet var allt fler gamla fall skulle kunna lösas. Borde då inte mer resurser satsas på detta?

Tomas Nilsson tycker det var bra att preskriptionstidentagits bort, det är en bra signal, menar han, hur allvarligt samhället ser på den här typen av brott.– Det ger oss ytterligare möjligheter att över en längre tid inhämta information för att lösa – Det är ett oerhört angeläget ur både polisiär synvinkel och från ett samhällsperspektiv att de grövsta brotten klaras upp, säger Nilsson, som samtidigt säger sig förstå frustrationen från kollegorna i polishuset;

– Jag förstår att man känner så, och jag kan väl även säga så att  vi skulle önska att vi kunde ägna mer tid väldigt många brottstyper, avslutar han.

*Fotnot: Preskription är ett juridiskt begrepp som betecknar att rättsliga följder upphör viss tid efter det att brottet inträffat. Tidigare inslag om ”Cold cases” Hela listan på ouppklarade mordfall
