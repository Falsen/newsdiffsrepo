Miraklet Inez – kan gå igen
Barbro Sellin

15-åriga Inez Mooe i Timrå har en extremt ovanlig sjukdom. Den gör att Inez är svag i alla muskler i hela kroppen. Framför allt i bäcken/gördel partiet och axlarna.

– Mamma och pappa märkte ju redan när jag var liten att jag inte orkade lyfta huvudet när jag låg på mage. När jag var ett och halvt år tyckte doktorn att jag lite svag men de kunde inte hitta något annat fel. Efter ett tag fick jag göra en biopsi men de kunde inte hitta något fel på den heller, berättar Inez Mooe.

Men exakt vilken sjukdom Inez har var ett mysterium, ett mysterium som tog 15 år att hitta svaret på.

Nu i april, ringer telefonen hemma hos familjen. Det är Inez läkare som har glädjande nyheter. Blodprover hade skickats till San Francisco för analys och nu var beskedet: ”Vi har hittat sjukdomen!”.

Sjukdomen visade sig vara ”Kongenital myasteni typ 10”.

– När man läser på Socialstyrelsens sida så tror man att det finns mellan 40 och 60 i Sverige som har någon form av det här. Hur många som har typ tio i Sverige det vet jag inte, säger Liselott Mooe.

Med diagnosen klar kunde man äntligen sätta in rätt medicin.

Miraklet lät inte vänta på sig. Redan efter en veckas medicinering såg mamma Liselott en stor skillnad hos Inez. Nu kan hon gå utan stöd hemma. För att komma till och från skolan så använder Inez permobil och inomhus i går hon nu med rollator.

– Då vart jag mycket starkare och kunde gå längre sträckor och lyfta mer. Jättekul, säger Inez Mooe.

– Ja det är ju helt fantastiskt. Jag tittar ju på Inez varje dag och förundras. Hon klarar så mycket saker som hon inte har klarat tidigare. Det är ju allt möjligt i vardagen från att att sträcka sig efter ett glas uppe  i skåpet eller att schamponera håret utan problem. Ja massa saker som kan tyckas små men som gör stor skillnad, säger mamman Liselott glädjestrålande.

Att cykla och rida är någor som Inez gillar. I oktober så fyller hon femton år och då blir det mopedkort.  Så här tänker Inez om att hon fått vänta nästan 15 år på att få en diagnos.

– Att det tog lite lång tid, men det har ju kunnat hänt om 15 år också. Så det var ju ändå inte för sent att få diagnosen, menar Inez Mooe.
