Chefsutredning klar i oktober
Pierre Ragnehag

I mitten av oktober ska den stora externa granskningen av landstingets chefsavtal ligga klar och den 27: e oktober ska den behandlas av regionstyrelsen.

Utredningen, som ska sträcka sig tillbaka till avtal från 2010 och framåt, görs av revisionsföretaget PwC,  PriceWaterhouseCoopers.

Vi det senaste regionstyrelsemötet fick politikerna en första dragning av den granskning som nu genomförs.  Nu på måndag den 4:e september ska dessutom regionrådet Erik Lövgren (S), vice regionrådet Jan-Olof Häggström (S) och oppositionsrådet Per Wahlberg (M) träffa landstingets revisorer för att diskutera den här granskningen.

Det var efter en lång rad uppmärkasammade avslöjanden i media kring guldkantade chefsavtal som regionstyrelsen i juni till slut fann för gott att gå till botten med problemen.

De uppmärksammade turerna kring de ovanligt guldkantade villkoren för tidigare HR-direktören Lena Thelin har tidigare utretts i en särskild interngranskning inom landstinget.  Något brottsligt kunde inte påvisas, menade utredarna, som dock påpekande att tillkomsten av Thelinavtalen väckt många frågor.  Man beskrev villkoren som ”orimliga”

Landstingets egen utredning kring Thelinavtalen har nu lämnats över till en advokatbyrå för att få en extern bedömning som uppges vara klar inom kort.
