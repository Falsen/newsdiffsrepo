”Lady och Lufsen” välkomnar giffarna
Håkan  Alamaa

Sollefteåsonen och ordkonstnären Jacke Sjödin är numer bosatt i Uppsala och har på senare tid gjort flera filmer för fotbollslaget Sirius. I filmerna välkomnar Jacke motståndarlaget med underfundiga rim och musik.

På söndag är det dags för GIF Sundsvall att möta Sirius på Studenternas. Givetvis finns det nu också en välkomstfilm till giffarna.

Jacke travesterar denna gång sången Bella Notte, känd från Disneyfilmen Lady och Lufsen från 1955. Till sin hjälp har ”Lufsen” Sjödin en riktig ”Lady”. Det är ingen mindre än Helen Sjöholm som i filmen bär GIF-tröjan. Passande eftersom Helen är född och uppvuxen i Sundsvall.

Filmen finns att beskåda på Sirius Facebooksida.
