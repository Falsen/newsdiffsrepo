Antikrundan mötte Härnösandsborna
Peter Nässén

Under tisdagen var det inspelning för två program av SVTs Antikrundan i Härnösand. Det omåttligt populära programmet hade lockat hundratals Härnösandsbor till inspelningsplatsen på Länsmuseet Murberget i Härnösand.

Med sig i kön hade de föremål de ville ha hjälp med att värdera, många hoppades förstås ruva på ett guldägg medan andra mest ville veta mer om historien kring sina dyrgripar.

Programmen kommer att visas i SVT när nästa omgång av Antikrundan sänds med början av januari nästa år.
