Elev åtalas för att ha ritat hakkors
Eva Harström

En lärare upptäckte att någon ritat ett hakkors på en vägg i källaren på Hedbergska skolan i april i år. En elev åtalas nu för att under skoltid ha ritat det hakkorset och ytterligare ett hakkors på väggen i en lektionssal. Den andra väggmålningen ska ha gjorts den 24 maj.

Eleven åtalas nu vid Sundsvalls tingsrätt för hets mot folkgrupp i de två fallen. Han åtalas även för att ha hotat en person till livet i mitten av mars på Sundsvalls gymnasium.
