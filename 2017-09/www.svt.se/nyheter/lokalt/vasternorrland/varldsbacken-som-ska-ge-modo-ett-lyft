Världsbacken ska ge Modo ett lyft
Anna Quayle

Tre nordamerikanska spelare har redan anslutit och en till är på väg. Den mest namnkunnige, Sidney Morin – senast lagkapten för University of Minnesota – kan bidra både defensivt och offensivt.

– Först och främst är jag back, men jag är också bra på skridskorna och har ett bra skott, så jag ska försöka använda de egenskaperna.

Och hon har bilden klar hur hon vill att sitt nya lag ska spela:

– Vi vill spela snabbt och det ska vara tufft att möta oss. Vi ska vara laget som alla har ringat in i kalendern och som man inte vill möta, säger Sidney.

Säsongen rivstartar med tre matcher på tre dagar. Göteborg gånger två följt av HV71 på söndagen väntar Örnsköldsvikslaget.

Läs även: Dubbelmöte borta mot nykomlingarna Göteborg

SVT: Ni möter Göteborg i morgon och på lördag. Hur tänker du kring premiären?

– Jag vet inte riktigt vad jag ska förvänta mig av dem, men jag vet vilken typ av lag vi är och vi kommer inte att ge upp, säger Sidney Morin.

Här ser du tv-inslaget från dagens isträning: svtplay.
