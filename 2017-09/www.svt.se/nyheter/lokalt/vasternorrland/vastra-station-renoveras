Västra station renoveras
Håkan  Alamaa

Den lilla tågstationen ”väst på stan” ska bland annat få en ny och säkrare gångpassage över järnvägen. Dessutom ska den få ytterligare belysning och nya digitala informationsskyltar.

– Den kanske mest positiva förändringen blir gångpassagen över järnvägen. Den bygger vi aningen väster om den gamla passagen. Dagens ljus- och ljudanläggning ersätts av en anläggning med bommar, skriver Peter Ölund, projektledare, Trafikverket i ett pressmeddelande.

Under hösten nästa år inleds andra etappen av upprustningen. Då ska stationen få ytterligare en plattform för av- och påstigning, den byggs parallellt med den befintliga plattformen.

– Vi ber om överseende med de störningar som kan uppstå under byggtiden och uppmanar er som vistas på stationsområdet att respektera avspärrningar och skyltar, säger Peter Ölund.
