”Många chockade”
Hans Lindblom

Diakon Yohannes Tesfatsion Habiemariam vid den koptisk-ortodoxa kyrkan var själv inte i kyrkan när olyckan inträffade på söndagseftermiddagen. Men han säger till SVT Västernorrland att det var många, båda barn och vuxna, utanför kyrkan när bilen körde in i de parkerade bilarna.

Läs mer: Nioårig pojke omkom vid svår olycka utanför Sundsvall

Yohannes säger att många chockades av händelsen, speciellt den lille pojkens familj. Hela församlingen, med cirka tvåhundra medlemmar, ställer nu upp för att stötta familjen.

Under måndagskvällen och sedan tidigt på tisdagsmorgonen har många kommit till kyrkan för att stötta, sörja och tända ljus.
