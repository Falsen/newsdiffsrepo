Irma får Hedman att stanna hemma
Pierre Ragnehag

I Florida förebereder man sig nu inför orkanen Irmas ankomst. NHL-proffset Victor Hedman som spelar i Floridaklubben Tamba Bay har bestämt sig för att stanna hemma i Örnsköldsvik tillsvidare. Han säger till tidningen Aftonbladet att han bokat om flyget och åker till Florida till veckan. – Det är riktigt otäckt det som händer, säger han till Aftonbladet. – Jag pratade med folk där borta och då tog vi beslutet att stanna kvar i Sverige, säger Hedman till  Radiosporten.

Irma väntas nå Floridas östkust på lördag. Västkusten, där Victor Hedman bor, väntas inte drabbas lika hårt, men den svenske NHL-stjärnan känner en viss oro för sitt hus som ligger nära vattnet i Tampa.

– Det är väl inte det optimala stället, men ett hus är materiellt och kan ersättas, jag hoppas bara att det går bra för alla människor som bor i de drabbade områdena, säger han.

Hedman har varit i kontakt med flera klubbkamrater i Florida.

– Det är många som är där som har barn i skolan och så. Jag tror att de åker norrut i dag, så det är väldigt osäkert vad som ska hända så det är bättre att ta det säkra före det osäkra, säger han och fortsätter: Hedmans lagkamrat Anton Strålman är redan på plats i Tampa.

Den andra NHL-klubben i staten, Florida Panthers, har bestämt sig för att flyga spelare och deras anhöriga till Boston.
