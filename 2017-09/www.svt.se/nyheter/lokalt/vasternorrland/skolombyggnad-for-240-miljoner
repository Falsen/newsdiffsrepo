Skolombyggnad för 240 miljoner
Pierre Ragnehag

Sent förra året togs det politiska beslutet att renovera och bygga om skolan och nu under hösten är det tänkt att upphandlingsprocessen ska inledas, en process som beräknas vara klar nästa sommar. – Ambitionen är att det hela ska vara klart 2020, säger John Åberg (S), men tillägger att det rör sig om en komplex process som berör tre olika fastigheter och att det därför är svårt att sia om när det ska vara färdig. – Det är ett av de mer komplicerade byggprojekt som genomförts i kommunen under senare år, säger John Åberg. Prislappen ligger totalt på 240 miljoner kronor och när den ombyggda skolan står klar ska den rymma mellan 650 och 700 elever.

Det är ett led i koncentrationen av gymnasieverksamheten i kommunen till två skolor.

Gudlav Bilderskolan invigdes 1971 och hade som mest runt 800 elever.
