Efter Öbos granskning – över 200 svartuthyrare uppsagda
Jennie Wahlgren

SVT Nyheter Örebro berättade i januari förra året om att ÖBO utredde 200 fall där man misstänkte otillåten andrahandsuthyrning av lägenheter.

LÄS MER: Svarthandeln med bostäder ökar

För två år sedan tillsatte Örebrobostäder en ny tjänst med fokus på andrahandskontrakten.

Som en följd av Öbo:s satsning att granska svarta andrahandskontrakt har över 200 lägenhetskontrakt sagts upp, vilket P4 Örebro var först att rapportera om.

– Det är jätteviktigt ur trygghetssynpunkt för våra befintliga hyresgäster så man vet vem man har som granne och för att inte bostadskön ska urholkas, att lägenheterna fördelas enligt bostadskön, säger Rickard Sahlqvist.

Det kommunala bostadsbolaget har undersökt omkring 400 ärenden gällande svartuthyrning. 207 av lägenhetsinnehavarna har själva sagt upp sitt kontrakt och ett tiotal har gått vidare till hyresnämnden.

– Vi kommer jobba vidare med det, och det finns fler kvar, säger Rickard Sahlqvist.
