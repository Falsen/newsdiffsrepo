Moderaterna i Örebro län vill se Ulf Kristersson som partiledare
Monika Bruhn

Örebro läns moderater vill se Ulf Kristersson som partiledare, berättar Anders Åhrlin som är förbundsordförande i Örebro län.

– Ulf är vårt förstahandsval för han är den person som kan ta moderaterna in i valrörelsen och skapa ett förtroende för vår politik. Han är en skicklig och kompetent politiker, säger Åhrlin till SVT Nyheter Örebro.

Som nummer två nominerar länsförundet i Örebro Elisabet Svantesson.

– Vi tycker det är viktigt att skicka signaler att även hon var en av våra kandidater. Och att det är bra att hon är med i det team som Ulf Kristersson framöver får skapa omkring sig.

– Ulf Kristersson kommer bli en jättrebra partiledare, avslutar Anders Åhrlin. Vi känner ett stort förtroende för honom. Han är lämpad att föra fram den politik som vi kommer presentera nu inför valet.
