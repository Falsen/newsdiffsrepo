Skickades hem från akuten – avled nästa dag
Jennie Wahlgren

Klagomålet som Inspektionen för vård och omsorg prövat rör en man i 50-årsåldern med hjärtsjukdom. Han sökte vård vid akutmottagningen på USÖ två gånger under sex dagar på grund av hjärtsvikt.

Enligt anmälan nekades han inläggning vid det andra besöket på grund av att han inte var tillräckligt sjuk och att det inte fanns platser. Inom ett dygn dog han på grund av proppar i lungornas blodkärl som lett till akut hjärtinfarkt.

IVO har prövat klagomålet och då inte funnit brister i den medicinska bedömningen som gjordes vid det första besöket på akutmottagningen.

Men de menar att mannen vid det andra besöket borde observerats mer aktivt, till exempel genom inläggning, eftersom han blivit mycket sämre.
