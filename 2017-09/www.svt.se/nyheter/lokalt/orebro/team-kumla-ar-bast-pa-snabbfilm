Team Kumla är bäst på snabbfilm
Monika Bruhn

Kumlafilmaren Sune Eskelinen har ett svårslaget rekord – tre år i rad har han vunnit länsfinalen i filmtävlingen Noo-maraton, det rapporterar Sydnärkenytt. 2017 blir det hans bidrag ”Appen” som får tävla i riksfinalen i Stockholm.

Noo-maraton är en filmtävling med väldigt speciella krav. I lördags morse fick alla anmälda deltagare – tävlingen går i nästan alla Sveriges län – ett SMS med årets tema: Förstärkt verklighet.

Dessutom ska detta finnas med i filmen: Tre platser: Torg, Matplats, Snapchat.  Tre föremål: Häftapparat, Ficklampa, Tärning.

De tävlande har exakt 24 timmar på sig att få ihop en en film som går hem hos juryn.

Sune Eskelinen har inte gjort filmen ensam utan är lagledare för Team Kumla som består av My Isoniemi, Rickard Liljeholm och Ramin Khoshchin. De får sällskap av Team Cupcake som leds av Kalle Nilsson och bidraget ”Pizzakartongen från Oskarstorget” som också tävlar i finalen.
