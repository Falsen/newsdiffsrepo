Fånge i Kumla JO-anmäler Kriminalvården
Jennie Wahlgren

Mannen skriver i sin anmälan till JO att han suttit tre år på Kumlafängelset och avtjänat drygt sex år av sitt straff. Han skriver att han ibland får varningar, trots att han inte misskött sig och att när han överklagar dessa aldrig får rätt.

Han menar att anstalten i en utredning om att han misskött sig, skrivit att han avböjt att yttra sig. Men enligt mannen var han på jobbet vid tidpunkten för förhöret. Dessutom menar mannen att förhöret påstås ha hållits av en kriminalvårdsinspektör som var på semester vid tidpunkten.

Nu uppmanas Kriminalvården yttra sig över vad som framförts av den intagne.
