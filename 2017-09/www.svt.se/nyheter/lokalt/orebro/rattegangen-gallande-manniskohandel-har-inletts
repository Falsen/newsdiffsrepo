Rättegången gällande människohandel har inletts
Jennie Wahlgren

SVT Nyheter Örebros reporter Cathrine Gustavsson är på plats vid Örebro tingsrätt. I rättssalen finns de tre tilltalade, varav två av dem sitter häktade, polis, media och åhörare.

LÄS MER: Nu inleds rättegången mot trio som tvingade tio personer att tigga

– När det hela startar så får domaren flera gånger tillrättavisa den yngre av de två männen som står åtalade. Han har gett ett lite nervöst intryck och verkar tro att han ska få prata i dag, men det har domaren sagt att han inte kommer få göra, säger Cathrine Gustavsson.

Alla tre förnekar brott. Åklagare yrkar att de två männen som sitter häktade ska utvisas, vilket de båda bestrider.

– Det har inte hunnit hända så mycket än, det har varit justeringar gällande datum och ordval. Åklagaren har bett att få vänta med punkt två i åtalet som gäller grovt penningtvättsbrott.

Tio personer är målsägande i ärendet och rättegången väntas pågå i 20 dagar fram till den 25 oktober.
