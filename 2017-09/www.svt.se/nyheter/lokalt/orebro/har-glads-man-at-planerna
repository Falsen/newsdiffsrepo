Här gläds man åt infrastrukturplaner
Johannes Weckström

I den plan som Trafikverket presenterade idag över infrastruktursatsningar mellan åren 2018-2029 finns flera delar som berör järnvägen som passerar Laxå. Bland annat planeras ombyggnad för kapacitetsökningar av trafiken mellan Arvika-Laxå och Göteborg-Laxå.

Även bangården i Laxå kommer att byggas om och det planeras för en gångbro över järnvägen med trappor och hiss.

– Det är otroligt glädjande nyheter, säger kommunstyrelsens ordförande Bo Rudolfsson (KD).

LÄS MER: Många korsar spåren när bommarna ligger nere

Att det idag inte finns någon planskild passage har länge varit ett säkerhetsproblem när tåg passerar i hög hastighet.

– Vi i Laxå har länge jobbat för att säkerheten och tryggheten för alla pendlare som åker tåg till och från Laxå ska förbättras, säger Bo Rudolfsson.

Även Frövi bangård finns med som en ombyggnadspunkt i förslaget.
