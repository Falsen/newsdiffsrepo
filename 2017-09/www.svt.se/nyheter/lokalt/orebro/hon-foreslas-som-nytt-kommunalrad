Hon föreslås som nytt kommunalråd
Jennie Wahlgren

I slutet av maj meddelade kommunalrådet Björn Sundin (S) att han inte skulle kandidera som kommunalråd inför nästa mandatperiod. I dag föreslogs Ulrika Sandberg ta över posten som kommunalråd med ansvar för samhällsbyggnadsfrågor.

– Ulrika har en gedigen politisk erfenhet. Hon är van både att leda men också att lyssna på personer, sa Irén Lejegren, ordförande för valberedningen, på dagens presskonferens.

För närvarande är Ulrika Sandberg första ombudsman för Socialdemokraterna i länet. Tidigare har hon varit ordförande för Tekniska nämnden.

– Det är klart det känns stort och jag känner mig väldigt ödmjuk inför rollen men det är fortfarande lite anspänning inför torsdag då medlemmenar fattar sitt beslut, sa Ulrika på dagens presskonferens.

Vad fick dig att tacka jag?

– Att på riktigt få vara med och forma framtiden inom Örebro kommun i de frågor jag brinner för är ju svårt att inte tacka ja till.
