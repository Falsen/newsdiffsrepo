Cykeltest i regnväder
Monika Bruhn

Kumla kommun vill värna om både miljön och att deras personal ska vara friska. Därför erbjuder man sina tillsvidareanställda att få hyra en cykel under tre år till ett förmånligt pris genom att bruttolöneavdrag samt förmånsskatt.

Det fanns 28 olika modeller att välja på när man under onsdagen kunde provköra cyklarna. Och några var elcyklar.

– Jag bor ute på landet så det är långt att cykla men jag har provkört några elcyklar idag. Jag får se om det kan bli en sådan sen, säger Roger Fagerlund.

TV: Se hela inslaget här

Trots regnigt väder var intresset stort att provköra.

– Jag har precis börjat jobba här i Kumla och blev superglad när jag såg att det här alternativet fanns, säger Mia Aversjö. Jag kommer absolut att hyra en cykel och jag har hittat en som jag verkligen vill ha.

De som inte hinner teckna sig för en cykel i höst ska inte misströsta.

– De får en ny chans till våren. Vi kommer ha en ny demovisning då, berättar Malin Holm, personalchef.
