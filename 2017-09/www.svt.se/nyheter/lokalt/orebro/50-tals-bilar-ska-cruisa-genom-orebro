50-talsbilar ska cruisa genom Örebro
Jennie Wahlgren

På en parkering i Berglunda har bilägare från olika delar av Sverige samlats för att visa upp sina bilar.

– Det är gamla 50- talsbilar de flesta och riktigt riktigt fina, säger Lars-Inge Segerholm som håller i arrangemanget.

Sedan klockat 11 i dag har det rullat in bilar konstant, som ska delta i cruisingen.

– Det är jättevackra skapelser. Jag tror den stora invasionen blir nog klockan fem för vår cruising startar ju härifrån klockan kvart i sex.

Hur många bilar räknar ni med ska komma?

– Ja vi har nog inte räknat någonting för vi är så väderberoende. Om det regnat hade det kanske kommit 20, men nu gör det ju inte det så det kan komma många hundra bilar.

En av de som samlats på parkeringen är Jan Andersson, vars intresse för amerikanare startade tidigt.

– Det har väl varit med hela tiden, ända sedan jag fick körkort.

Han ska även delta i kvällens cruising.

– Det är kul när det händer, man får åka upp på stan och rulla runt lite, det är skoj.

Kortegen kommer gå genom Drottninggatan, Storgatan och Östra Bangatan.
