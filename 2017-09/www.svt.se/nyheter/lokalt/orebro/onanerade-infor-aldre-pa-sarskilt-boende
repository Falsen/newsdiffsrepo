Äldre med hemvård utsatta för sexövergrepp
Åsa Svennebäck

En anställd på Örebro kommun har stängts av från sin tjänst efter att en man och två kvinnor som vårdas i sina hem ska ha utsatts för sexuella övergrepp i sina hem, det rapporterar na.se.

Den misstänkte ska bland annat ha onanerat inför dom äldre som inte kunnat röra sig eller kontakta annan personal.

– Det här är ett mycket ovanligt brott, säger förundersökningsledare Åsa Berggren till na.se. Även för oss är det här ett ärende som väcker starka känslor.

Läs mer: Personal inom äldreomsorgen i Örebro kontrolleras inte – kan vara tidigare dömda

De misstänkta brotten ska ha genomförts under förra helgen.

Polisen har kunnat säkra vissa spår och har inlett förhör med den misstänkte.

Den kommunanställde är inte frihetsberövad.
