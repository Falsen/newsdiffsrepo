Djurägare fortsätter att vanvårda sina hundar
Åsa Svennebäck

Efter många påstötningar från djurskyddshandläggaren på Länsstyrelsen i Örebro åkte hundägaren iväg till veterinären. Där upptäcktes att en av hennes tre hundar led av en smärtsamt ögonsår.

Men någon efterkontroll har kvinnan inte bokat in, tvärt emot veterinärens rekommendationer.

Nu visar det sig att kvinnan haft en lång historia av att avboka veterinärbesök efter att djurskyddsinspektörer krävt att hennes hundar kommer till undersökning.

Sedan tidigare har kvinnan två förelägganden från Länsstyrelsen i Gävleborg. Nu kräver även Länsstyrelsen i Örebro bättring, annars kan hennes hundar komma att omhändertas och kvinnan beläggas med djurförbud.

Kvinnan äger idag tre hundar. Vid en tidigare veterinärkontroll upptäcktes att en av hennes dåvarande hundar var i så dålig kondition att den var tvungen att avlivas.
