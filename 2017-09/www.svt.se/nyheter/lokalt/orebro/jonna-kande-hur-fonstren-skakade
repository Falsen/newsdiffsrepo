Madeleine: ”Hela huset skakade”
Jennie Wahlgren

När Madeleine hörde smällen och kände att huset skadade, cirkulerade flera tankar i hennes huvud. Först tänkte hon att det var ett jordskalv som inträffat men när hon hörde smällen blev hon fundersam.

– Vi bor inte långt från järnvägen så jag var lite rädd att de var ett tåg som spårat ur.

Men när hon gjorde ett inlägg på Facebook stod det klart att fler personer som bor i närliggande orter hade känt av samma sak.

– Då tänkte jag. Gud vad skönt, och att det nog var ett jordskalv.

Jonna Larsson, som bor i Laxå, märkte också av skalvet. Vid halv elva-tiden hörde hon hur det dånade och mullrade och hon kände hur fönstren skakade.

– Jag bor nära E20 så jag trodde det var det. Det kan låta mycket av lastbilar som åker. Sen pratade jag med mamma, då sa hon att hon också hade känt att någon smäll i dörren.

Blev du rädd?

–  Nej, jag tror jag skulle blivit mer rädd om det höll i sig längre. Jag tyckte nog mer att det var obehagligt. Jag låg vaken en stund och väntade på att det skulle komma mer, men det verkar det inte har gjort.
