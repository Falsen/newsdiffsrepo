Kungen kommer till Örebro universitet
Jennie Wahlgren

Fyra forskare på Örebro universitet ska ge kungen den gåva han fick i 70-årspresent förra året. Gåvan består av en speciell föreläsning, som handlar om hur forskarna spårar mikroplast i sjöar och hav.

– Plastföroreningar är en av vår tids stora miljöfrågor och vi satsar med vår forskning på att bidra till att lösa problemet, säger Magnus Engwall i ett pressmeddelande. Han är en av forskarna som kommer hålla i föreläsningen.

Föreläsningen kommer inte vara öppen för allmänheten. I samband med besöket bjuds kungen också på en rundtur i laboratorier.
