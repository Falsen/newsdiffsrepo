Idag kommer marken att skaka runt Villingsberg
Åsa Svennebäck

På onsdagen inleddes en stor militärövning på Villingsbergs skjutfält. Morgonpigga trafikanter fick dela vägen med en kolonn av militärfordon som transporterade utrustning och deltagare på plats för den veckolånga övningen.

Sammanlagt ska 800 personer delta och 2.400 granater ska skjutas, det rapporterar P4 Örebro. För boende närmast området kommer det att märkas både som muller och skakningar i mark och väggar.

Under tiden som övningen pågår kommer skjutfältet att vara avlyst för allmänheten.

Övningen är en förberedelse inför Aurora 17 som börjar nästa vecka. Det är den största militära övningen som ägt rum i Sverige på 20 år.
