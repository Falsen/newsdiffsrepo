Löpare sprang en halvmil under jord
Jennie Wahlgren

Hundratals antog utmaningen att springa loppet som dels bestod av fyra kilometers löpning ovan jord, och sex kilometer under jord, i Zinkgruvan utanför Askersund.

Tanja Lindberg från Hofors var en av dem som skulle ta sig an utmaningen.

– Det känns lite läskigt faktiskt. Jag hoppas att jag ska hålla hela vägen, både uppför och nedför, sa hon inför start.

Deltagaren Per Karlsson slutade femma i mål med tiden 44.20. Då han hade siktat på 45 minuter, var han nöjd med loppet. Men det var stundtals kämpigt.

– Tungt, iallafall uppför. Nedför var det väldigt kul, då sprang vi grabbar i klungor och pratade med varandra.

Hur var det att springa nere i gruvan?

– Mäktigt, mycket mäktigt, med den ljusslingan de hade satt upp var det verkligen jätterolig stämning. Det var verkligen gruvkänsla.

För de som inte ville ta sig an milloppet fanns en mindre sträck på sex kilometer som alternativ.
