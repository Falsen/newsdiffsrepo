Man i 20-årsåldern begärs häktad för sexövergrepp mot äldre
Johan Pisoni

En anställd på Örebro kommun har stängts av från sin tjänst efter att en man och två kvinnor som vårdas i sina hem ska ha utsatts för sexuella övergrepp under flera månaders tid. Det framgår i en häktningsframställan som SVT Nyheter tagit del av.

Den misstänkte uppges bland annat ha onanerat inför de äldre som inte kunnat röra sig eller kontakta annan personal.

Mannen förhördes under förmiddagen och annhölls kort därefter på sannolika skäl misstänkt för sexuellt tvång och sexuellt ofredande.

– Personen som misstänks för de här brotten är frihetsberövad sedan lunchtid i dag, det kan jag bekräfta, säger åklagare Sabina Halvarsson.

Vad kan du säga om utredningen i övrigt?

– Vi är i ett inledande skede och arbetar vidare med utredningen. Så mycket mer än så kan jag inte säga, säger hon.

Läs mer: Personalen inom äldreomsorgen kontrolleras inte – kan vara tidigare dömda

Mannen har nu begärts även häktad eftersom att åklagaren anser att personen kan komma att förhindra utredningen, undanröja bevis och fortsätta med sin kriminella verksamhet om han släpps på fri fot.
