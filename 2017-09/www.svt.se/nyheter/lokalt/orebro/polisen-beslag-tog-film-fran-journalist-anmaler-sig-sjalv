Polisen tvingade till sig film från journalist – anmäler sig själv
Jennie Wahlgren

Det var på lördagskvällen som flera personer larmade polisen om att en man var beväpnad med svärd på Storbron i Örebro.

När mannen vägrade lyssna på polisens order om att släppa vapnet sköt polisen ett varningsskott. Mannen greps sedan och är misstänkt för flera brott.

TV: Här griper polisen svärdmannen

Händelseförloppet filmades av en journalist på Nerikes Allehanda som var på plats. Polisen tvingade sedan journalisten att lämna över filmen.

Nu anmäler polisen sitt eget agerande för intern granskning vid avdelningen för särskilda utredningar.

Polisen skriver på sin hemsida att de gör anmälan då man kan ifrågasätta om gällande regler följts eller inte när det gäller journalistens grundlagsskyddade särställning rörande journalistiskt material.
