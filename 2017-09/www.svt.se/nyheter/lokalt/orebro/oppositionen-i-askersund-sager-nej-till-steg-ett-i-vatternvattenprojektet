Alliansen i Askersund säger nej till steg ett i Vätternprojektet
Jennie Wahlgren

I slutet av juni protesterade den borliga oppositionen i Askersunds kommun mot majoritetens planer på att vara med och finansiera de vattenledningar som ska dras från Vättern till övriga länet.

LÄS MER: Vätternvatten delar Askersunds kommun

Nu skriver fyra partiföreträdare för Moderaterna, Centerpartiet, Kristdemokraterna och Liberalerna i ett pressmeddelande, att de fattat beslut om att säga nej till Vätternvatten AB.

En anledning till det är att man, enligt partierna, valt en finansieringsmodell som missgynnar VA-abonnenterna i Askersund till förmån för boende i Örebro.

Partierna menar också att det i dag inte går att göra någon tillräckligt bra jämförelse mellan alternativet att gå med i bolaget respektive att stå utanför. Ärendet ska tas upp i kommunstyrelsen den 12 september.
