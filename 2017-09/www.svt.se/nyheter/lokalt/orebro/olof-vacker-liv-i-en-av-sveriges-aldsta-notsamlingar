Olof väcker liv i en av Sveriges äldsta notsamlingar
Thomas Wedin

Det är Sveriges äldsta notsamling av folkmusik, men trots det är den ganska okänd. Olof Ericsson säger att samlingen borde vara mer känd, med sin spännande musik och sitt ursprung.

– Man vet inte riktigt vad det är för sorts musik som finns i den. Den är ju benämnd som Sveriges äldsta notsamling av folkmusik. Men på den tiden fanns det inga skarpa gränser mellan folkmusiken eller den klassiska musiken utan det var helt enkelt låtar som man har tecknat ned, som man tyckte om.

Nu har Olof Ericsson, som till vardags spelar med Svenska kammarorkestern, arrangerat upp några verk och tillsammans med några vänner börjat spela låtarna. Och det finns mycket gemensamt med barockmusiken.

– Man kan känna igen vissa figurationer, väldigt mycket av det svängiga, dansanta finns med, väldigt mycket rytmiskt som hela tiden rör på sig. Så det finns stora likheter.

kommer du fortsätta engagera dig i den här notsamlingen?

– Absolut.
