Man anhållen för mordförsök i Kumla
TT

En 60-årig man i Kumla har anhållits misstänkt för försök till mord. Han greps i sin lägenhet vid 23-tiden sedan han tidigare under kvällen knivhuggit sin bekant, en 45-årig man.

Den knivskurne 45-åringen fick skador på överkroppen. Men polisen kan inte uttala sig mer om mannens skadeläge.

Han blev knivhuggen vid 19-tiden på torsdagskvällen, sedan han ringt på dörren hos 60-åringen. När kompisen öppnade överföll han 45-åringen.

– Han blir skadad av ett stickvapen på överkroppen. han lyckas ta sig från platsen till närliggande bensinstation och ringer efter hjälp, säger Jens auf der Heide, vakthavande befäl på polisen.

Polisen har hållits kortare förhör med 60-åringen i samband med att han greps.
