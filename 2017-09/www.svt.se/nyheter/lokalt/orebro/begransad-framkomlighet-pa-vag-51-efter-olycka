Lastbil har vält på väg 51 – begränsad framkomlighet
Jennie Wahlgren

Enligt ett pressmeddelande från Trafikverket råder det begränsad framkomlighet i norrgående riktning och ett körfält är avstängt.

– Det är en lastbil med släp. Bilen ligger på sidan i diket och släpet står i diket, det ska inte vara något läckage av diesel eller liknande, säger Kjell Haglund, inre befäl vid Nerikes brandkår.

Chauffören ska själv ha tagit sig ut ur lastbilen. Nu tankar man över diesel i en annan lastbil för att det inte ska uppstå läckage vid bärgning.
