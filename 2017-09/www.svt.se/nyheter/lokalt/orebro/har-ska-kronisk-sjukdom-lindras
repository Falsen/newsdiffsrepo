Här ska kronisk smärta lindras
Julia Eriksson

– Det är en dröm som går i uppfyllelse, säger Sofia Härdvall Hansson, sjuksköterska på den nya medicinska behandlingsenheten när den invigdes.

Personal och patienter har väntat på den här stunden i 10 år. En ny medicinsk och sjuksköterskeledd behandlingsenhet för patienter med kroniska reumatologiska sjukdomar är nu i full gång.

TV: Se hela inslaget

På avdelningen behandlas idag drygt 160 patienter från hela länet. De kommer hit regelbundet för att få dropp eller injektioner med olika biologiska läkemedel som skall dämpa den reumatologiska inflammationen.

Ett besök kan ta upp till 8 timmar och därför är det extra viktigt att patienter får ett viss komfort. Inger Grahn har behandlats på kliniken i 15 år och hon är mycket glad över den nya mottagningen med fina britsar och fåtöljer.

– Det är mycket bekvämare nu. Man kan sitta och läsa eller lyssna på radio medan man får behandlingen, säger Inger.

Erik Andersson fick reda på att han har en svårt form av reumatism för 7 år sedan, då var han knapt 30 år gammal. Sedan dess är han ofta gäst på mottagningen, var åttonde vecka måste han få dropp.

Han ser frisk och pigg ut och det är det som ofta förvirrar folk omkring, berättar han.

Sjukdomen går i skov och just nu känner han att det är på gång igen. Smärtor som är så intensiva att man kan inte gå upp ur sängen – det kommer han leva med hela sitt liv. Reumatismen är obotlig.

– Behandlingen är jätteviktigt för mig. Den gör så att den lägger locket på. För det är mitt immunförsvar som attackerar kroppen och skapar inflammationen i lederna. Det är inte bra med mig i nuläget, men det är mycket mycket bättre sen jag får den behandlingen, säger Erik.

Att en ny behandlingsenhet är på plats ser han som mycket positivt och han är tacksam över klinikens arbete.

– Den här avdelningen är väldigt viktigt för mig och för många många andra, säger Erik Andersson.
