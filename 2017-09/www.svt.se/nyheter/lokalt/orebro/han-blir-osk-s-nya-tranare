Han blir ÖSK:s nya tränare
Andreas Ericson

Den senaste tiden har Daniel Bäckström arbetat som chef för IFK Norrköpings akademi men har sedan tidigare även erfarenhet som huvudtränare i Sylvia.

– Jag har en väldigt bra känsla av att vara på plats. Det klubben vill bygga rimmar bra med mina egna ambitioner. Man har en hög ambitionsnivå och det ställer höga krav på hur vi ska jobba, säger Daniel Bäckström.

Kontraktet löper över 3.5 år och han kommer till en början att vara assisterande tränare innan organisationen kommer att ses över inför nästa säsong. Att valet föll på Daniel Bäckström var ingen överraskning för huvudtränaren Axel Kjäll som haft koll på honom sedan tidigare.

– Jag har haft bra koll på Daniel sedan ganska lång tid tillbaka. När vi har pratat namn till vårt tränarteam har Daniels varit ett av de första som kommit upp.
