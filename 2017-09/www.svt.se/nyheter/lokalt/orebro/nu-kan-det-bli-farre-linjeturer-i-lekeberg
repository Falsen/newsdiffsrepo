Nu kan det bli färre linjeturer i Lekeberg
Åsa Svennebäck

Lekeberg kommuns beslut att omförhandla avtalet om skjolskjutsarna med Länstrafiken kan nu få konsekvenser för den övriga busstrafiken till kommunen, det rapporterar na.se.

– Risken är att det blir färre linjelagda turer, säger regionrådet Mats Gunnarsson (MP) till na.se. Vi måste anpassa linjetrafiken efter behoven och har avtal med entreprenörer efter vissa volymer.

LÄS MER: Efter bråket om skolskjuts i Lekeberg – nu ska avtalet omförhandlas

Grundtanken med det utökade linjenätet i Lekeberg som Länstrafiken sjösatte den 14 augusti byggde nämligen på att man räknat in skolskjutstrafiken som ett underlag för ökad linjetrafik.

Tre veckor efter skolstart är det inte heller klart med alla som har rätt till skolskjuts av särskilda skäl i kommunen. Anledningen säger man på Lekebergs kommun är att Länstrafiken inte skickat ut besked om skolskjuts i tid.

LÄS MER: Skolskjutsbråket: ”Jag vet fortfarande inte hur barnen kommer hem idag”
