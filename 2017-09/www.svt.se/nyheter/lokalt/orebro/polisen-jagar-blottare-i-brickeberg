Polisen jagar blottare i Brickeberg
Åsa Svennebäck

Polisen gick vid torsdag lunch ut med signalement på en man som ska ha blottat sig i närheten av Örebro Universitet.

Han ska vara i 50-årsåldern med stor mage och svart hår. Enligt vittnen ska mannen ha haft en rutig skjorta på sig.

– Två polispatruller letar just nu efter mannen, säger polisens presstalesman Stefan Dangardt. Spaningarna har ännu inte resulterat i något gripande.

En anmälan om sexuellt ofredande är upprättad.
