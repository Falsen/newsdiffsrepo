Kvinna knivrånades i Vivalla
Jennie Wahlgren

Det var på tisdagsmorgonen vid 08.20-tiden när kvinnan var på väg hem efter att hon lämnat barn på förskolan som rånet inräffade.

– Vi får in samtal om att hon blivit utsatt för ett rån där hon under knivhot ska ha fått lämna ifrån sin plånbok som tömdes på pengar, säger Stefan Dangardt, polisens presstalesman.

Enligt uppgifter till polisen ska rånarna ha varit tre yngre män.

– Vi har spanat med många patruller, cyklande poliser, bilar och hundar men tyvärr inte hittat någon än, säger Dangardt.Kvinnan ska inte ha fått några fysiska skador.

– Vad jag förstår är hon ju chockad. Men det finns ingen notering om att hon ska vara skadad fysiskt.

Polisen kommer fortsätta med allmän spaning i området efter de misstänkta gärningsmännen.
