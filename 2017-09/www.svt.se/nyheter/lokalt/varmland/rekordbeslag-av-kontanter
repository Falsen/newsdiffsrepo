Rekordbeslag av kontanter
Rino Rotevatn

Det var när ett litauiskt fordon körde in i Norge via Värmland i fredags som det upptäcktes att de två personerna som färdades i bilen försökte smuggla pengar.

– Det är det största beslaget av kontanter vi någonsin gjort i Hedmark, säger Morten Nystuen som är sektionschef vid den norska tullen.

Tullen beslagtog 96 160 euro. Det motsvarar 885 000 norska kronor. Belopp över 25 000 kronor ska deklareras vid inresa till Norge.

– Ärendet är överlämnat till polisen, säger Morten Nystuen.
