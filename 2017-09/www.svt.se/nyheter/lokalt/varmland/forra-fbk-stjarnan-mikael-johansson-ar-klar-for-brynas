Förre FBK-stjärnan Mikael Johansson är klar för Brynäs
Simon Strinnholm

Det var efter att Jesper Boqvist i söndags skadade sig som SHL-klubben behövde en ersättare och nu har man gjort klart med den före detta FBK-stjärnan.

– Ja jag är nöjd över att presentera forwarden Mikael Johansson, en meriterad forward som nu kommer in i laget och gör att vi kan behålla bredden i truppen. Johansson har en fin meritlista från spel både i KHL och nu senast i IFK Helsingfors, säger Brynäs sportchef Stefan Bengtzén till hemsidan.

Enligt uppgifter till bland annat Gefle Dagblad  och Aftonbladet rör det sig om ett korttidskontrakt om sju veckor.

Johansson, med 451 SHL-matcher på sitt cv, ansluter till truppen på måndag.
