Riksväg 26 utanför Kristinehamn kan stängas av vid bärgning av lastbil
Simon Strinnholm

Vad som orsakade olyckan var oklart under eftermiddagen men klart var däremot att det blev en ytterst besvärlig trafiksituation.

– Vägen är helt avstängd där nu, säger Stefan Wickberg, polisens presstalesperson vid polisen i region Bergslagen, vid 15.35.

Bärgare var då beställd men när vägen skulle kunna öppnas igen visste man inte då.

Lastbilschauffören klarade sig utan fysiska skador men ska ha blivit chockad i samband med avåkningen.

– Han är avförd med ambulans, säger Stefan Wickberg.

Senare under eftermiddagen meddelade Trafikverket att vägen kan komma att stängas av under natten mot tisdagen i samband med att lastbilen med tillhörande släp ska bärgas.

I övrigt var trafiken igång vid olycksplatsen runt 16.15-tiden.
