Värmländska filmaren vann prestigefullt tv-pris
Bengt Hedin

Det var Dokument inifråns Ensamma mot IS som fick ta emot priset för Årets granskning i kvällens Kristallengala på SVT. Dokumentärens producent är journalisten Sanna Klinghoffer. Programmet handlar om femtonåriga Marilyn som rymde till Syrien med sin pojkvän, och blev fast hos Islamiska staten.

Läs mer: Filmaren Bengt Löfgren följde IS-fången Marilyn

Bengt Löfgren har tidigare berättat för SVT Nyheter Värmland att dokumentären var det mest spännande filmprojekt han någonsin varit med i. Han och Sanna Klinghoffer följde Marilyns föräldrar när de åkte ner till Irak, där Marilyn och hennes pojkvän fanns, med målet att försöka få med henne hem.
