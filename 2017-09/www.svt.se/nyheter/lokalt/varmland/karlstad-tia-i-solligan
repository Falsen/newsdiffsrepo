Karlstad tia i solligan
TT

Väderstationen Hoburg på allra sydligaste Gotland fick den soligaste sommaren i år, med 929 soltimmar sedan den 1 juni. Svenska högarna i Stockholms ytterskärgård placerade sig som god tvåa med 917 timmar och på bronsplatsen återfinns Karlskrona med 890 timmar.

Siffrorna har sammanställts av SMHI:s vädersajt Weatherpal.

Solligan toppas i år, precis som nästan alla andra år, av väderstationer längs kusterna. Längst ner på listan finns stationer i fjällkedjan.

Trots att sommaren av många upplevts som ”dålig” när det gäller sol, så har den faktiskt varit väldigt genomsnittlig. Enligt SMHI har den inte utmärkt sig vare sig på plus- eller minussidan.

När SVT:s egen solliga avgjordes i augusti kom Karlstad på en 6:e plats. Där mäter man soltimmarna under en kortare period än SMHI.
