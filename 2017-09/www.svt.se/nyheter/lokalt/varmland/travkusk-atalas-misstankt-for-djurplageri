Travkusk åtalas misstänkt för djurplågeri
Maria Dahlqvist

Kusken åtalas misstänkt för djurplågeri efter att, under ett lopp på Färjestadstravet i Karlstad i våras, ha utsatt hästen han körde för onödigt kraftig drivning genom att slå med en piska.

Hästen har på grund av detta orsakats smärta och svullnader på högra bakdelen.

Banveterinären som tittade på loppet och undersökte hästen efter tävlingen kommer att kallas som vittne till rättegången för att styrka gärningen.

Åklagaren anser att mannen begick gärningen med uppsåt eller av grov oaktsamhet.

Mannen själv vidgår händelseförloppet men har förnekat att han gjort sig skyldig till brott.
