Vem är konstnären till träpenisen?
Göran Wintzell

Det var under onsdagen som en privatperson gjorde fyndet.

– Den är minst en meter lång och väldigt välgjord, säger Nathalie Andersson, avdelningssamordnare vid samhällsbyggnadsavdelningen i Hagfors, som tror att det handlar om någon form av konstnärlig utsmyckning.

Det är inte första gången som liknande skulpturer hittas på offentliga platser i Hagfors. Totalt har kommunen tagit hand om ett tiotal träpenisar genom åren.

Hagfors kommun efterlyser nu den okände konstnären på sociala medier.

– Vi vet tyvärr inte vem som har gjort den, vi är väldigt nyfikna, säger Nathalie Andersson.
