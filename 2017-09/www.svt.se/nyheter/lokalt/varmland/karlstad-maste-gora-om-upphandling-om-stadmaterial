Karlstad måste göra om upphandling om städmaterial
Göran Wintzell

Upphandlingen av städmaterial, mjukpapper och plastmaterial genomfördes som ett öppet anbudsförfarande och när upphandlingen hade genomförts krävde ett av de företag som förlorade överprövning i domstol. Enligt anmälan hade kommunen valt ett företag vars sortiment inte överensstämde med produktspecifikationen.

Karlstad kommun har bland annat hävdat att det handlar om ringa felaktigheter hos ett fåtal produkter i en större upphandling.

Förvaltningsrätten konstaterar nu att ”kommunen frångått de för upphandlingen grundläggande principerna om likabehandling och transparens” samt att anbudet utvärderats trots dessa brister och att det konkurrerande företaget har lidit skada.

Förvaltningsrätten beslutar nu att upphandlingen ska göras om och endast de anbud som uppfyller kraven ska utvärderas.
