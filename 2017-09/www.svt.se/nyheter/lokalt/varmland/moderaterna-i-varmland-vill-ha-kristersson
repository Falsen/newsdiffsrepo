Moderaterna i Värmland vill ha Kristersson
Simon Strinnholm

Det meddelade man i ett kort pressmeddelande sent på torsdagen.

I andra hand vill man ha Carl Bildt, som tidigare verkat som partiledare, och i tredje hand Elisabeth Svantesson som var arbetsmarknadsminister under en period i regeringen Reinfeldt.

”Det är nu valberedningens uppgift att sammanväga alla länsförbunds nomineringar och diskutera med kandidaterna” skriver man bland annat i pressmeddelandet.

Det moderata ungdomsförbundet i länet, Muf Värmland, har tidigare gått ut och sagt att man helst vill se Carl Bildt som framtida partiledare.

”Distriktet är medvetet om att Bildt tidigare sagt att han inte är intresserad, men vi hoppas att han kommer att ändra sig då vi upplever att stödet för honom är mycket starkt i partiet”, skrev ungdomsförbundet på sociala medier i samband med aviseringen.
