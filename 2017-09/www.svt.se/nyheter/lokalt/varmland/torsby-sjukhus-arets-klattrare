Torsby sjukhus – årets klättrare
Maria Dahlqvist

Torsby Sjukhus tar platsen som årets klättrare när 1.700 AT-läkare rankar landets sjukhus. För andra året i rad stiger sjukhuset kraftigt i rankningen och hamnar på en 9:e plats i Sverige.

Toppar rankningen gör Västerviks sjukhus och i botten av listan hamnar Lasarettet Enköping.

Förra årets framgångssaga, Arvika sjukhus, åker däremot jojo i rankningen. Förra året uppmärksammades de för att lyckats ha tagit sig från en bottenplacering till en andra plats på endast två år. I årets mätning är det detta sjukhus som tappar flest platser.

LÄS MER: Arvika sjukhus är näst bäst i landet för AT-läkare år 2016

LÄS MER: År 2014 underkänner AT-läkarna Arvika

De AT- orter som lyckas hålla god kvalitet ser, enligt pressmeddelandet från Sveriges läkarförbund, utbildning som en del av vårdproduktionen. De ser sina yngre kolleger som en tillgång och inser att deras utbildning är en investering för framtiden. Men förbundet riktar också kritik mot att resursbrist, stress och utebliven handledning gjort att AT har fått en förändrad roll inom vården.

– Tyvärr lever AT inte upp till intentionen att vara en högkvalitativ introduktion in i läkarnas yrkesliv på många håll i landet. Detta är en oroväckande trend som på lång sikt drabbar kvaliteten på svensk hälso- och sjukvård och därmed patienterna, säger Jonas Ålebring, SYLF:s ordförande.
