I Torsby finns de flitigaste kyrkobesökare
Anna Norberg

Vadstena i Östergötland är den kommun i landet där flest går i kyrkan, 1354 besök om året per tusen invånare. Kyrkobesöken är vanligare i glesbygd och mer ovanliga i storstäder.– Det är lågt i storstadsområdena och Mälardalen. Det mönstret har funnits länge, fortsätter Pernilla Jonsson, chef för analysenheten på Svenska kyrkan, till Nyhetsbyrån Siren.

Statistiken visar antal besök på den traditionella högmässan på söndag förmiddag i kyrkan per kommun. Nyhetsbyrån Siren har satt besökssiffrorna i förhållande till befolkningen. Variationerna mellan kommunerna är stora.– När det gäller söndagsgudstjänster så minskar besöken, och det har de gjort under lång tid. Men de är fortfarande vanliga på landsbygd och i mindre orter, säger Pernilla Jonsson.
