15 nya jobb till Försäkringskassan i Visby
Tobias  Holmqvist

– Det handlar om cirka 15 tjänster, kan bli upp till 20, säger Ulrika Havossar, försäkringsdirektör med ansvar för enheten Internationell vård.

Enheten finns på två ställen i landet, Visby och Haparanda. I Haparanda har man 20 anställda, och i Visby vill man nu växa till att bli cirka 110 personer.

– Vi har vårt största säte i Visby, men det är kompetensen som bestämmer var vi växer, säger Ulrika Havossar.

Totalt ska enheten ha 130 anställda.

Försäkringskassans enhet Internationell vård hanterar, som namnet antyder, alla vårdärenden som är internationella. Den största ökningen av ärenden står svenskar som söker ersättning för vård utomlands.

– Men vi hanterar också ärenden där utländska medborgare fått vård i Sverige, säger Ulrika Havossar.

Enligt lagen har man rätt att få sin ansökan hanterad inom 90 dagar, därför behöver man anställa fler handläggare.

Förra året gjorde svenskar som rest utomlands cirka 21.000 ansökningar. I år väntar man att antalet sådana ärenden ska hamna runt 24.000.
