Man död efter olycka – slungades ur bil
Mattias Lodding

Larmet om olyckan kom strax efter 19.15 på onsdagskvällen.

– Det var en våldsam olycka, föraren slungades ut ur fordonet. Skadeläget var dåligt på honom när vi och räddningstjänsten kom till plats, säger Mats Eriksson, presstalesperson vid polisen.

Mannen fördes med svåra skador till sjukhus, men hans liv gick inte att rädda.

– På lasarettet konstaterade man att han var avliden. Hans anhöriga är underrättad, säger Mats Eriksson.

Enligt Hela Gotland var mannen i 30-årsåldern.
