Vadstena har flitigaste kyrkobesökarna i landet
Tobias  Holmqvist

1354 besök om året per tusen invånare görs det i Vadstena.

– Vi ser tydliga skillnader i gudstjänstfirande. Det är vanligare i södra Sverige än i Norrland, säger Pernilla Jonsson, chef för analysenheten på Svenska kyrkan till Nyhetsbyrån Siren.

Statistiken visar antal besök på den traditionella högmässan på söndag förmiddag i kyrkan och variationerna mellan kommunerna är stora.

– När det gäller söndagsgudstjänster så minskar besöken, och det har de gjort under lång tid. Men de är fortfarande vanliga på landsbygd och i mindre orter, säger Pernilla Jonsson.
