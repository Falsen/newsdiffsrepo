60-talsstjärnor i Norrköping för att fira högertrafiken
Carl Bruno Tersmeden

Initiativet kom från Håkan Thornell, den före detta kolmårdstomten som numera flyttat till Gotland, men som har kvar känslorna för Norrköping och nostalgi:

– Vi hade ett högertrafiksjubileum i mitt café när det var 40 år sedan högertrafikomläggningen och då sa jag att vi skulle göra en stor konsert när det var 50-års jubileum och nu är vi där. Klockan 05.00 söndagen den 3 september gick Sverige över till högertrafik.

Bland artisterna som ska uppträda finns namn som Anita Hegerland, Britt Damberg, Rock-Boris Lindqvist, Little Gerhard, Trio me Bumba, Jan Höiland, Clas – Göran Hederström , Lena Conradsson , Carl -Erik Thörn och Lena Andersson. Alla stora namn i slutet av 60-talet.

Imitatören Göran Gabrielsson är också med på scenen för att imitera några av 60-talets kändisar. Konserten hålls i konserthuset Louis De Geer i Norrköping och Håkan Thornell är förväntansfull:

– Högertrafikomläggningen är ju trots allt den största samhällsreformen som har skett i Sverige i modern tid så jag tycker det är värt att uppmärksamma.

Mer om högertrafikomläggningen här.
