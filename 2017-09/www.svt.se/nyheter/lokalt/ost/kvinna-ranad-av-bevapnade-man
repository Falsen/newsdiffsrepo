Kvinna rånad av beväpnade män
Tobias  Holmqvist

Rånet ska ha skett vid Ljuragatan 85 och kvinnan blev av med sin väska. Polisen kom snabbt på plats med flera patruller och sökte i området efter rånarna. I närheten av brottsplatsen hittades delar av rånbytet.

Kvinnan har berättat för polisen att hon skrek högt när hon rånades och att det kan ha väckt en del uppmärksamhet. Polisen kommer att knacka dörr i området och vädjar också till allmänheten att höra av sig om man har sett något eller vet mer om händelsen.

Kvinnan uppges vara chockad, men fysiskt oskadd.
