Sex års fängelse för mordförsök
Carl Larsson

Det var 21 maj i år som den 24-årige mannen högg eller stack en 25-årig man med en kniv eller liknande föremål under ett bråk i centrala Norrköping. Den knivhuggne fick livshotande skador.

24-åringen döms för mordförsök till sex år och sex månaders fängelse samt utvisning och får inte återvända till Sverige. Han ska också betala 129 000 i skadestånd.

Enligt de vittnesförhör som beskrivs i domen har den dömde och hans bror ansett sig vara trakasserade av den skadade och hans vänner. Efter diverse konfrontationer bestämde grupperingarna möte 21 maj i år. Det hela urartade till ett större bråk med flera inblandade och det är då knivskärningen skall ha skett.
