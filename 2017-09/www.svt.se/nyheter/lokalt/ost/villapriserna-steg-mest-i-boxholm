Villapriserna steg mest i Boxholm
Carl Larsson

I Östergötland har villapriserna stigit med 42 procent sedan 2012. Mest har de stigit i Boxholm med 79 procent. Östergötland ligger över rikssnittet som är 39 procent.

På Gotland har priserna också gått upp med 42 procent. Sett i rena kronor har ökningen varit störst i Norrköping där villapriserna stigit med dryga miljonen. Lägsta ökningen i länet har varit i Vadstena med elva procent.

Siffrorna är framtagna av Svensk mäklarstatistik som jämfört kvadratmeterpriserna från perioden januari till juli 2012 med samma period i år. Mest i landet har villapriserna ökat i Norrbotten.
