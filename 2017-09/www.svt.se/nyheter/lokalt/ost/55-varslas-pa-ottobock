55 varslas på Ottobock i Norrköping
Tobias  Holmqvist

Det ortopedtekniska företaget Ottobock omorganiserar och flyttar delar av verksamheten i Norrköping till Stockholm eller andra delar av koncernen. 55 av 90 tjänster varslas i Norrköping.

– Vi kommer erbjuda många av de varslade personerna omplacering och vår avsikt är att kunna hjälpa alla till en bra lösning, säger vd Kim Stoltz i ett uttalande.

Fackliga förhandlingar påbörjades i augusti och personalen har informerats. Under första halvåret 2018 är det tänkt att förändringarna ska vara genomförda.
