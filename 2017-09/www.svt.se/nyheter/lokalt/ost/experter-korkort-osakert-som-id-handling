Experter: Körkort osäkert som id-handling
TT/SVT

Nationellt forensiskt centrum (NFC) i Linköping vill inte att körkort ska kunna användas som id-handling, rapporterar P4 Östergötland.

Anledningen är att körkortet saknar många säkerhetsdetaljer samt har en ovanligt lång giltighetstid på tio år. Det gör att körkortet inte är en säker id-handling.

– Man borde begränsa antalet id-handlingar för Sverige. Körkortet borde vara ett förarintyg och sedan kan man ha ett pass, ett nationellt id-kort och ett id-kort för folkbokförda som inte är medborgare i Sverige. De tre id-handlingarna borde vara tillräckligt menar vi på NFC, säger Helene Andersson till P4 Östergötland.
