Fattade beslut om bekants ärende
Mikko Lindskog

Arbetsgivarsidan menar att den anställde tjänstemannen vid flera tillfällen har varit inblandad i beslut som rör bekanta. Dessutom har tjänstemannen sökt i register på ett otillåtet sätt.

Felaktigheterna anses vara av en sådan art att de dels rubbar förtroendet för den anställde tjänstemannen, dels skadar myndighetens anseende.

Den anställde ska enligt arbetsgivaren ha blivit informerad om vilka regler som gäller vid anställningens början och vid introduktionen på arbetsplatsen. Den anmälda personens handlande är enligt Migrationsverket att betrakta som tjänstefel.

Nu anmäler Migrationsverket den anställde till Personalansvarsnämnden. Företrädaren för Migrationsverket som undertecknat anmälan föreslår att den anställde ska sägas upp från myndigheten.
