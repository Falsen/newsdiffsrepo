Stopp för ny elproduktion på Gotland
Mikko Lindskog

Eftersom det inte blir någon ny elkabel mellan Gotland och fastlandet så räcker elnätet inte till för en större elproduktion på ön. I praktiken innebär detta ett totalstopp för utbyggnad av såväl vindkraft som solkraft.

GEAB:s beslut att inte tillåta anslutning av mer elproduktion till sitt nät gäller också små, så kallade mikroproducenter.

De enda undantagen är om den som producerar elen också konsumerar samma mängd el timme för timme. Då behöver elen inte ut i det allmänna elnätet. Även ny reservkraft undantas från anslutningsstoppet.
