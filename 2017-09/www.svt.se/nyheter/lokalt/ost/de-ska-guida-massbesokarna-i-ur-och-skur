De ska guida mässbesökarna i ur och skur
Jonas Roslund

TV: Se hela inslaget

Arrangörerna räknar med 100 000 besökare under de tre veckor som bomässan varar. En del av dem, framför allt branschfolk, kommer att kunna få speciella guidningar.

– Det är en stor utmaning om det regnar och blåser mycket. Vi kör ponchos, jag har försökt köra guidningar med paraply. Det är omöjligt om gruppen är mer än tre, förklarar Simon Helmér, vd Linköpingsexpo.

Många av dem som nu ska bli guider är tjänstemän från kommunen.

– Det är väldigt spännande. Jag tror det kommer att bli svårt att hålla ihop grupperna, man vet ju hur man är själv när man är på studieresa så jag vet inte alls hur det ska gå. Det gäller väl att vara intressant och så hoppas vi att vi har några med oss kvar när vi slutar, säger den blivande guiden, Lina Moström.

LÄS MER:  Vallastaden 2017
