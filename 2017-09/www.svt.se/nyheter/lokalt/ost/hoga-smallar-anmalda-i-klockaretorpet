Misstänkt vapenbrott efter bröllopssalut
Jonas Roslund

Det var vid 19-tiden som anmälningarna om den misstänkta skottlossningen ringdes in.

– Vi misstänker att det skjutits någon form av bröllopssalut, säger polisens presstalesperson Åsa Willsund.

Inget vapen har hittats, men polisen har ändå gjort vissa fynd som gör att man rubricerar det hela som misstänkt vapenbrott.

Ingen skadad påträffades och det finns heller ingen misstänkt för brottet.

När polisen lämnade platsen var allt lugnt.
