Nätverk ordnar manifestation för vården
Tina Enström

Detta gör hon dels för att hon vill samla människor som tidigare bara har knutit näven i fickan, dels för att hon hoppas få till en dialog med de styrande politikerna i Östergötland.

– I somras stängdes 220 vårdplatser på US och många patienter fick vård på andra vårdavdelningar än de skulle vårdats på. Det blir patientfarligt, säger hon.

Alexandra Lyssarides påpekar att vårdplatsbrist egentligen handlar om personalbrist och att man därför bör se över villkoren för personalen, vad gäller arbetsvillkor, löner och karriärmöjligheter.

– Jag blev färdig sjuksköterska i januari förra året. Många av dem som blev klara samtidigt som mig är redan sjukskrivna, säger Alexandra Lyssarides.

Manifestationen hålls på Stora torget i Linköping på söndag klockan 14.00. Bakom manifestationen står nätverket ”En annan vård är möjlig” som startades av sjuksköterskor. Här hittar du evenemanget på Facebook.
