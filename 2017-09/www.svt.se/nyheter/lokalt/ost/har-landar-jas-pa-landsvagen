Här landar JAS på landsvägen
Jonas Roslund

I samband med landningen gjordes också en snabb flygunderhållskontroll.

Övningen är en del av försvarets höjda beredskap. På måndag inleds förberedelserna inför den stora försvarsövningen Aurora som börjar den 18 september i Mälardalsområdet men också på Gotland.

Försvaret letar nu efter bra vägar att landa på ifall de ordinarie flygbaserna skulle slås ut.

– Vi är just nu relativt sårbara eftersom vi inte har så många möjlligheter till start och landning, säger brigadgeneral Gabor Nagy.

Det handlar om helt vanliga vägar, men de måste uppfylla vissa krav.

– Det är naturligtvis viktigt att de har rätt längd, bredd och bärighet.
