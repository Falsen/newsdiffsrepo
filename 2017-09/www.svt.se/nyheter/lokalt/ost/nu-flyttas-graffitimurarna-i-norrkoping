Nu flyttas graffitimurarna i Norrköping
Tobias  Holmqvist

På torsdagsförmiddagen påbörjades flytten av de omtalade graffitimurarna i Norrköpings hamn. Murarna kommer att få en ny placering i och med att förberedelserna för markreningen i den blivande stadsdelen Inre hamnen sätter igång.

I Inre hamnen ska det byggas bostäder, arbetsplatser, parker och torg. Men först måste området saneras från föroreningar efter många år av industri och utfyllnader.
