Frekvenser läggs om – kan bli svart i tv-rutan
Tobias  Holmqvist

Hushåll som tar emot tv via det digitala marknätet kommer att drabbas av uppehåll och störningar. Arbetet beräknas pågå mellan klockan 10 och 18, meddelar Teracom.

– Det är ett relativt stort område med många hushåll som tar emot tv via marknätet. Vi är dock väl förbereda och kommer gör allt vi kan för att det ska ske så enkelt och smidigt som möjligt för alla tittare, säger Marcus Hartmann,kommunikationschef på Teracom, i ett uttalande.

Tittare som tar emot TV via en vanlig antenn behöver därmed göra en ny kanalsökning efter klockan 18.00 för att se tv-kanalerna. De kommuner och orter som påverkas i Östergötland är Ydre, Boxholm, Kinda, Linköping, Motala, Mjölby och Åtvidaberg. I Småland gäller det Jönköping, Aneby, Eksjö, Nässjö, Sävsjö, Tranås, Vaggeryd och Vetlanda.

Frekvensförändringarna görs för att frigöra det så kallade 700 MHz-bandet, enligt regeringens beslut.
