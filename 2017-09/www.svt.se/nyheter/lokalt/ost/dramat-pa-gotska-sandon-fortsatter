Dramat på Gotska Sandön fortsätter
Tobias  Holmqvist

Dåligt väder och höga vågor har gjort att 90 personer – varav flera barnfamiljer och en skolklass från Djursholm – sitter fast på Gotska Sandön norr om Gotland sedan i söndags. Om vädrets makter står dem bi kan de hämtas imorgon.

– Ja, jag har hört att det ska dyka upp ett fönster i vädret som gör det möjligt att hämta oss, säger strandsatte Tomas Zielinski.

Från rederiet bekräftar man att det sker ett väderomslag nu och att man klockan åtta i morgon beslutar om det går att köra över till ön.

– Som det ser ut nu så kommer vi åka med ordinarie tur imorgon bitti. Kulingvarningen är borttagen och våghöjden ska minska, säger skeppare Gustaf Myrsten.
