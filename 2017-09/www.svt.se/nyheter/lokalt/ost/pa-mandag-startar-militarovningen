På måndag startar militärövningen
Fredrik Ahl

Till största delen kommer övningen att påverka Mälardalen, men också Östergötland och Gotland berörs.

På Gotland blir det övningar med såväl markstridsförband som flyg inblandat. Övningarna kommer framförallt att ske mellan 18 och 22 september.

Övningsområdet på fastlandet är koncentrerat till Mälardalen, men Östergötland kommer att beröras av transporter. 18-19 september ska personal och utrustning transporteras till övningsområdet och 27-28 september ska alla hem igen.

Helikopterflottiljen på Malmen i Linköping kommer att vara med och antalet flygrörelser blir fler än vanligt. Även längs den östgötska kusten kan man komma att se mer militär aktivitet.

Se tv-inslaget här.
