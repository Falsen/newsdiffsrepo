Elevernas konst ska göra skolgården roligare
Mimmi Moberg

Måla om skorstenen på Petrus Magniskolan i Vadstena till ett höghus? Det var ett av förslagen när niorna tillsammans med malmöbaserade konstnärerna Nils Petter Löfstedt och Erik Vestman kickade igång projektet Konstlyftet som ska göra skolgården till en roligare plats att vara på.

– Folk är inte ute på rasterna. Så det här ska bli jättekul, säger eleven Malva Carlsson.

– Det borde hända oftare att eleven får designa, göra om och besjäla sin skolgård, säger Erik Vestman.
