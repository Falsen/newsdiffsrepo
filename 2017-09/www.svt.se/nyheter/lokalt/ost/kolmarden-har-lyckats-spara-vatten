Kolmården har lyckats spara vatten i sommar
Christian S Zetterdahl

– Vi införde bevattningsförbudet i Kolmården eftersom vi såg att det fanns risk för akut vattenbrist sommaren 2018. Genom att spara på vattnet sommaren 2017 så minskar vi risken för att det ska bli kris sommaren 2018, säger säger Michael Botvidsson, VA-chef på Norrköping Vatten och Avfall, i ett uttalande.

Förbrukningen av kommunalt drickvatten i Krokek, Strömsfors och Gruvstugan minskade i snitt med 270.000 liter (vilket motsvarar 1800 badkar) per dag under perioden juni till augusti 2017 jämfört med samma period 2016.

– Trots att förbrukningen har gått ner så behövs mer nederbörd. Vi hoppas på normalt år eller ett år med mer nederbörd än normalt för att undvika problem i området under sommaren 2018, säger Michel Botvidsson. Bevattningsförbudet gäller fortfarande och kommer att gälla tills vidare.
