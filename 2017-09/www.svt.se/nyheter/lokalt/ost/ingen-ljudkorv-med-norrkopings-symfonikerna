Jenny Wilson samarbetar med Norrköpings symfoniker
Sofia Broomé

– Det är kanske det största jag har fått prova på att göra, att skriva musik som framförs och spelas in med en hel maffig orkester, säger Jenny Wilson.

Hon gör det i nära samarbete med arrangören och dirigenten Hans Ek. De började jobba på albumet redan i början av året och orkestern har varit med tidigt i arbetsprocessen.

– Jag tror att de i orkestern känner det också att det här arbetssättet är inte det vanliga. Här bygger vi lager i klossar. Det kommer att bli asfett, säger Jenny Wilson.

– Det som är så fascinerande med Jenny är att hon vågar vara så fri och så öppen med sin musik. Det är ovanligt bland artister att de har de modet, säger Hans Ek.

– Jag har hämtar inspiration från olika stilar, allt ifrån den minimalistiska kompositören Philip Glass musik till hiphop och ju skickligare jag blir på att skriva musik ju mer kan jag använd mig av hela min radie, säger hon.

SVT PLAY: Jenny Wilson samarbetar med Norrköpings symfonikerna

Norrköpings symfoniorkester är inte den första som hon jobbar med.

– De känns jättepigga och det låter som de är extremt stringenta och det finns inget såsigt i det alls, säger hon.

Hans Eks och hennes samarbete inleddes i Berwaldhallen tillsammans med Radiosymfonikerna för drygt två år sedan, när han orkestrerade låtar som hon tidigare gett ut på skiva.

– Det var så jag fick upp ögonen för Hans, hur han använde mina syntljud, mina oljud hur han gjorde dem till orkester, säger hon.

Symfoniorkesterns spännvid, dynamiken, att kunna spela starkt och svagt, långsammare eller hetsigt lockar henne.

– Jag har alltid jobbat dynamisk. Jag är inget stort fan av den här komprimerade P3-popen, där allt ligger som en ljudkorv. Det tycker jag är helt ointrisserat. När jag jobbar med musik ser jag inre filmer och det skulle bli en otroligt platt film om allt var helt odynamiskt.

Skivinspelningen är avklarad på två dagar men i mars kommer Hans Ek och Jenny Wilson tillbaka till De Geerhallen och då är det konsertversionen som Norrköpingssymfonikerna spelar upp.

Är konserten kronan på verket?

– Konserten är en av juvelerna på kronan. Jag tror att den här skivan och syskonskivan (Exorcism One) kommer att föra mig ut på massor med roliga äventyr som jag inte kan föreställa mig ännu.
