Hovrätten skärper straff efter knivdrama i Motala
Tobias  Holmqvist

Linköpings tingsrätt dömde i somras en 24-årig man till tre års fängelse och 32.400 kronor i skadestånd för att ha grovt misshandlat en 30-årig man i en lägenhet på Kråkrisvägen i Motala den 4 maj i år. 30-åringen fick ta emot två knivhugg och blev livshotande skadad.

Målet överklagades och Göta hovrätt ändrar nu tingsrättens dom och dömer 24-åringen som skyldig till mordförsök och skärper straffet till sju års fängelse och 128.400 kronor.
