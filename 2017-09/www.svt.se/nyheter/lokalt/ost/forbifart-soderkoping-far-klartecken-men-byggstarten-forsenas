Förbifart Söderköping får klartecken
Jenny WidellReporter

Förbifarten beräknas kosta omkring en miljard kronor, varav kommunen ska stå för en medfinansiering på 30 miljoner kronor. Vägen ska utformas som mötesfri landsväg med en hastighet på 100 km/timmen.

När spaden ska sättas i marken är dock inte klart. Trafikverket har tidigare sagt 2020, men i den nya planen har byggstarten flyttats fram till 2021-2023.

– Det har förhalats hela tiden. Från början var det sagt 2017. Så vi är lite härdade vid det här laget. Många i Söderköping kommer inte att tro på det här innan de ser grävmaskinerna på plats, säger Anders Bevemyr.

TV: Midsommarköerna sätter Söderköping på kartan

– Trafikverket har svävat på om det ska bli 2020 eller 2021. För ett tag sedan fick vi veta att de inte hade fått fram någon miljökonsekvensbeskrivning. Så vi har nog inte räknat med att det skulle bli någon byggstart före 2021 i alla fall.

– De tar väl i lite för att ha både hängslen och livrem. Men vi kommer att jobba hårt för att det här verkligen ska komma igång 2021. En sån här dag är vi ändå jätteglada bara att Söderköping finns med i planen.
