Så ska vi bo i framtiden – premiär för bomässa idag
Jonas Roslund

Byggandet av den nya stadsdelen har gått snabbt. Första spadtaget togs för bara två år sedan.

Fram till slutet av september kommer man att kunna besöka 70 olika utställningar på området. Arrangörerna hoppas kunna locka hela 100.000 besökare.

Experimentstadsdelen Vallastaden består av tusen bostäder. Här visas exempel på ny arkitektur och nya tekniska lösningar. Vad sägs till exempel om solceller inbyggda i glasrutor eller en etta som på några minuter kan göras om till en fyra?

LÄS MER: Så ser framtidens boende ut

Alla som bor här måste också vara med i en bilpool för att minimera biltrafiken i området.

Bomässan i Linköping är den största hittills i landet, men vägen dit har inte varit alldeles rak. För två och ett halvt år sedan ville Socialdemokraterna till och med ställa in hela arrangemanget. Detta eftersom de tyckte att det skulle bli för dyrt.

Senast för tre veckor sedan uppstod en ny träta mellan oppositionen och Socialdemokraterna om hur det hela hanterats politiskt.

Och när en etta på 45 kvadrat kan kosta över 2 miljoner är det knappast lösningen på bostadskrisen, det erkänner även lokala politiker.

LÄS MER: ”Vallastaden botar inte bostadsbristen”

Bomässan håller öppet 2-24 september i Linköping.
