Manifestation i Linköping för bättre vård
Carl Bruno Tersmeden

Ett 30-tal personer hade sökt sig till Stora Torget i Linköping för att protestera mot vårdpolitiken och där bjöds det på tal och musik:

– Tråkigt att det inte blev så stor uppslutning, men vi hade inte vädret med oss, det regnade, sa arrangören Alexandra Lyssarides efteråt.

Hon berättade att manifestationen hade inletts med visselblåsning för att visa man uttrycker något som många andra inte vågar säga.

På mötet talades det om dåliga arbetsvillkor och hotad patientsäkerhet. Man poängterade att antalet utlokaliserade patienter i Östergötland i sommar varit fler än någonsin tidigare, det vill säga att patienter som vårdas på andra avdelningar än vad de egentligen ska och att vårdpersonal söker sig bort från regionen.
