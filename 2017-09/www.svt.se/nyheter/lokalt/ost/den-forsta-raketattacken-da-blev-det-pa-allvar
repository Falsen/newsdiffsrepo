”Den första raketattacken – då blev det på riktigt”
Daniel Brodén

Han jobbar som förrådsman på huvudförrådet på Camp Nobel – i det största och kanske viktigaste tältet.

– Min uppgift är att få ut materiel till de som behöver det och det inte tar slut på lagret, säger Kim Loord.

SVT Play: Se hela inslaget med Kim Loord

2012 inleddes ett uppror efter en militärkupp och de norra och centrala delarna av Mali togs över av tuaregrebeller och islamister.

Efter att armén i Mali fick militär hjälp av Frankrike och andra västafrikanska länder kunde upproret slåss ner och sedan mitten av 2013 har FN haft uppdraget att bevara freden i landet.

Uppdraget anses vara FN:s farligaste just nu och den svenska campen har beskjutits med raketartilleri. Något som gav intryck på Kim Loord.

– Den första raketattacken då fick man reda på att det var på riktigt. När det har varit raketattacker under de första sekunderna innan man vet vad som har hänt, då har man varit rädd.

Problemen med en bas i öknen är stora – värmen och vattenbristen och här finns inget – allt måste fraktas hit.

Soldaterna här lever under ständig ransonering av vatten till duscharna. Värmen är jobbig för Kim Loord från Linköping.

– Jag saknar familjen och vädret hemma i Sverige.
