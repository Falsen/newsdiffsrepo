Finansieringsplanen misslyckades – nu går staten in med nya miljoner
Christian S Zetterdahl

– Vi har försökt förverkliga dem alternativen och vi har jobbat hårt på dem. Men vi har inte lyckats få igenom så mycket pengar. Vi har fått ihop lite pengar, men det räcker inte, säger Roger Altsäter, vd Göta kanalbolaget.

I dag presenterade regeringen vad man kallar Sverigesatsningen.

I förslagen ingår en satsning på att rusta upp Göta kanal, både när det gäller kanalen i sig och kulturmiljöer som finns längs den, på flera hundra miljoner.

– Totalt blir det 500 miljoner kronor om man summerar ihop det. Så det är egentligen det ansvaret som våra ägare nu har tagit fullt ut. Vi har först fått en summa pengar, och nu skjuter de till resterande medel för de kommande tre åren, säger Roger Altsäter, vd Göta kanalbolaget.

SVT PLAY: Finansieringsplanen misslyckades – nu går staten in med nya miljoner

Satsningen delas upp på flera år och 80 miljoner anslås för 2018, 85 miljoner 2019 och 140 miljoner 2020. Totalt utökas alltså de tidigare anslagen med ytterligare 305 miljoner.

LÄS MER: Mångmiljonsatsning på upprustning av Göta kanal
