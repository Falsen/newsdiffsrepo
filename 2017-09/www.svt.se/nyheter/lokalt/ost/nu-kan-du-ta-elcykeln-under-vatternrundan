Nu kan du ta elcykeln på Vätternrundan
Christian S Zetterdahl

Vätterrundan utökar nu sina olika motionslopp. Utöver Vätterundan, Halvvättern, Tjejvättern och MTB-Vättern, så blir det en nyhet inför nästa år.

För första gången startar man då ett 100 kilometers lopp – för elcyklar. Loppet är tänkt både för kvinnor och män.

– För män har Halvvättern varit det kortaste alternativet och vi har förstått att många gärna vill kunna välja en kortare utmaning. Därför lägger vi till det här loppet som ger alla en möjlighet att cykla 10 mil, säger säger Sven Montelius, arrangemangschef för Vätternrundan, i ett uttalande.

Deltagarna ska kunna välja om de vill cykla med vanlig cykel eller elcykel.

– Att cykla är kul och det är en stor vinst för både hälsan och miljön om fler cyklar, säger Vätternrundans vd Gunilla Brynell-Johansson. Vätternrundan vill minska tröskeln och få så många som möjligt att välja cykeln för både transporter och motion.
