Ovisst om tågtrafiken till Småland
Carl Bruno Tersmeden

De två järnvägslinjerna som går från Linköping till Kalmar respektive Västervik, behöver rustas upp:

– Det är bra att man satsar pengar på snabbare banor och höghastighetståg, men det man glömmer är diskussionen om hur mycket resenärer det kommer på de här tågen, i det spelet så blir ju den här banan viktig, säger Lars Karlsson ordförande för Liberalerna i Kinda.

Men en eventuell upprustning är långt ifrån något som länens politiska majoriteter är överens om

I Kalmar är man positiva, men den styrande majoriteten i Östergötland, där Liberalerna ingår, har inte tagit strid för stor satsning på Tjust- och Stångådalsbanan.

Inte heller i den nationella transportplan som offentliggjorts nyligen finns noterat om statliga pengar till upprustning av Tjust- och Stångådalsbanan, men Kindas liberaler tillsammans med Region kalmar hoppas på ändring. Nästa vecka kommer Liberalernas partiledare Jan Björklund på besök:

– Det viktiga är lyfta upp den här drfrågan så att det blir en statlig angelägenhet, säger Lars Karlsson ordförande för Liberalerna i Kinda.
