Två bilbränder i Helsingborg under natten
Esfar Ahmad

Den första bilen började brinna på Drottningsgatan i närheten av handikappbadet strax efter elva på kvällen på söndagen.

Polis och räddningstjänst åkte till platsen men bilen var helt utbränd.

Strax därefter började ytterligare en bil brinna på Kadettgatan i Helsignborg. Även då brann bilen upp. Det finns inga misstänka i något av fallen.

– Det finns inte något att gå på överhuvudtaget, så ärendena är redan nedlagda. De bevis som finns brinner upp, säger Markus Andersson, inre befäl på polisen i Helsingborg.

Bränderna var isolerade till bilarna och det har inte förekommit någon spridningsrisk. I båda fallen rubricerade polisen det som skadegörelse.
