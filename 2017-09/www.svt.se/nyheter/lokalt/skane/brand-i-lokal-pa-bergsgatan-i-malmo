Anlagd brand i lokal på Bergsgatan i Malmö
Linda Fridh

Platsen har spärrats av och polisens tekniker är på plats sedan klockan 15.15.

– Någon har kastat in något brännbart och det har brunnit i entrén till en företagslokal. Branden ska vara släckt och vad vi vet är ingen skadad, säger Maya Forstenius på polisens ledningscentral, till SVT Nyheter Skåne på torsdagseftermiddagen.

Det är oklart om någon befann sig i lokalen när föremålet kastades in, och ärendet har ännu inte rubricerats.

Avspärrningarna togs bort vid 16-tiden.
