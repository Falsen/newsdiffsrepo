Malmövagnar växlade spår för att minnas trafikhistorisk dag
Agnes Henriksson

Klockan 04.50 den 3 september 1967 stannade all trafik i Sverige. Nu var det dags att genomföra riksdagsbeslutet från 1963, vänstertrafiken upphörde och 05.00 fick fordonen fortsätta på höger sida.

Rolf Svensson ska minnas dagen genom att åka vänsterspårvagn utanför Malmö tekniska museum tillsammans med sitt barnbarn, tillika spårvagnsfantasten, Samuel Örnfeldt.

– Jag var 17 år i september -67, så jag hade kört moped på vänster sida ett tag. Sen när jag började övningsköra bil i februari -68 var det på höger sida, säger Rolf medan Samuel spanar efter den gröna museivagnen.

TV: Se övergången från vänstertrafik till högertrafik från SVT:s öppet arkiv

– Vi var ett gäng som hade varit på dans i Smedstorp och en killkompis körde mig hem till Tomelilla. Jag hade många killkompisar på den tiden. Dansen höll på till midnatt och sen skulle alla hem, och hålla sig på höger sida då. Men det gick bra vad jag minns, säger Ingrid Björkenrud.

– Jag var 22 och kommer ihåg att vi åkte ut på landet med min pappas bil för att öva på att köra på höger sida, minns Inger Ekblad.
