Skärpta gränskontroller i Skåne
TT

Totalt blir det uppemot 250 personer som ska sköta gränskontrollerna, av dem 74 poliser.

– Man kommer se att det är fler kontroller och man kommer själv att bli utsatt för kontroll oftare än man har blivit de senaste månaderna, säger Jarl Holmström, biträdande regionpolischef i Syd, till Ekot.

Gränskontrollerna är ett tillfälligt undantag från Schengenreglerna. EU-kommissionen har tillåtit dem fram till mitten av november. Det är oklart om de kommer att slopas då.

– Vi får se när vi kommer fram lite närmare i november kring den frågan, säger justitie- och inrikesminister Morgan Johansson (S), till Ekot.

Skånetrafiken ändrar tidtabellen för Öresundstågen till Danmark. De kommer att gå oftare och snabbare, nästan som tiden innan gränskontrollerna infördes. Enligt polisen ska det fungera, trots att gränskontrollerna på Hyllie station i Malmö nu blir fler.
