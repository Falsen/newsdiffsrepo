Två bilar körde in i mitträcke vid Lomma
Esfar Ahmad

Det första larmet kom 06.25. En kvinna har fått vattenplaning på E6:an vid trafikplats Lomma i riktning mot Halmstad.

Bilen kör in i mitträcket, men lyckas ta sig ut ur bilen.

Räddningstjänst och ambulans skickas till platsen, men kort därefter kommer ytterligare ett larm.

Ännu en bil har kört in i mitträcket. Även då klarar sig föraren relativt oskadd enligt räddningstjänsten.

Tre minuter senare kom nästa larm. Denna gång på väg 108 vid trafikplats Svedala.

– Där är tre personbilar med sex personer inblandade. De har kört på varandra, säger Torbjörn Krokström, inre befäl på räddningstjänsten Syd.

Alla personer är oskadda.

Vid sjutiden på morgonen var det mycket begränsad framkomlighet på E6:an och Trafikverket rekommenderar bilister att ta en annan väg.
