18-åring satt med vapen på restaurang
Natalie Medic

Det var i augusti strax innan 22 på kvällen som polisens fokusgrupp såg hur en välkänd 24-årig kriminell person var på väg in på restaurangen i Rosengård.

När de kontrollerade restaurangen såg de att 18-åringen satt i en soffgrupp. Bredvid sofforna, på golvet, fann de en halvautomatisk skarpladdad pistol.

Nekar till brott

När de senare gjorde husrannsakan hos 18-åringen hittade de en skyddsväst.

Inledningsvis greps både 24-åringen och 18-åringen, men det är bara 18-åringen som nu ställs inför rätta misstänkt för grovt vapenbrott.

24-åringen förnekade i förhör brott. Han sa till polisen:

– Vapen har tagit livet av flera i min familj, jag hatar vapen.

Det lät annorlunda i förhöret med 18-åringen.

– Det är mitt vapen, sen har jag inga kommentarer.

”Hade skjutit tillbaka”

Men han vill inte berätta hur han fick tag i vapnet eller vad han skulle med det till.

– Man vet aldrig vad som kan hända, förklarade han i förhör.

Menar du att du hade tänkt skjuta någon om du ansett dig behöva göra det? frågar polisen.

– Ja, om någon hade skjutit mot mig så hade jag skjutit tillbaka.

Nu åtalas 18-åringen misstänkt för grovt vapenbrott.
