Christiansen kvar i MFF fem år till
TT

”Det känns bra att få till ett nytt avtal med Anders. Han tillför en viktig dimension till vårt spel. Med boll behärskar han alla delar av spelet, både i uppbyggnad och i sista tredjedelen där han gör många assist och mål. När vi inte har bollen bidrar han med direkta återerövringar och aggressivitet”, säger MFF:s sportchef Daniel Andersson i ett pressmeddelande.

Dansken kom till Malmö från italienska Chievo 2016. 27-åringen har spelat 42 allsvenska matcher och gjort tio mål för MFF.
