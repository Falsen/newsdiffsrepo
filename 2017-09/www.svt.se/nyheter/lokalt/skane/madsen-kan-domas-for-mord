”Madsen kan dömas för mord”
Richard Lööf

Peter Madsen hävdar att hon dog genom en olycka. Men hans detaljerade berättelse kan bli just det som fäller honom, menar Alhem.

LÄS MER: Peter Madsen omhäktas i fyra veckor

Han anser att det är uppenbart att Peter Madsen kommer att dömas för brott mot griftefrid eftersom han medvetet dumpat Kim Walls kropp i havet. Det är mycket försvårande om han dessutom bedöms ha skändat kroppen genom att stycka den.

Han tror också att åklagaren kan ha framgång i att så småningom lägga fram ett åtal om mord eller dråp, trots att dödsorsaken inte har kunnat fastställas.

– Dels är det en begränsad yta händelserna har utspelats på, dels är det ett begränsat tidsrum. Till skillnad från de flesta andra misstänkta fall av våld så är det här otänkbart att någon utomstående person skulle kunna ha trätt in i händelseförloppet, säger han.

LÄS MER: SVT:s reporter om Madsen: Visar inga känslor alls

Peter Madsen säger att det var en olycka som orsakade Kim Walls död och att kroppen var hel när han dumpade den. Men Sven-Erik Alhem tror inte på det, utan menar alltså att Madsens berättelse i stället kan fälla honom.

– Den misstänkte berättar väldigt mycket och också detaljrikt om händelseförloppet. Då är det intressant att se i vilka skeden berättelsen har kommit i förhållande till fynd som är gjorda och den tekniska utredningen, säger han.

Men det är alltid en svaghet när dödsorsaken inte har kunnat fastställas och då återstår rubriceringen ”vållande till annans död”.

-  Peter Madsen hade som kapten på båten ett ansvar för säkerheten ombord och att all utrustning uppfyllde alla bestämmelser, säger Sven-Erik Alhem.

LÄS MER: Detta har hänt i ubåtsfallet
