Madsen omhäktas i fyra veckor
Richard Lööf

Åklagaren Jakob Buch-Jepsen yrkade på att Peter Madsen ska häktas misstänkt för mord och sitta frihetsberövad ytterligare fyra veckor. Han ville också att ubåtsägaren ska genomgå en rättspsykiatrisk undersökning, något som domstolen senare beslutade om. Madsen gick inte med på detta frivilligt.

LÄS MER: SVT:s reporter på plats: ”Madsen visar inga känslor alls”

Madsen nekade till anklagelserna om mord och stod fast vid att Kim Wall dog av en olycka ombord på ubåten. Men han erkände brott mot griftefrid då han dumpade hennes kropp i havet för att ”begrava hennes till sjöss”.

Ubåtsägaren förklaring av olyckan är att journalisten fick en 70 kilo tung tornlucka i huvudet som slog igen när de skulle gå ur ubåten på väg tillbaka mot Köpenhamn.

Enligt det tidigare förhörsprotokollet som lästes upp under häktningsförhandlingarna sa Peter Madsen att han slant och tappade luckan i huvudet på henne, när hon skulle gå upp genom den. Då föll hon ner genom ubåten igen. När Peder Madsen sedan kom ner till henne förstod han att hon var död.

I det tidigare förhöret berättade Madsen att han då drabbades av panik, varken kontaktade polis eller SOS, utan att han beslöt sig för segla ut på havet och sänka ubåten.

”Jag är i ett tillstånd där jag tänker att jag inte kan fortsätta det liv jag lever,” säger Madsen under förhandlingen, enligt TT. Han säger också att han övervägde att ta sitt liv och ville ge henne ”en begravning till sjöss”, eftersom han inte ville ha en död kropp ombord på ubåten.

Under häktningsförhandlingen fick Peter Madsen visa hur olyckan på ubåten gått till på en bild framför domaren, enligt SVT Nyheters reporter på plats.

Åklagaren påpekade då att han delvis ändrat sin förklaring eftersom Madsen sa att han ”gled” och ”tappade fotfästet” innan han tappade ubåtsluckan i huvudet på Kim Wall. Han frågade också ut ubåtsägaren om hans affärer med kvinnor.

LÄS MER: Vad hände egentligen med Kim Wall?

När åklagaren sedan frågade Peter Madsen om han styckat Kim Walls kropp, protesterade hans försvarsadvokat och åklagaren gick vidare med andra frågor. Senare nekade han själv till att ha styckat kroppen och sa att den var hel när han ”begravde” den i havet.

”Varför ljög du om att du satt iland henne?”, frågade åklagaren sedan.

Då förklarade Madsen att han inte var vid sina sinnens fulla bruk efter olyckan.

Åklagaren Jakob Buch-Jepsen anser att har Madsen tagit livet av Kim Wall någon gång mellan 10 och 11 augusti. Därefter har han styckat kroppen, och genom stick, snitt och tyngder försökt se till att kroppen inte flyter upp till ytan.

Tingsrätten beslutade att polisen får tillgång till en dator som tillhör Peter Madsen. Madsen har tidigare sagt nej till detta eftersom han hävdat att han har känslig information om avtal med kunder där.

Enligt ett vittne ska denne ha sett en avskuren kroppsdel på hans dator.

Läs mer: Detta har hänt i ubåtsfallet.
