Peter Madsen omhäktas i fyra veckor
Richard Lööf

Åklagaren Jakob Buch-Jepsen yrkade på att Peter Madsen ska häktas misstänkt för mord och sitta frihetsberövad ytterligare fyra veckor. Han ville också att det ska utvärderas om ubåtsägaren ska genomgå en rättspsykiatrisk undersökning, något som domstolen senare beslutade om. Madsen gick inte med på detta frivilligt.

LÄS MER: SVT:s reporter på plats: ”Madsen visar inga känslor alls”

Under häktningsförhandlingen i Köpenhamns tingsrätt nekade Madsen till anklagelserna om mord och stod fast vid att Kim Wall dog av en olycka ombord på ubåten.

Tidigare hade han däremot erkände brott mot griftefrid då han dumpade hennes kropp i havet för att ”begrava hennes till sjöss”.

Uppfinnarens förklaring av olyckan ombord på ubåten är att journalisten fick en 70 kilo tung tornlucka i huvudet som slog igen när hon skulle gå upp ur ubåtstornet.

Enligt förhörsprotokollet som lästes upp dök ubåten mellan klockan 20 och 22 torsdagen 10 augusti. Peter Madsen har sedan sagt att han slant och tappade luckan i huvudet på Kim Wall, när hon skulle gå upp ur tornet efter honom, när ubåten var uppe på ytan igen.

Då föll hon ner i ubåten och när Madsen sedan kom ner till henne förstod han att hon var död.

Madsen berättar att han fick panik, drabbades av ett psykotiskt tillstånd och beslöt sig för segla ut på havet och sänka ubåten. Han övervägde också att sitt liv.

”Jag är i ett tillstånd där jag tänker att jag inte kan fortsätta det liv jag lever,” säger Madsen under förhandlingen, enligt TT.

Under häktningsförhandlingen fick Peter Madsen visa hur olyckan på ubåten gått till på en bild framför domaren, enligt SVT Nyheters reporter på plats.

Åklagaren påpekade då att han delvis ändrat sin förklaring eftersom Madsen sa att han ”gled” och ”tappade fotfästet” innan han tappade ubåtsluckan i huvudet på Kim Wall. Han frågade också ut ubåtsägaren om hans affärer med kvinnor.

LÄS MER: Vad hände egentligen med Kim Wall?

När åklagaren sedan frågade Peter Madsen om han styckat Kim Walls kropp, protesterade hans försvarsadvokat och åklagaren gick vidare med andra frågor. Senare nekade han själv till att ha styckat kroppen och sa att den var hel när han ”begravde” den i havet.

”Varför ljög du om att du satt iland henne?”, frågade åklagaren sedan.

Då förklarade Madsen att han inte var vid sina sinnens fulla bruk efter olyckan.

Åklagaren Jakob Buch-Jepsen anser att har Madsen tagit livet av Kim Wall någon gång mellan 10 och 11 augusti. Därefter har han styckat kroppen, och genom stick, snitt och tyngder försökt se till att kroppen inte flyter upp till ytan.

Tingsrätten beslutade att polisen får tillgång till en dator som tillhör Peter Madsen. Madsen har tidigare sagt nej till detta eftersom han hävdat att han har känslig information om avtal med kunder där.

Läs mer: Detta har hänt i ubåtsfallet.
