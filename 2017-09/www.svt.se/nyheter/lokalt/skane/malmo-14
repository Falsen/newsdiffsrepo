Skottskadad man fördes till akuten i Malmö
Iva Horvatovic

Mannen hade skjutsats till sjukhuset av en privatperson och det var sjukvårdspersonalen som larmade polisen.

– Han ville initialt inte delta i utredningen, säger Fredrik Bratt, polisens presstalesperson vid region Syd.

Polisen misstänker att mannen som är i 20-årsåldern fick skottskadorna i garaget på ett flerfamiljshus i Rosengård. Den misstänkta brottsplatsen är nu avspärrad.

Fredrik Bratt ville inte gå in på hur skadad mannen är, men säger att han är vaken och talbar.

Ingen person är gripen för skottlossningen. Brottsrubriceringen är försök till mord.
