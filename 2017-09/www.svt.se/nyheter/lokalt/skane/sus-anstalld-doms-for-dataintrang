SUS-anställd döms för dataintrång
Susanne Nord

Kvinnan i fyrtioårsåldern arbetade på lasarettet i Lund. Hon har under arbetstiden gått in i både sonens och dotterns journaler och när hennes nu 19-åriga dotter genomgått en operation och behövde färdtjänst gick kvinnan in i dotterns journal och beviljade henne sjukresor.

Dottern fick också arbete på sjukhuset och de båda åkte en tid  färdtjänst tillsammans mellan hemmet och sjukhuset. När mamman som också har rätt till färdtjänst började ett annat arbete fortsatte dottern åka sjukresor till arbetet på sjukhuset.

Mamman har förutom att skriva intyg till dottern skrivit webbintyg till både sin son och sina svärföräldrar.

Det hela uppdagades när det kom in klagomål på en av chaufförerna till Skånetrafiken från 19-åringen. Skånetrafiken reagerade på att sjukresan gick till en persons arbete eftersom de resorna bara ska gå mellan sjukhuset och hemmet efter vård.

Dottern döms nu för bedrägeri till villkorlig dom och dagsböter.

Mamman döms för dataintrång och trolöshet mot huvudman till villkorlig dom och dagsböter.
