Förseningar längs södra stambanan
Susanne Nord

– Det är ett växelfel som gör att det bara går att köra på ett av två spår, säger Ulrika Karlsson, presskommunikatör på Trafikverket.

Hon berättar att det är ett växelspett som gått sönder att och att Ystadföretaget som tillverkar spetten inte har någon helgjour. Så beställningen på ett nytt kan göras först på måndagsmorgonen.

– Därför tror vi inte att vi kommer att ha något nytt växelspett på plats förrän tidigast i mitten av vecka 36, säger Ulrika Karlsson.

Krösatåg mellan Växjö och Hässleholm och Älmhult och Hässleholm kommer att stanna i Hästveda. Därifrån kommer resenärerna att få åka anslutningsbussar.

Enligt Trafikverket kommer all annan tågtrafik längs södra stambanan att få dras med förseningar. SJ-tåg, Öresundståg och Pågatåg kommer att påverkas men med hur mycket går inte att beräkna.

Extra informationspersonal med gula västar finns på perrongen i Hästveda för att informera om läget.

För mer information om din resa se:

www.skanetrafiken.se

www.sj.se
