Present från bostadsbolaget gav minskat stöd
Gösta 	 Backlund

Katarina Lindeberg, avdelningschef på socialförvaltningen, säger att förvaltningen måste följa lagen.

– Vi förstår att MKB har velat göra något gott för sina hyresgäster. Å andra sidan vet de att de har många hyresgäster som uppbär ekonomiskt bistånd eller försörjningsstöd, säger hon till Sydvenskan.

Presentkortet var på matkedjan Coop och MKB:s tanke var att hyresgästerna skulle kunna fira med en fest hemma, säger MKB:s förvaltningschef Mats Nilsson

– Vi tycker förstås att det är väldigt olyckligt och tråkigt, säger han till tidningen.

Han är orolig för att en del kan ha köpt festmat för presentkortet utan att veta att de i efterhand får sitt bidrag sänkt.
