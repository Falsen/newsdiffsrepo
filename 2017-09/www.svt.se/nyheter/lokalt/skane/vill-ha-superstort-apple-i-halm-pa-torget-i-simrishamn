Vill ha superstort äpple i halm på torget i Simrishamn
Ylva Esping

Simrishamnsbon Agneta Barr har skickat in medborgarförslaget om ett halmäpple i jätteformat på torget.

– Vi bor ju i äppelriket. Souvenirsidan kan bli enorm. Man kan mycket väl ha vykort med äpplet och göra roliga mössor och vantar, säger Agneta Barr till Ystads Allehanda.

Hon föreslår att jätteäpplet kommer på plats inför Mårtenshelgen och står kvar fram till jul för att dra besökare till Simrishamn under vintertid.

Hur hennes förslag tas emot av politikerna återstår att se, skriver tidningen.
