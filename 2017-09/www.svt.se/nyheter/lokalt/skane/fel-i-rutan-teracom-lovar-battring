Fel i rutan – Teracom lovar bättring
Ylva Esping

– Varje gång det händer ringer folk och är arga. Det känns lika trist varje gång, särskilt som vi inte kan göra någonting åt det här lokalt, säger Jane Andersson, morgonredaktör på SVT:s lokala nyheter i Skåne.

Problemet har pågått sedan före midsommar och det tycks röra sig om samma tekniska fel som fortfarande inte är åtgärdat.

Håkan Greko, teknikansvarig på SVT Nyheter Syd, uppger att felet ligger hos Teracom AB som äger och driver det svenska marknätet för radio och tv.

– Nu har vi full styrka som tittar på det här tekniska felet. Att hitta och och lösa felet är vår främsta ambition. Det här ska bara funka, säger Marcus Hartmann, kommunikationschef på Teracom AB.

I dag träffar Sveriges Televisions vd Hanna Stjärne Teracoms vd Åsa Sundberg. De ska bland annat diskutera det tekniska problemet som drabbar tv-tittarna.

– Vi har ännu ingen tidplan för när felet kan vara åtgärdat, säger Marcus Hartmann.
