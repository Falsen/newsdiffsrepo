Allvarlig trafikolycka i Hässleholm
Sofia Hermansson

Olyckan inträffade mellan Finja och Hörlinge gård i Hässleholms kommun. Ambulans, polis och räddningstjänst kom till platsen kort därefter.

– Vad som föranlett själva olyckan vet jag inte, men det är tre personbilar som krockat, varav en danskregistrerad, säger Fredrik Bratt på polisens ledningscentral.

– Det ska vara så att man fört någon eller några med ambulans till sjukhus.

Enligt polisen rör det sig om en allvarlig olycka.

Trafikverket stängde av vägen och trafikanter ombads välja väg 21 och väg 108 via Perstorp.

Vid 16-tiden var vägen åter öppen för trafik.

Texten uppdateras...
