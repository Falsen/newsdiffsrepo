Uppringare kände igen stulen lastbil – trots falska registreringskyltar
Sofia Hermansson

Det var en lastbil som enligt polisen stals i våras som en uppringare känt igen, följt efter med bil och larmat polis.

– Det handlar om en större lastbil som stals under våren, och den här uppringaren ska ha någon form av relation till bilen, därför kändes den igen, säger Åsa Emanuelsson på polisens ledningscentral.

Trots att bilen hade falska registreringskyltar – som även dess avisade sig vara stulna – kände uppringaren igen lastbilen.

– Registreringsskyltarna visade sig vara stulna från Danmark.

När polisen lyckades lokalisera lastbilen kunde man konstatera att det var samma lastbil som stulits från ett företag tidigare under våren. Föraren, en man född -74, greps och lastbilen togs i beslag och bärgades från platsen.

– Det var ju väldigt lyckligt att det slutade såhär och det visar på ett gott samarbete mellan polisen och allmänheten, och det är inte så ofta det händer, säger Åsa Emanuelsson.
