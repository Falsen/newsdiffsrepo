Försökte råna spelbutik på Limhamn
Linda Fridh

Gärningsmannen hotade personalen med ett knivliknande föremål, men lyckades inte få med sig något och lämnade därefter platsen. Flera polispatruller larmades.

– Vi har letat efter den misstänkte i området, men har inte lyckats gripa någon. Vi kommer upprätta en anmälan om försök till rån, säger Maya Forstenius, pressinformatör hos polisen.

Ingen person kom till skada i samband med rånförsöket.
