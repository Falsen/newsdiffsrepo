Flerfamiljshus på Rosengård utan varmvatten efter fjärrvärmeläcka
Calle Berglund

–
Det är ett rör eller en ventil som sprungit läck i ett grönområde
vid en cykelväg på Staël von Holsteins väg på Rosengård. Vi måste
laga läckan och därför är värmen avstängd, säger Johan Aspegren vid
E:ons pressjour.

Läckan upptäcktes klockan 07.30 på onsdagsmorgonen. 26 flerfamiljshus precis norr om Amiralsgatan och Rosengårds centrum är utan värme i elementen och varmvatten.

Hur många hushåll i Malmönätet som drabbas har E:on ingen uppgift om, enligt Johan Aspegren, men han konstaterar att många personer bor i berörda fastigheterna.

Problemet beräknas vara åtgärdat klockan 18 ikväll enligt E:on.

– Vi har stängt av vattnet, så det läcker inget hett vatten eller så, och vi är igång med reparationsarbetet på platsen.

Exakt vad i marken som orsakat läckan är  oklart.

– Det kan vara så att något kommit åt fjärrvärmerörets isolering, så att det blivit ett rostangrepp. Men det kan ta mellan fem och tjugofem år och i det här fallet vet vi inte, säger Johan Aspegren.
