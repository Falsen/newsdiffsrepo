Haschhandeln blomstrar i Christiania igen
TT

– Haschhandeln är nästan tillbaka på samma nivå som innan vi ”nollställde” Pusher Street förra året, säger han till nyhetsbyrån Ritzau.

Initiativet till rivningarna av så kallade haschbodar på den berömda gatsnutten togs av christianiterna själva efter några uppmärksammade våldshändelser. Det började den 31 augusti 2016, då två poliser och en annan person skottskadades av en 26-åring, enligt polisen en knarkhandlare. Mannen sköts sedan ihjäl av polis i Tårnby på Amager.

LÄS MER: Här är fristaden Christiania i bilder (2/9 2016)

Enligt Risenga Manghezi var det våldet snarare än drogerna som fick invånarna att reagera, och stämningen är bättre nu.

– Den största skillnaden är att langarna inte längre gömmer sig bakom kamouflagenät och masker. Det gör att vi christianiter inte känner oss lika otrygga.

I höst och vinter kan handeln komma att påverkas av helt nya omständigheter. Danmark börjar nu tillåta odling av cannabis, för utskrivning till medicinskt bruk från och med kommande årsskifte. Målsättningen är att den medicinska delen ska vara ett slutet system, men enligt erfarenheter från andra länder kan även annan handel öka efter sådana liberaliseringar.
