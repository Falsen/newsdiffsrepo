Militären vaktar Danmarks gräns
Kenneth Sundin

Under en presskonferens på fredagen berättade justitieminister Sören Pape Poulsen från Konservative och försvarsminister Claus Hjort Frederiksen från Venstre detta. Då kan 128 poliser ersättas bland annat vid gränsen mot Tyskland.

– Det är ingen hemlighet att det är utmanande tider för dansk polis. Gängkonflikter, gränsarbete och terrorhoten tynger personalen, säger justitieministern Sören Pape Poulsen till Danmarks Radio.

Redan på måndag ska 160 soldater påbörja en 14 dagars utbildning för de nya uppgifterna.

– Försvaret och hemvärnet samarbetar redan dagligen med polisen i många olika frågor. Exempelvis har hemvärnet i över ett år redan hjälpt till vid gränsen, säger försvarsministern Claus Hjort Frederiksen.

Hos polisfacket mottogs nyheten med blandade känslor.

Å ena sidan menar Polisförbundet att poliserna är pressade av gängbråk och gränskontroller. Men å andra sidan är de bekymrade över att militär används för civila uppdrag.

– Från Polisförbundets sida anser vi det odanskt att sätta in militär på gatorna i fredstid, säger ordföranden Claus Oxfeldt.

– När det är sagt så är det självklart positivt att militären assisterar oss så att vi kan frigöra resurser.
