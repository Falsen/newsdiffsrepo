Dansk minister vill inte släppa gränskontrollen
TT

Enligt nyhetsbyrån Direkt kommer EU-kommissionen inte att acceptera en förlängning av Sveriges gränskontroller mot Danmark eller andra inre kontroller i EU.

– Det kommer inte att bli någon förlängning. Gränskontrollerna går mot sitt slut om två månader. Förhållandena för att godkänna dem finns inte längre, säger Dimitris Avramopoulos under onsdagen.

LÄS MER: EU: Sveriges gränskontroller måste upphöra i november

Beslutet innebär att Sveriges, Danmarks, Tysklands, Österrikes och Norges undantag från den fria rörligheten inom Schengenområdet löper ut den 12 november.

Gränskontrollen infördes den 4 januari i fjol.

Men den danska utlännings- och integrationsministern Inger Støjberg motsätter sig ett stopp och menar att kontrollen vid den tyska gränsen måste fortsätta:

”Det är den danska regeringen och inte EU-kommissionen som avgör om gränskontrollen ska fortsätta”, skriver Inger Støjberg på Faceboook.

Hon anser att det finns ett fortsatt behov av gränskontroll.
