Crossroads i Malmö räddas undan stängning
Helena Bohm-Nilsson

– Lunds Stift beviljar oss de medel vi saknade för året vilket vi naturligtvis är jätteglada för, säger Marie Hendra som är socialchef för Skånes Stadsmission.

Crossroads som drivs av Stadsmissionen och vänder sig till socialt och ekonomiskt utsatta EU medborgare hotades av nerläggning när flera tidigare bidragsgivare drog sig ur men nu har man alltså pengar att driva verksamheten åtminstone året ut.

LÄS MER: EU-migranters mötesplats riskerar stängas

Verksamheteten är gåvofinansierad och Malmö stad har bidragit med ungefär hälften av budgeten och har signalerat att de vill fortsätta samarbetet nästa år.

– Ja vi är nu i förhandlingar med kommunen och det känns bra, säger Marie Hendra.
