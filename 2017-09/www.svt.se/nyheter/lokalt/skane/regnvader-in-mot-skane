Regnväder in mot Skåne
Esfar Ahmad

– Det kan komma väldigt mycket regn, med en del ordentliga skurar, säger Åsa Rasmussen, meterolog på SVT.

SMHI vill inte gå ut med en varning än, däremot konstateras att Skåne har ett regntäcke att vänta. Även SVT:s meterolog Åsa Rasmussen bekräftar att det på en del platser kan komma väldigt kraftiga skurar.

Hur mycket regn väntas?– Det är svårt att säga. Det kan komma rejäla skurar lokalt utan att nå varningsläge för allmänheten, säger hon.

DMI varnar för 35 millimeter regn?

– De varnar för stora mängder vid Köpenhamnsomrdået. Det handlar om hur det rör sig, regnvädret kan komma att röra sig mot framförallt västkusten, men även Skåne.

I nuläget ligger ovädret över Köpenhamn.

– Vi följer regnet under dagen.

Finns det någon översvämningsrisk i Skåne?

– När det kommer mycket regn har marken svårt att ta hand om det. På vissa håll kan det bli översvämningar.

Bland annat viadukter och källare som ligger dåligt till riskerar att bli översvämmade, med störst risk för västra delarna av Skåne.
