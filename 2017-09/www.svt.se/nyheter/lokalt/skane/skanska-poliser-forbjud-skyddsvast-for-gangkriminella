Skånska poliser: Förbjud skyddsväst för gängkriminella
Gösta 	 Backlund

Poliserna lanserar sina tankar i ett inlägg på DN-debatt.

De menar att skyddsvästen är en förutsättning för att många gängkriminella överhuvudtaget ska våga lämna hemmet. Att ta bort den möjligheten skulle tvinga dem att antingen lämna den kriminella miljön eller gömma sig hemma.

”Detta har en avkylande effekt i pågående konflikter”, menar poliserna.

Poliserna menar att skyddsvästarna leder till en större benägenhet för de kriminella att ta risker och därmed trappar upp ett våldet.

”Vi har sett ett flertal skjutningar där gärningspersonerna riktat flera skott mot huvudet för att försäkra sig om att döda offret som antas bära skyddsväst”, skriver de.

Ett liknande förslag har presenterats av den danska regeringen.

Debattartikeln har skrivits av sektionschefen Patrik Andersson och gruppchefen Sven Delin vid polisens underrättelsetjänst i Region Syd tillsammans med Perinilla Andersson, gruppchef på underrättelsesektionen i Malmö.
