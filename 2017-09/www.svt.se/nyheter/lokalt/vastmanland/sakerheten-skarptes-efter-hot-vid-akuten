Säkerheten skärptes efter hot vid akuten
Lisa Andreasson

Det var i somras som Agneta, som jobbar på intensivvårdsavdelningen, vägrade släppa in tre personer när hon lämnade sjukhuset en sen kväll. De slutade med att de hotade och förföljde henne.

LÄS MER: ”Klump i magen att lämna sjukhusområdet”

Och hon är inte den enda som har fått uppleva våld och hot vid och på landets sjukhus.

SVT Nyheter har gjort en kartläggning om att hot och våld ökat på landets sjukhus. Sjukvårdspersonal har vittnat om den otrygghet de känner på avdelningen och när de lämnar arbetsplatsen.

LÄS MER: Säkerhetsansvarig på sjukhuset: ”Det är extremt”

De ordningsstörande händelserna har mer än fördubblats de senaste fyra åren: 1.800 incidenter per år – cirka fem om dagen.

Åtgärder gjordes

Incidenten som Agneta var med om hände vid entrén till akutmottagningen i Västerås. Efter det gjordes flera åtgärder för att öka tryggheten.

– Nu har vi stärkt upp vid entrén med externa väktare. De står där vissa tider på dygnet för att ge en trygghet och stötta vår personal, säger Hans Löhman, säkerhetsstrateg vid Region Västmanland.

– Vi har även väktare som cirkulerar för att säkra hemgång för personal.

Det ska även finnas ett direktnummer till vaktstyrkan som alla anställda ska ha i sina jobbtelefoner och mobiler.

– Det är väldigt viktigt att personalen känner sig säkra på jobbet, säger Hans Löhman.

Det har även jobbas mycket med belysning runt sjukhuset.

– Både vid parkeringar och entrén. Så att personal och även anhöriga slipper gå till sina bilar i mörkret.
