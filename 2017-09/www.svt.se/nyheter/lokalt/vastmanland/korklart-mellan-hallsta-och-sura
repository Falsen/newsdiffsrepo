Körklart mellan Hallsta och Sura
Ann-Sofie Sannemalm

Den nya vägen, som öppnas under torsdagen 7 september, har många fördelar, enligt Trafikverket.

– Vi är väldigt nöjda med vägen och är framför allt glada åt att de boende i kommunerna Hallstahammar och Surahammar nu har en betydligt mer trafiksäker väg mellan orterna, säger Knut Hawyby, projektledare på Trafikverket.

LÄS MER: Följ med på nya väg 252

Vägen är dessutom åtta kilometer kortare vilket ska underlätta för pendlarna.

Arbetet med den nya vägen påbörjades sommaren 2015 av två anledningar: Dels för trafiksäkerheten, dels för att skydda en vattentäkt.

LÄS MER: Snabbt och säkert mellan Sura och Hallsta

– Att vi får bort trafik från den gamla vägen gör också att vattentäkterna blir mindre utsatta för exempelvis salt från vinterväghållningen.

Längs den nya vägen finns inte heller så många boenden.
