Tvingades lämna ifrån sig bilen under hot
Johanna Olofsson

– De ville väl förmodligen förstöra spår, men det vet vi inte säkert, säger Thomas Gustafsson vid polisens länskommunikationscentral.

Det var en stund innan klockan nio på kvällen som en man tvingades lämna ifrån sig sin bil till två män och en kvinna, vilka hotade honom och också hade något han uppfattade som ett vapen.

En stund efter händelsen fick polisen kontakt med bilen på E18 österut och vid Ekolskrog utanför Enköping lyckades de få den stulna bilen att stanna. De tre biltjuvarna, alla i 20-årsåldern, satte eld på bilen innan de greps. Två av dem, de två männen, sitter nu anhållna misstänka för rån och skadegörelse genom brand.

– Det är så rubriceringen ser ut nu men det kan ju komma att ändras. Har de haft ett vapen blir det grovt rån till exempel, säger Thomas Gustafsson.

Kvinnan är släppt tills vidare men fortfarande misstänkt.
