Var barnvakt – gjorde sexfilmer med barnen
Ann-Sofie Sannemalm

Det rör sig om sex fall av sexuellt ofredande och ett fall av grovt barnpornografibrott.

Enligt åtalet ska 47-åringen ha gjort pornografiska filmer och tagit kort på barnen. Vid flera tillfällen ska 47-åringen ha varit naken tillsammans med barnen.

LÄS MER: 47-åring häktad för flera sexbrott mot barn

Enligt kammaråklagare Eva Uggla var 47-åringen bekant med barnens familjer.

– Han ska ha bland annat ha erbjudit sig att vara barnvakt åt barnen, säger Eva Uggla.

Hur kom det här till polisens kännedom?– Det var några av barnen som berättade för en förälder som i sin tur kontaktade polisen.

I förhör har 47-åringen medgett vissa omständigheter – att han gått naken och tagit bilder och filmat barnen.

I yttrandet från kriminalvården förnekar 47-åringen brott och lägger skulden på barnen. I samtalet framkommer samtidigt att han efterlyser hjälp med sitt ”avvikande beteende”.

Rättegången mot 47-åringen, som suttit häktad sedan i början av juli, inleds den 11 september och beräknas ta tre dagar.
