Wilmas medborgarförslag invigdes
Henrik Säll

På plats för att klippa röda bandet fanns Wilma som tyckte att det var roligt att ställningen äntligen är på plats.

– Jättekul, säger Wilma Persson.

LÄS MER: Politikerna har sagt ja till 6-åriga Wilmas förslag – 200.000 till ny ”kleterstelning”

Blev det som du hade tänkt dig?

– Ja, fast jag hade velat haft en stege upp så man kunde hålla utkik.

Används ofta

Ställningen har varit färdig i några veckor och har används flitig av barn både under och efter skoltid.

– De tycker den är jättespännande, säger Marina Falk, biträdande rektor.

Det finns inga tvivel på att Wilmas kämparglöd för en ny klätterställning har gjort skillnad.

– Utan Wilma så tror jag inte vi hade haft någon klätterställning här idag.

”Får se om det blir en trend”

Wilma skickade in sitt medborgarförslag om en ny klätterställning när hon gick i förskoleklass på Skogsbrynsskolan. Nu nästan två år senare är den på plats. Om det här har skapat ringar på vattnet för kommande generationer återstår att se.

– Vi får väl se om det här blir en trend men än så länge är det bara Wilma som skickat in ett medborgarförslag, säger Marina Falk.
