”Äntligen! Ett efterlängtat besked”
Lisa Andreasson

– Äntligen! Ett efterlängtat besked, de har lyssnat, säger Elizabeth Salomonsson, kommunstyrelsens ordförande i Köping.

E18 mellan Köping och Västjädra har stor betydelse för Köpings kommun där det bland annat är många som pendlar i båda riktningarna mellan Köping och Västerås. Det skulle även lätta på trafiktrycket som blir i Köping när en olycka sker på E18.

– Då skulle vi framförallt slippa trafiken som blir på Ringvägen i Köping och omledningen via Munktorp. Allt kommer flyta på mycket bättre i trafiken. Om det så gäller de som pendlar eller ska köra inne i Köping.

Och det här är något de på kommunen i Köping kämpat mycket för de senaste åren.

– Jag har inte missat en chans att påpeka hur nödvändigt det här är. Om det så har gällt tjänstemän på trafikverket till statministern.

När beskedet nådde Elisabeth Salomonsson (S) satt hon i kommunstyrelsemöte.

– Det blev stora applåder inne i rummet.

Hur firar ni det här på kommunen idag?

– Jag har redan beställt tårta.
