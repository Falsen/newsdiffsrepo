Nytt bussamarbete mellan Västmanland och Örebro
Emma Larsson

Under torsdagen signerades avtalet mellan Region Örebro län och Region Västmanland som innebär att Region Örebro län köper 50 procent av aktierna i AB Västerås lokaltrafik.

LÄS MER: Gemensamt bussbolag kan bildas

För resenärerna i Västmanland kommer det ändrade ägandeförhållandet inte att göra någon skillnad, varken i pris eller i utbud.

Några omedelbara förändringar kommer heller inte att ske men under hösten 2019 kommer det gemensamma bolaget börja trafikera stadstrafiken i Örebro.

Då kommer det bli bättre kvalitet och service, som exempelvis bättre fordon, enligt Region Örebro län och Region Västmanland.

Det gemensamma bolaget ökar också möjligheterna för att det ska bli enklare för resenärer att resa mellan de två länen.

De båda regionerna kommer även fortsätta med sina egna varumärken ut mot kunderna, alltså kommer inte varumärket Västerås länstrafik (VL) att försvinna.

– Med ett gemensamt bolag får vi ännu bättre forutsättningar att fortsätta utveckla busstrafiken i båda länen, säger Denise Norström (S), regionstyrelsens ordförande, i Region Västmanland, i ett pressmeddelande.
