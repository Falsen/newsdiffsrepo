Han drömde om att bli FN-soldat
Daniel Brodén

Han är chaufför åt chefen för Camp Nobel och har som uppgift se till att Galten, som terrängbilen kallas, fungerar.

–  Utmaningen är att framföra bilen på de maliska vägarna på ett säkert sätt och det är väldigt dåliga vägar, säger Mikael Vidin.

2012 inleddes ett uppror efter en militärkupp och de norra och centrala delarna av Mali togs över av tuaregrebeller och islamister.

Efter att armén i Mali fick militär hjälp av Frankrike och andra västafrikanska länder kunde upproret slåss ner och sedan mitten av 2013 har FN haft uppdraget att bevara freden i landet.

Det märks att det här är FN:s farligaste uppdrag just nu och även den svenska campen har drabbats av raketattacker

Mikael Vidin från Arboga upplever inte någon större stress över det.

– Jag känner ingen rädsla under tiden jag har varit här nere och tycker inte att det är stressigt att jobba i en konfliktzon.

Allt måste fraktas till Camp Nobel. Och de finns fler problem med en bas i öknen – värmen och vattenbristen.

Soldater som Mikael Vidin från Arboga lever under ständig ransonering av vatten till duscharna.

– Jag kommer nog uppskatta det svenska klimatet bättre och värmen här är väldigt påfrestande, säger Mikael Vidin.

Se hela inslaget här.
