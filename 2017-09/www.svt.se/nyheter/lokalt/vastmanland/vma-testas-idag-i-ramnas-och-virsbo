VMA testas idag 15.00 i Ramnäs och Virsbo
Rebecka Segelström

Signalen kommer om allt går som det ska att testas för första gången i de nya orterna idag måndag den 4/9 klockan 15.00

Mälardalens brand och räddningsförbund har haft problem med att kunna utlösa signalsystemet lokalt, dvs bara över vissa områden i Västerås eller tex Virsbo. Det beror på att Myndigheten för samhällsberedskap (MSB) inte kunnat lösa hur överföringen ska hanteras enligt Per Vikner räddningschef för Mälardalens brand och räddningsförbund.

Osäkert om signalen kommer att gå ut

Tanken är att VMA ska hanteras från MBRs central i Eskilstuna men det fungerar inte i nuläget utan man tvingas gå via SOS Alarm i Västerås fortfarande. Man har istället provat andra lösningar för att kunna utlösa lokala larm och det är därför inte helt säkert att signalen kommer att höras över Virsbo och Ramnäs. Sitter dessutom en av tutorna på en förskola så är de borttagna ur testsystemet för att inte skrämma barnen i onödan.

Varningssystemet kommer att framöver att testas fyra gånger per år, klockan 15.00 den första helgfria måndagen i mars, juni, september och december.
