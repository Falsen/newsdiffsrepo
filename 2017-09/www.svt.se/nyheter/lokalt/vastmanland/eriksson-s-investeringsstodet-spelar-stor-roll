Eriksson (S): ”Investeringsstödet spelar stor roll”
Alexander Weimar

På Vallby i Västerås byggs nu 94 stycken lägenheter med dom lägsta hyrorna för nybygge på flera år, det menar hyresgästföreningen och det kommunala bostadsbolaget Mimer. Enligt samma källor är det ett statligt investeringsstöd som gör att hyrorna kan hållas nere. En tvåa på 45 kvadratmeter kommer att kosta ungefär 5600 kr per månad – en hyra är som hade varit betydligt högre utan investeringsstödet.

– Det går ju inte att bygga billigt i nyproduktion, det finns ju inte. Detta är den nivån som är möjligt. Det statliga investeringsstödet gör ju att man kommer ner på de här nivåerna och det ska man ändå se att det är en stor skillnad om man inte haft stödet, säger Lars Eriksson (S), riksdagsledamot.

Enligt Lars Eriksson så ska området i Vallbys hyra gått ner med två till tre tusen i månaden.

– Här beräknar man att det skulle ge drygt två till tre tusen kronor i månaden räknat utifrån en tvåa. Så det är stor skillnad, säger Eriksson.

Enligt tidningen Hem och Hyras undersökning så har lägenheter i Västerås på 45 kvadratmeter en hyra på 6750kr i månaden.

Fler kommuner och byggbolag i länet har ansökt om investeringsstöd. Men från moderaterna menar man att det statliga stödet är en kortsiktig lösning.

– Vi har alltid tyckt att det här är konstgjord andning för att få fart på byggandet i landet. Det behövs byggas mera men däremot tycker vi att investeringsstödet är en ganska dålig lösning. Det ger inte långsikta förutsättningar för vad som kommer gälla för byggandet framöver. Dessutom är det riktat mot ett visst specifikt byggande. Vi tycker att det ska vara billigare och enklare att bygga och det ska gälla för alla, säger Jessica Polfjärd (M), riksdagsledamot.

Men vad kan man då göra för en annan lösning att kunna bygga billigare?

– Vi vet att statliga subventioner historiskt sätt inte hjälpt bostadsmarknaden framåt. Det tar lång tid att bygga och byggnationen har haft en låg takt i jämförelse med resten av Europa. Vi tycker därför det är viktigt att man gör så det är mindre krångel för att få fart på byggandet, säger Polfjärd.
