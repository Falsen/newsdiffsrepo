Tjuvarna greps när bilen la av
Daniel Brodén

När en ruta krossades i huset konfronterade de boende inbrottstjuvarna som inte lyckades stjäla något. De tog till flykten men det gick inte så bra.

Bilen som de hade utanför med en husvagn kopplad bakpå vägrade starta. Det hjälpte inte ens att de försökte att starta bilen utan husvagn.

Så de gav sig i väg från platsen till fots men greps lite längre ner på gatan av polisen.

De gripna – en 32-årig kvinna och en 29-årig man kunde kopplas till flera inbrott i området och husvagnen hade stulits tidigare på kvällen utanför ett företag på Brandthovdagatan. Husvagnen återlämnades till ägaren. Tjuvarna är kända av polisen sedan tidigare.

Även bilen som tjuvarna hade kunde kopplas till ännu en händelse.

Fronten hade skador efter tidigare på kvällen kört i en port på garaget för ambulansens utryckningsfordon vid sjukhuset.
