Drunkningstillbud i Arboga
Rebecka Segelström

En förbipasserande larmade på torsdagsmorgonen att en person befann sig i ån vid Kapellgatan vid stadsbiblioteket i Arboga.

Polis, räddningstjänst och ambulans larmades till platsen och en man född 1991 hjälptes upp ur vattnet.

Mannen hade enligt polispatrullen på plats ingen riktig förklaring till hur han hamnat i vattnet. Mannen hade dock inga allvarliga skador utan kunde tas om hand av sjukvårdspersonal på plats.
