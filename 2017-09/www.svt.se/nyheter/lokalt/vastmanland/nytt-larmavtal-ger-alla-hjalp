Nytt larmavtal ger alla hjälp
Ann-Sofie Sannemalm

– En klar förbättring för kommunens invånare, säger kommunstyrelsens ordförande Tobias Nordlander (S).

Socialdemokraterna och Centerpartiet har utformat ett nytt avtal med Mälardalens brand- och räddning och Region Västmanland. Samarbetet innebär att räddningstjänsten ska kunna täcka upp i väntan på ambulansen.

Tidigare åkte räddningstjänsten bara ut på prio1-larm i Surahammar, till Virsbo åkte man endast på larm om hjärtstopp.

LÄS MER: Tror att få förstår vad det här innebär

Men avtalet sades upp den 8 maj då många deltidsbrandmän sa upp sig.

– Nu hara vi fått upp personalantalet i Surahammar och då har kommunen beslutat att vi återupptar det igen, säger Björn Svensson, avdelningschef för deltidsbrandkåren på Mälardalens brand- och räddning.

Vad kan det röra sig om för larm?

– Alltifrån hjärtstopp till att någon ramlar, eller skär sig. Ja, alla larm som är akuta eller livshotande.

Vad anser ni om den nya överenskommelsen?– Personalen är så klart jättenöjda, vi har känt att vi har gjort skillnad i Surahammar. Det ligger oss varmt om hjärtat att hjälpa. Personalen i Virsbo har ju inget att jämföra med, men de är också jätteglada över att kunna hjälpa till mer, säger Björn Svensson.

Räddningstjänstpersonalen får årliga återkommande utbildningsinsatser via ambulanspersonalen.
