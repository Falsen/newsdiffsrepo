37-årig man anhållen för mordförsök
Ann-Sofie Sannemalm

Mordförsöket har skett i en lägenhet i centrala Västerås.  Det var grannarna som slog larm till polisen sedan de hörde hur det skreks och bråkades i lägenheten intill.

Enligt kammaråklagare Robin Andersson nekar mannen till brott.

– Han vill inte uttala sig utan sin försvarare, säger Robin Andersson.

Kvinnan ska nu vårdas på sjukhus för sina skador. Enligt åklagaren ska det inte vara någon fara för hennes liv.

Polisen vill inte lämna ut så mycket uppgifter i nuläget.– Det är ett relationsbrott, vilket gör att jag inte vill uttala mig. Det är alltid lite känsligt, säger Sofie Thornin.
