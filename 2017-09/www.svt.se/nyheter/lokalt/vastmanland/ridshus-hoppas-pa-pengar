Ryttarförening hoppas på pengar
Daniel Brodén

– Anläggningen är trettio år gammal och i stort behov av renovering, säger Emma Öqvist, verksamhetschef.

Bygget handlar att göra verksamheten mer tillgänglig när man till exempel har läger.

– Vi vill att det här ska vara möjligt för alla att vara med även om man är rullstolsburen.

Ryttarföreningen har fått pengar av kommunen för att förbereda projektet. Snart får man besked om Sala kommun kommer skjuta till mer pengar till projektet.

Får man ungefär fyra miljoner kronor kan man söka mer pengar för att kunna slutföra ombyggnaden.

– Då kan vi lämna in en ansökan till allmänna arvsfonden, säger Emma Öqvist.
