”Polisen borde ha avvaktat”
Emma Larsson

– Polisen borde ha avvaktat i en situation där Sinthu inte utgjorde ett hot, säger John Stauffer, chefsjurist på Civil Rights Defenders.

LÄS MER: Förundersökningen om Sinthus Selvarajahs död läggs ner

Dock menar John Stauffer att de inte har någon grund för att ifrågasätta åklagarens slutsats att det inte går att styrka att någon av de inblandade poliserna gjort sig skyldiga till vållande av annans död.

Civil Rights Defenders ser dock positivt på att åklagaren går i linje med dem och i sitt beslut konstaterar att polisen använt otillåtet våld.

– Vi hade förstås hoppats på att utredningen skulle klargöra orsaken till Sinthus död och är besvikna över att det inte blev så men det är ändå positivt att åklagaren väljer att utreda våldet som tjänstefel, säger John Stauffer.

LÄS MER: Systern Sammi: ”Man fick upp hoppet”

John Stauffer berättar att de nu kommer att gå igenom åklagarens beslut med familjen och se hur de bäst kan gå vidare.

– Vi behöver avvakta och se vart utredningen leder och om det är så att man drar slutsatsen att ett tjänstefel har begåtts behöver vi ta hänsyn till det, säger han.
