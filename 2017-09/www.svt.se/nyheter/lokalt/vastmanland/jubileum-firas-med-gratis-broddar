Jubileum firas med gratis broddar
Lisa Andreasson

Lions i Norberg delar ut gratis broddar till alla som är över 65 år eller sjukpensionärer och skrivna i Norberg. Vilket är ungefär 1500 personer.

– Vi hade köpt in ett lager som skulle räcka till alla över 65 år i Norberg förra året och ungefär hälften gick åt. Så vi fyller på lagret och kör ett år till, säger Thomas Karlsson, ordförande i Lions klubb i Norberg.

Varför väljer ni att dela ut broddar?

– Vi har pengar avsatta för att göra saker för de äldre i Norberg.

– Förra året gick vi ut för att höra med dem vad de helst ville ha och då var broddar en sak.

Broddarna kommer delas ut vid två tillfällen. Den 8 oktober, klockan 10-16 och den 10 oktober, klockan 16-19. Utdelningen sker på äldreboendet Björnängen i Norberg.

– Vi har valt den 8 oktober för att det är då firar Lions 100-års jubileum.

– Alla som kommer och hämta broddar den åttonde kan bland annat räkna med fika och kaffe.

Det kan bli utdelning på gratis broddar nästa år också men det beror helt på hur många som kommer och hämtar broddar.

– Det visar sig efter i år. Vi har som sagt pengar som är avsatta till de äldre. Det kan vara annat som är mer behövligt, säger Thomas Karlsson.
