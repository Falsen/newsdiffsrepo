Han vill ha dina gamla sportprylar
Robert Gustavsson

Fritidsbanken fungerar som ett bibliotek där du lånar sportprylar gratis i upp till två veckor. Under det första halvåret har man lånat ut 267 artiklar och fått in 765. Och nu i helgen håller man extraöppet för en insamlingskampanj.

– Det är ge bort till sport-dagen. Det är en speciell dag som vi har för att samla in extra mycket prylar, säger Kristian Howes, fritidsbanken på Bäckby.

Vad är det för prylar ni får in mest av?

– Långfärdsskidor, säger han.

Fritidsbanken startade i Deje i Värmland genom en satsning från Riksidrottsförbundet och har sedan spridits över hela Sverige. Och nu kan Västerås snart få sin andra fritidsbank.

– Ja, på Skallberget, Det är inte helt klart ännu, men det pratas om det, säger Kristian Howes.
