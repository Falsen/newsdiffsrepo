M-politiker: Låt patienter ta sitt blodtryck själva
Lisa Andreasson

Hennes argument bakom det här förslaget är att vi är ett samhälle som går mot en utveckling där vi med teknikens hjälp kan utföra fler saker själva.

– Jag vill att regionen ökar möjligheterna för patienter att exempelvis ta blodtryck och väga sina bebisar på BVC själva, säger Carina Sjölund, ledamot i regionfullmäktige för Moderaterna i ett pressmeddelande.

Utökad självservice på vårdcentralen, menar Sjölund skulle spara tid och pengar för regionen. Även ge bättre värden hos patienter.

– Vissa patienter stressar upp sig extra när det är sjukvårdspersonal i rummet. Självservice skulle därför kunna ge bättre värden. Tillgängligheten till vården skulle också öka. Patienten kan själv välja tid och mäta blodtryck när det passar, säger Carina Sjölund i ett pressmeddleande.
