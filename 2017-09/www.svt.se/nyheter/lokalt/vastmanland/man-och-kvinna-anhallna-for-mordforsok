Trio anhållna för mordförsök
Ann-Sofie Sannemalm

Mordförsöket skedde i mannens bostad i Arboga.

Det var vid 20.30-tiden som två män, 30 och 31 år,  kom hem till 41-åringen, utrustade med någon form av slagträn. De gav sig på 41-åringen men han lyckades mota bort angriparna.

41-åringen fördes sedan med ambulans till sjukhuset med okända skador.

Kvinnans roll i det hela är oklar  men enligt polisen ska hon vara misstänkt för medhjälp till mordförsök.

31-åringen greps 21.30 på lördagskvällen, kvinnan vid 22-tiden. 30-åringen på måndagsmorgonen.

Varför mörkade ni ett mordförsök?

– Det handlar inte om att vi mörkar, en var ju fortfarande på fri fot och det är väl bra om efterspanande inte får veta om att de är det i media, säger Anders Hedström, presstalesperson vid polisen i Västmanland.

Du tror inte att 30-åringen var medveten om det?

– Så kan det ju förstås vara men det är grunden till att vi inte går ut med det liksom att det råder förundersökningssekretess.

Vad bottnar mordförsöket i?

– Det är det vi ska reda ut nu, men det finns en bekantskap mellan dem, någon form av relation, säger Hedström.
