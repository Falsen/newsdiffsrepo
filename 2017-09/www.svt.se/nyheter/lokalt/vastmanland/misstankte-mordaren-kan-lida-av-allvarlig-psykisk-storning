Misstänkte mördaren kan lida av allvarlig psykisk störning
Ann-Sofie Sannemalm

I dag kom svaret på den paragraf 7-utredning, en liten sinnesundersökning, som 31-åringen genomgått.

Den visar att 31-åringen kan lida av en allvarlig psykisk störning både vid gärningstillfället och vid undersökningen. Enligt rättsmedicinalverkets utlåtande föreligger skäl att 31-åringen ska genomgöra en stor rättspsykiatrisk undersökning.

LÄS MER: Ingen koppling mellan offer och gärningsman

Polis och åklagare har inte hittat någon koppling mellan kvinnan och den misstänkte gärningsman. Kammaråklagare Carin Lantorp, som leder förundersökningen, har sagt att de inte kände varandra.

Det var den 1 augusti som den 55-åriga kvinnan mördades vid en återvinningsstation i Surahammar. 31-åringen har erkänt att han varit där men vid omhäktningsförhandlingen den 1 september mindes han inte av något våld.

LÄS MER: 30-åring häktas – misstänks ha mördat kvinna på öppen gata

LÄS MER: Mordet i Surahammar kan vara ett vansinnesdåd
