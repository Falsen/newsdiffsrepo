Familjeföretag i Sala nominerade till Stora Turismpriset
Alexander Weimar

Bland de nominerade till priset finns allt ifrån Ishotellet i Jukkasjärvi till Gekås i Ullared. Men det finns även representation från Västmanland i form av  Naturupplevelseföretgaet de Wilde Outdoor ifrån Sala.

– Det känns kul att vara nominerad såklart även fast man känner sig liten i jämförelse med de andra som är nominerade. Men det är kul att bara vara nominerad och skulle man komma längre än så är det bara en bonus, säger Christian de Wilde som är en av personerna bakom företaget.

LÄS MER: Turister bussas ut i brandområdet

Företaget har många olika typer av tjänster som alla har fokus på naturen i Västmanland. Bland annat erbjuds guidade turer för skolklasser genom områden där den stora skogsbranden i Västmanland var. Utöver det kan man även pimpelfiska eller paddla kajak.

– I slutändan ser man ju en sådan här nominering som en kvalitetsmärkning. På sikt kommer det här ju betyda mycket för oss, säger De Wilde.
