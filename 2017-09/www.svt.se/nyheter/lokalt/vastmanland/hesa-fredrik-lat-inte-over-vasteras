Hesa-Fredrik lät inte över Västerås
Alexander Weimar

Larmsystemet för Viktigt Meddelande till Allmänheten, VMA, ska testas fyra gånger per år, klockan tre den första helgfria måndagen i mars,juni, september och december. Idag ska signalen ha testats på flera olika platser i Sverige men i Västerås ska något ha gått fel.

– Vi gjorde allt enligt rutin men av någon anledningen gick det inte ut över Västerås. Det är något systemfel och vi har kontaktat myndigheten för samhällsskydd och beredskap så de får undersöka vad som kan ha gått snett, säger Johan Gustavsson, inre befäl vid Räddsam Mälardalen.

Idag skulle även signalen ha testats för första gången i Ramnäs och Virsbo där man nyligen installerat larmet men så blev inte fallet. En halvtimme innan klockan 15:00 meddelade räddningstjänsten att larmsignalen inte skulle testas. Där ska inte lyckats få larmet att funka i tid.

Den senaste tiden har det varit mycket problem med VMA. I somras gick signalen ut felaktigt över Stockholm vilket skapade stor oro.
