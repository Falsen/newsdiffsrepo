”Kan vara Kolsvavargen”
Lisa Andreasson

Det var strax före lunch på torsdagen när lantmästaren Yngve Lorenz och en anställd stod och pratade ute på gården vid Åsby lantbruk i Hallstahammar som de plötsligt såg vargen omkring femtio meter ifrån sig.

De försökte skrämma bort vargen men den verkade helt oberörd. Den tog sedan en katt och försvann ut på en åker för att äta sitt byte.

LÄS MER: Varg tog katt i Hallstahammar

Yngve Lorenz var helt säker på att det var Kolsvavargen, som det i dagsläget råder skyddsjakt på, han såg.

– Absolut att det var Kolsvavargen. Den var helt orädd, säger han.

Daniel Mallwitz på länsstyrelsen i Västmanland säger att det inte är en omöjlighet.

– Det kan vara vargen som rört sig i Kolsva men det behöver inte vara det.

Finns det någon plan på att utöka skyddsjaktsområdet?

– Inte i nuläget, säger vilthandläggare Daniel Mallwitz.

Enligt viltekologen Olof Liberg så är de vargar som faktiskt vågar sig in i bostadsområden ungvargar. Vargar som är oerfarna och nyfikna.

Om ungvargarna dock blir för nyfikna och syns till under flera veckor så kan de tappa skyggheten för människan helt. Vilket kan leda till en attack på människor.

LÄS MER: Därför måste Kolsvavargen skjutas
