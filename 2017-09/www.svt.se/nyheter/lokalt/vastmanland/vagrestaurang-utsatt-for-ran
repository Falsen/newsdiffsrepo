Vägrestaurang utsatt för rån
Daniel Brodén

Med hjälp av ett pistollikande föremål genomfördes rånet mot Rasta som ligger i Arboga vid E20. Larmet kom klockan 22.08 på måndagskvällen. Personalen skadades inte, men chockades.

Polisen söker nu efter en silverfärgad bil.

– Det var i den rånarna lämnade platsen, säger Thomas Gustafsson, polisbefäl på länskommunikationscentralen.

Under tisdagen fortsätter polisarbetet men en brottsplatsundersökning och fler vittnesförhör.

– Övervakningskameran ska också kollas, säger Thomas Gustafsson.

En anmälan om grovt rån är upprättad.
