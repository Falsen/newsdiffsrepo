Fallet Lotta – detta har hänt
Sepáram Damon Dastory

4 Juni 2016: Lördagen den 4 juni misshandlas Lotta av en 33-årig man i sin lägenhet i Bromma i Stockholm så svårt att hon senare avlider. Mannen ringer själv polisen och grips på plats.

Under utredningens gång framkommer att Lotta tidigare polisanmält 33-åringen för misshandel och att han hade varit anhållen i sin frånvaro misstänkt för grov kvinnofridskränkning. Några dagar innan misshandeln lades ärendet ner på grund av brist på bevis. Lottas fall uppmärksammas stort i media.

23 juni 2016: Riksåklagarens tillsynsavdelning granskar om något fel begicks när den initiala förundersökningen lades ner – och konstaterar att det inte var tjänstefel.

Augusti 2016: Mannen genomgår en stor rättspsykiatrisk undersökning, som enligt utlåtandet från Rättsmedicinalverket inte visar att han led av någon allvarlig psykisk störning vid tidpunkten för dödsmisshandeln.

September 2016: 33-åringen åtalas för mord. Han är även åtalad för grov fridskränkning bestående av bland annat misshandel, olaga hot och ofredande.

Mannen är sedan tidigare dömd för en lång rad grova våldsbrott, varav flera mot tidigare flickvänner. 2004 misshandlade han en man i Fagersta så svårt att mannen avled en tid senare.

Oktober 2016: Solna tingsrätt dömer 33-åringen till livstids fängelse för mordet på Lotta.

November 2016: Lottas vän och Socionomer utan gränser vill införa en så kallad lex Lotta. En manifestation för detta arbete hålls på Sergels torg.

22 december 2016: Hovrätten sänker straffet för 33-åringen till 18 års fängelse, det längsta tidsbestämda straffet i Sverige.

19 januari 2017: Riksåklagaren Anders Perklev överklagar själv domen och vill att Högsta domstolen, HD, dömer 33-åringen till livstids fängelse.

27 februari 2017: HD meddelar att man inte prövar fallet. 33-åringens straff på 18 års fängelse står därmed fast.
