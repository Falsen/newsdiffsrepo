Cityakuten får inte förlängt avtal
Robin Folkö

Cityakuten har funnits vid Hötorget sedan 1983. Men efter årsskiftet kommer inte den akuta kirurg- och medicinmottagningen finnas kvar. Landstinget förlänger inte kontraktet för den delen av Cityakuten.

– Nu går vi ut och gör en ny vårdnivå i vårt landsting där vi också tillför närakuter. Och då finns det inte utrymme för att förlänga ett sådant här avtal, säger Marie Ljungberg Schött (M), landstingsråd.

Akutkliniken vid Cityakuten har haft omkring 18.000 patienter om året, eller cirka 49 om dagen. Men de har blivit färre den senaste tiden.

– Det har blivit glesare och glesare, bland annat på grund av att patienter gått till den nya närakuten på Haga, säger Erik Magni, presschef på Cityakuten.

Landstinget menar att det kvarstående behovet kommer att täckas av de närakuter som planeras de kommande åren.

Men tio av de planerade närakuterna är fortfarande inte drift.

När kommer övriga närakuter att vara på plats?

– På några ställen har det varit väldigt svårt att hitta bra lokaler och det är det vi arbetar vi med. Vår plan är att de tio som är beslutade ska vara igång så fort som möjligt, säger Marie Ljungberg Schött.

Övriga av Cityakutens verksamheter, som öron näsa hals-mottagningen och ortopedimottagningen kommer att finnas kvar i lokalerna.
