Ingen gripen för skottlossning i Fisksätra
Robin Folkö

Det var klockan 13.37 som en polispatrull larmade om skottlossningen. Poliserna som arbetade vid tillfället civila.

– Vi kontrollerade en man i Fisksätra, varpå han tog fram ett vapen och avfyrade något eller några skott i luften, säger polisens presstalesperson Lars Byström.

Vad var det för kontroll?

– Det vet jag inte, vi kontrollerar folk dagligen.

Kontrollen var mitt i Fisksätra centrum, precis framför entrén till inomhuscentret. Efter att ha avfyrat skotten flydde mannen från platsen till fots.

Polisen har sökt efter mannen i närområdet.

– Vi sätter in hundpatruller och spärrplatser, så att mannen inte ska kunna komma ur området, sa Lars Byström vid 14-tiden.

Men polisen lyckades inte gripa mannen. Klockan 15.44 skrev polisen på sin webbplats att insatsen var avslutad.

Ingen ska ha skadats i samband med skottlossningen. Skytten är misstänkt för grovt vapenbrott och framkallande av fara för annan.
