Bilist körde in i grupp av människor
Michelle Derblom Jobe

Händelsen inträffade vid 03.30-tiden och två kvinnor skadades lindrigt. Ingen av de skadade behövde åka ambulans till sjukhus men en av dem tog sig till sjukhus på egen hand efter händelsen.

– Den ena hade fått en smäll mot benet och den andra mot ryggen. Jag vet inte om de befinner sig på sjukhus eller om de är utskrivna i nuläget, säger Mats Almqvist, vakthavande befäl vid Stockholmspolisen.

I arbetet med att hitta gärningspersonerna lyckades polisen hitta bilen som användes vid brottet i Bergshamra i Norrtälje kommun. Två personer kunde gripas i närområdet och ytterligare en person är hämtad för förhör.

– Vi tror att de gripna är inblandade i bråket och att de har kört bilen, säger Mats Almqvist.

En förundersökning om försök till mord har inletts.
