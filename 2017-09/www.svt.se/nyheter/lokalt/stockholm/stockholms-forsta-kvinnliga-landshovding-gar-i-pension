Stockholms första kvinnliga landshövding går i pension
Pia Heick

Länstyrelsen har funnits sedan 1634 men har endast haft manliga landshövdingar. Dock så bröts mönstret i december 2011 då Chris Heister blev den första kvinnliga landshövdingen och blev myndighetens första kvinnliga chef.

– Det här är det roligaste jag har gjort, men jag har aldrig jobbat så mycket som under de här åren som landshövding i Stockholm trots att jag har haft många betydelsefulla uppdrag tidigare, säger hon.

Chris Heister har bland annat arbetat som riksdagsledamot tidigare. Hon utsågs till landshövding av regeringen 2011 och tillträdde i februari 2012. Hon flyttade då in i det Tessinska palatset i Gamla stan.

Chris Heister säger att hon är stolt över att ha varit med om arbetet med att starta en polisutbildning på Södertörns högskola.

Men det finns också annat hon gärna minns.

– Det fantastiska arbetet vi gemensamt gjorde när AstraZeneca flyttade sin forskningsverksamhet från Södertälje, säger hon.

Chris Heister har genom sitt arbete försökt att synliggöra kvinnor inom olika branscher.

– Jag har försökt under alla de här åren försökt att lyfta fram kvinnor. Att synliggöra dem i musiken, modebranschen och inom den lokala livsmedelsproduktionen som ofta drivs just av kvinnliga entreprenörer, säger Chris Heister.

Nu tar Tomas Bodström över som landshövding. Då blir det återigen en man som flyttar in i Tessinska palatset.

Chris Heister ser dock positivt på sin tid som landshövding och över att ha fått bo i det Tessinska palatset.

– Jag njuter över att ha fått bo så här i drygt fem år. Under den här tiden har jag haft 40.000 besökare i palatset, säger hon.
