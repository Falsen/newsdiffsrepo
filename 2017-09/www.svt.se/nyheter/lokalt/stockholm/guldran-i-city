Rånare slog till mot guldbutik i centrala Stockholm
Danielle  Langert

En guldsmedsbutik mitt på Drottninggatan i Stockholm rånades vid halvelva-tiden på fredagsförmiddagen. Polisen kom till platsen efter att ett larm utlösts, och det kom samtidigt in telefonsamtal från privatpersoner som larmade om rånet.

Två män har setts springa från butiken och ner mot Citybanan där de hoppade över spärrarna.

Det finns inga uppgifter om att någon skadats och rånarna var inte beväpnade men tvingade till sig varor.

Polisen arbetar just nu på brottsplatsen och spanar efter rånarna.

Texten uppdateras
