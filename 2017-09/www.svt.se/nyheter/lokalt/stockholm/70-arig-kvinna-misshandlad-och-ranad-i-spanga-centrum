70-årig kvinna misshandlad och rånad i Spånga centrum
Emma Hammarfeldt

En 70-årig kvinna blev rånad på sin bil när hon kom ut från Spånga centrum efter att ha handlat. När hon kom till sin bil så stod två män där och hotade henne med någon form av tillhyggen. Männen ska därefter ha tagit hennes bil och kört iväg med den.

– Vi vill inte gå in på vad det är för slags tillhyggen då vi samlar in vittnesuppgifter, säger Carina Skagerlind som är presstalesperson på polisen.

Det finns olika uppgifter kring vilket håll de åkt mot. Kvinnan har nu fått åka ambulans till sjukhus då hon blöder från en hand.

– Kvinnan var talbar när vi kom till platsen men hon var oerhört skärrad. Det har varit en traumatisk upplevelse, säger Carina Skagerlind.

Texten uppdateras
