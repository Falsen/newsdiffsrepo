En omkom i lägenhetsbrand i Skogås
TT

– Det har börjat brinna ganska rejält i en lägenhet och sedan har man hittat en avliden person där inne, säger Jens Mårtensson, vakthavande befäl vid polisregion Stockholm.

Det fanns ingen risk för att branden skulle sprida sig och ingen annan i närheten behövde evakueras.

– Branden var isolerad till en lägenhet, säger Jens Mårtensson.

Larmet kom klockan 00.21. Polisens tekniker kommer att göra en undersökning på platsen för att hitta orsaken till branden.
