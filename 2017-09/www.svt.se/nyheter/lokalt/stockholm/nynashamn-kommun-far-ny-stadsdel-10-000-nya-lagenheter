Nynäshamn kommun får ny stor stadsdel
Emma Hammarfeldt

En ny stadsdel ska byggas i Segersäng. Målet är att 10.000 bostäder ska byggas. Med tiden kommer det expandera med bland annat skola, förskola, simhall och centrum. Tanken är att det ska vara blandad bebyggelse. Både hyresrätter, bostadsrätter, villor och radhus. Stadsdelen ska vara socialt hållbar.

– Socialt hållbart område innebär att alla socioekonomiska skick ska få plats i staden. Vi ska skapa en stad som passar alla människor, säger Patrik Isestad (S) som är kommunstyrelsens ordförande i Nynäshamn kommun.

Bostäderna ska vara nära både tåg- och busstationen, motorvägen och kommer vara tre kilometer från havet. De ska byggas på väster och öster sida om tågstationen.

– Vi ska bygga mellan 7.000 och 10.000 bostäder. Vi vet inte exakt hur många än då det kan finnas fornlämningar och andra hinder som gör att vi inte kan bygga prick 10.000 stycken men vi hoppas det.

Regeringen satsar på att bygga nio nya stadsdelar i olika kommuner i landet. Nynäshamn kommun blev en av de kommunerna som regeringen nu startar förhandlingar med. För kommunens del är det dock redan bestämt att stadsdelen kommer byggas.

– Det handlar inte om huruvida vi ska skriva under avtalet. Vi ska förhandla om vad som ska stå i avtalet. Vi vet att avtalet kommer att undertecknas, säger Patrik Isestad.

Patrik Isestad säger att kommunens förhoppningar är att väg 225 ska byggas om, att det blir dubbelt tågspår mellan Hemfosa och Nynäshamn och att tvärförbindelsen Södertörn blir färdig. Kommunen hoppas även på ekonomiskt stöd för att kunna bygga staden.

– Om vi inte får ekonomiskt stöd så kommer det ta längre tid att bygga, säger Patrik Isestad.

Det fanns många anledningar till varför Nynäshamn blev en av kommunerna som får ny stadsdel.

– Här finns förutsättningarna som krävdes. Det är nära till motorvägen och finns en pendeltågsstation och så har vi Norvik hamn, säger Patrik Isestad. Vi har köpt mycket mark.

Marken som Nynäshamn kommun har köpt är lika stor som fem Södermalm i ytan. Enligt Patrik Isestad kommer den nya stadsdelen i rätt tid.

– Vi ser här i Nynäshamn att mellan år 2030-2035 så kommer kommunen öka med 25.000 nya invånare. Då behövs fler bostäder. Det här kommer stå klart någon gång då, 2030-2035.

Just nu bor det cirka 700 personer i Segersäng. Tanken är dock inte att det ska bli någon storstad i Segersäng. Segersäng kommer enligt Patrik Isestad behålla sin lantliga känsla.

– Nynäshamn är inte ett nytt Farsta eller något annat miljonprogram någon annanstans. Nynäshamn kommun har sina styrkor. Det handlar om glesheten, vår öppna skärgård och vårt naturnära läge.

Patrik Isestad hoppas att projektet kommer kunna starta om fyra till fem år.
