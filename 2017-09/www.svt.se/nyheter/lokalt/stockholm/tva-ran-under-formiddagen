Rånare slog till mot juvelerarbutik
Danielle  Langert

Vid halvelva-tiden på tisdagsförmiddagen blev ett elektronikvaruhus i Barkarby rånat. Enligt polisen ska det ha varit två till tre gärningsmän. Rånarna försvann från platsen i en röd Volvo som senare hittades på Snapphanevägen i Södertälje. Ingen ska ha blivit skadad vid rånet.

Nästan samtidigt, strax före elva fick polisen larm om att en juvelerarbutik i Saltsjöbaden rånats av fyra personer. Förövarna var alla klädda i blå sportjackor och lämnade platsen i en vit combibil efter att ha lastat in flera sopsäckar.

Butiksinnehavaren skadades under rånet och ambulans kallades till platsen, men det ska röra sig om lindriga skador.

Texten uppdateras
