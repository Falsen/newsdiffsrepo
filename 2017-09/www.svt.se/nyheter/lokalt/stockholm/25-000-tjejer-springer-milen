25.000 tjejer springer milen
Jens Larsson

Bakom loppet står Marathongruppen som är en ideell organisation bildad av friidrottsklubbarna Hässelby SK och Spårvägens FK. De arrangerar bland annat Vårruset, Tjurruset och Stockholm Halvmaraton – evenemang som årligen lockar 250.000 löpare.

Starten för loppet gick klockan 13.00 och deltagarna är allt från elitidrottare till vardagsmotionärer. Klockan 11.00 gick dessutom starten för Lilla Tjejmilen där drygt 700 tjejer mellan 5 och 13 år deltar.

När Tjejmilen för första gången genomfördes 1984 deltog ungefär 2.000 personer.
