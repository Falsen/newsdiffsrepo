Vart katten tog katten vägen?
Maja Forsberg

På filmen ser man Peters katt Loki komma farandes utifrån och in genom kattluckan. Kort därefter följer en räv.

– Vi har sett räv här förut, men aldrig så nära inpå, säger Peter Smith, som låg och sov när det hände.

En dryg vecka senare var räven tillbaka, återigen fick Loki fly in genom kattluckan för att undkomma den nyfikna räven.

Skicka in din tittarfilm: Så kontaktar du Mitt i naturen

Loki verkar inte ha blivit påverkad av räv-mötena och var ute som vanligt dagen efter.

– Han var helt normal och var ute och sprang som katter gör, säger Peter till Mitt i naturen.

Med tanke på rävens storlek är Peter Smith inte speciellt oroad för Lokis säkerhet.

– Det ser ut som en ung räv. Den ser mest nyfiken ut och verkar bli lite snopen när katten försvinner in i kattluckan, säger Peter Smith.

SVT Play: Se fler spännande tittarfilmer
