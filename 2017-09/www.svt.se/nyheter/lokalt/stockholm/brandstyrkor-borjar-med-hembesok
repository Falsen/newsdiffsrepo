Brandstyrkor börjar med hembesök
Maja Flygt

Varje år omkommer drygt 100 personer i bränder i Sverige. Av dem är det omkring 90 procent som omkommer i bränder i hemmet. Besöken går ut på att brandstyrkor kommer hem till boende i området för att informera om vad man kan göra när det uppstår en brand och hur man kan förhindra att brandolyckan uppstår. Södertälje, Botkyrka, Ekerö och Nynäshamn är först ut med att få besök av brandstyrkor.

Enligt Södertörns brandförsvar har liknande besök tidigare gjorts i Malmö med goda resultat.

Varje hembesök är planerat att ta cirka fem minuter och de första utförs nu på söndag, den 3 september. Då kommer även en brandbil ställas upp i området för att bjuda in till frågor från boende i området.
