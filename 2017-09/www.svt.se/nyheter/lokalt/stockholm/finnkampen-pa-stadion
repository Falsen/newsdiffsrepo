Finnkampen på Stadion
Anita Karvonen

Finnkampen är sedan slutet av 1980-talet världens enda kvarvarande A-landskamp i friidrott. Sedan 1945 har tävlingarna hållits varje år och i helgen är det dags igen. Men hur startade det och vilka chanser har Sverige att vinna den prestigefulla landskampen?

Den första landskampen mellan Finland och Sverige arrangerades i september 1925 på Djurgårdens idrottsplats i Helsingfors. Då var det bara manliga deltagare och Finland vann. Sedan 1945 har tävlingarna hållits varje år.

Finland var till en början tuffa att besegra på hemmaplan, år 1966 lyckas Sverige besegra Finland för första gången på 17 år på finsk mark.

Kvinnorna kom med i landskampen först år 1951 och åren efter så dominerade Sverige ända fram till 1972 då Finland tog sin första seger.

1970-talet var Finlands guldålder både för herrar och damer.

En del mindre skandaler har också förekommit. Det märkligaste inträffade 1992 då alla 1.500-meterslöparna diskades för att ha knuffats.

Finland har vunnit landskampen 45 gånger mot Sveriges 31, men på damsidan dominerar Sverige: 41-25.
