Skärpt straff för bordellverksamhet
TT

I början av sommaren dömdes hon till ett års fängelse för koppleribrott och bokföringsbrott – nu höjer hovrätten straffet till fängelse i två och ett halvt år, rapporterar Expressen.

Det var förra vintern som personal från Skatteverket granskade verksamheten och då erbjöds sexuella tjänster i samband med massage vid provbesök. En polis vittnar också om hur han erbjöds att köpa sex vid ett besök som gjordes i samband med utredningen, När polisen senare slog till mot salongen markerade hundar spår av sperma på flera ställen i lokalen.

Bordellmamman, som nekar till att ha haft massörer som sålde sex, ska ha tjänat minst 400 000 kronor på sexhandeln och hovrätten bedömer hennes koppleriverksamhet som grov.
