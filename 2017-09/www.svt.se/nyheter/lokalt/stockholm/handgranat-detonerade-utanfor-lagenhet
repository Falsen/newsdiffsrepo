Handgranat detonerade utanför lägenhet
Frida Claesson

Polisen bedömer att det var en mindre handgranat som detonerade i trapphuset på Valhallavägen.

– Det blev ganska begränsade skador. Inga personskador eftersom ingen ska ha varit i närheten av smällen, säger Pontus Sandulf, vakthavande befäl på Stockholmspolisen.

Det låter väldigt allvarligt att någon placerar en handgranat i en fastighet?

– Absolut, någon form av hot kan vi väl bedöma att det är.

Händelsen utreds som allmänfarlig ödeläggelse, och kommer att utredas närmare. Tekniker är på plats och försöker säkra bevis.

Smällde granaten utanför en utvald lägenhetsdörr?

– Jag vill inte gå in på detaljer, men det är inne i trappuppgången.
