Fartygsfynd var troligen från 1600-talet
TT

”Det är hur häftigt som helst eftersom det tillhör generationen fartyg före Vasa”, säger marinarkeologen Jim Hansson i ett pressmeddelande från Sjöhistoriska museet.

Vrakfyndet gjordes i början av juli och redan då anade marinarkeologerna att delarna kom ifrån ett 1600-talsskepp. Och mycket riktigt. Fartygsfyndet är troligtvis ett flaggskepp vid namn Scepter.

LÄS MER: Vrakfynd i Vasa-storlek hittat på Skeppsholmen

Scepters historia är lång och delvis dokumenterad i skriftliga källor. Den handlar bland annat om olika sjötåg, strider och grundstötningar – och kungen själv ska ha seglat med det flera gånger. Fartyget kasserades troligen 1639 för att användas som utfyllnad vid flottans nya bas på Skeppsholmen.

LÄS MER: Skeppsholmens kajer renoveras

Vrakdelarna hittades på drygt tre meters djup i samband med ett grävningsarbete i början av juli.

”Det mesta av vraket kommer ligga kvar där det hittades men det ska grävas mer i vrakområdet och då är vi också med och dokumenterar. Vem vet vad som mer döljer sig där”, säger Jim Hansson.
