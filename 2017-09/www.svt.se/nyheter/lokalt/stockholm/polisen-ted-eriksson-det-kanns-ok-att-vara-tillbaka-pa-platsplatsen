Polisen Ted Eriksson: ”Det känns ok att vara tillbaka på platsen”
Valentina XhaferiReporter

Det är en regnig dag, polisen Ted Eriksson står på den plats där han förfyra dagar sedan oprovocerat attackerades och knivhöggs bakifrån av okänd person.

– Jag tar min egen  hand och stoppar in den under skjortan och när jag tar ut handen så är den blodig och då får jag svart på vitt att jag har blivit knivhuggen i nacken. Och då kommer det väldigt många tankar. Sitter jag här nu i Björns trädgård och livet rinner ifrån mig, säger Ted Eriksson.

Det var i torsdags som polisen Ted Eriksson tillsammans med en kollega patrullerade på Södermalm i centrala Stockholm. Vid lunchtid blir Ted plötsligt attackerad och får en kniv i nacken.

– Det var en extrem smärta och den uppstod direkt, säger han.

LÄS MER: Polisens känslosamma inlägg efter attackerna

Knivmannen greps kort därpå och Ted fick omedelbart hjälp att stoppa blödningen från nacken.

Jag säger någonting till min kollega; ”han högg mig, han högg mig, fan i mig”.

I lördags häktades den 17-årige pojken på sannolika skäl misstänkt för mordförsök.

– Ärligt talat så bryr jag mig inte ett dugg om honom, vem det är eller vad han är. Det han har gjort kommer jag aldrig någonsin att förlåta och ingen annan heller, säger Ted Eriksson.

LÄS MER: 17-åring häktas misstänkt för mordförsök

Det kommer dröja flera veckor innan han är tillbaka på jobbet och minst lika länge innan han kommer över händelsen.

– Jag kommer att fortsätta jobba som polis.
