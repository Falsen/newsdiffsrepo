17-åring anhållen för knivattack
TT

Det var vid 11-tiden på torsdagsförmiddagen som den oprovocerade knivattacken mot en polis inträffade, i centrala Stockholm vid Björns trädgård på Södermalm.

– Han är anhållen, misstänkt på sannolika skäl, säger Carina Skagerlind på polisens ledningscentral.

Pojken greps i anslutning till händelsen. Polisen fördes till sjukhus där han vårdades för lindriga skador. Han kunde lämna sjukhuset under dagen.

Kammaråklagare Daniel Sunesson som håller i ärendet har fram till lunchtid på söndag på sig att begära mannen häktad.

SE MER: Vittnet Sebastian om knivattacken: ”Jag hörde ett skrik”
