Sittstrejken fortsätter på Norra Bantorget
TT

De afghanska ungdomarna som demonstrerar på Medborgarplatsen i Stockholm ska flytta till Norra Bantorget i Stockholm under fredagen. Där har de fått tillstånd av polisen att demonstrera fram till den 17 september.

– Det känns bra, det har blivit lite tråkigt på Medborgarplatsen för ungdomarna. Nu är det dags för nästa steg och Norra Bantorget är en historisk plats, säger Fatemeh Khavari, talesperson för Ung i Sverige, till Dagens Nyheter.

LÄS MER: Attackerades på Mynttorget

Ungdomarna startade en sittstrejk på Mynttorget den 6 augusti för att stoppa utvisningarna till Afghanistan. Efter att högerextremister attackerade dem flyttades manifestationen till Medborgarplatsen den 9 augusti.

Tillståndet gäller som tidigare mellan klockan 08-22.

Opinion: ”Det är inte ynkligt att möta demonstranterna”
