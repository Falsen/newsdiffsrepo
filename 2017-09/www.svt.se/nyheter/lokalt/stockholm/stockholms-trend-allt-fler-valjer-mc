Stockholmstrenden – allt fler väljer att köra mc
Ann  Sehlin

– Det verkar som att det är en trend i Stockholm. Det är smidigare i Stockholmstrafiken att ta motorcykeln till sitt arbete, säger Christina Wallenberg informatör på riksorganisationen Sveriges Motorcyklister.

Josephine Paloranta har börjat köra motorcykel och ska snart köra upp för mc-kort.

– Min man åker motorcykel, han brinner för det och för att slippa åka med bakom så tar jag eget. Målsättningen är att åka till Danmark med min egen hoj nästa år.

En obligatorisk del inför uppkörningsprovet är Gillingebanans riskutbildning. Det är tio år sedan utbildningen startade och här upplever man att medvetenheten kring riskerna i trafiken har ökat.

– Kvinnorna är mycket ner riskmedvetna. Många män är det också men de vill känna lite mer fart i kroppen men där har de börjat tänka om och kör på bana när de vill köra fort, säger Carolina Nygårds som är instruktör Gillingebanan.

Enligt riksorganisationen Sveriges Motor Cyklister så kör kvinnorna en annan typ av motorcykel.

– Kvinnorna väljer lätta små smidiga motorcyklar som är enkla att parkera. Många vill också ha lite lägre så att de når ner med fötterna, säger Christina Wallenberg.

Josephine Paloranta kommer inte att använda sin motocykel för att pendla till arbetet. Hon har valt en bekvämare motorcykel för att åka i lagom hastighet på landsvägar.

– Det är kul och ger en frihetskänsla , det är en njutning, säger hon.
