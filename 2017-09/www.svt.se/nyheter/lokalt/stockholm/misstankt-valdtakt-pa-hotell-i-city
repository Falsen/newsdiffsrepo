Misstänkt våldtäkt på hotell i city
Michelle Derblom Jobe

Kvinnan som utsattes för den misstänkta våldtäkten larmade själv polisen vid 1-tiden i natt och en man greps på plats.

– Den gripna är en man och målsäganden är en kvinna. Mer än så säger vi inte om deras relation, säger Mats Almqvist, vakthavande befäl vid Stockholmspolisen.

Brottet rubriceras som våldtäkt. Gärningsmannen är nu anhållen och offret är på sjukhus. Ett rum på hotellet har spärrats av för teknisk undersökning.
