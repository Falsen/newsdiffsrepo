Trafikolycka i Norrtullstunneln – vägen nu öppen
Frida Claesson

Tidigt på torsdagsmorgonen skedde en olycka i Norrtullstunneln för södergående trafik.

– Det är en 25 meter lång långtradare som har vikt sig i Norrtullstunneln, hur det har gått till vet vi inte, berättade Kurt Jonsson på Storstockholms räddningscentral.

Vägen var i början totalt avstängd medan man inväntade bärgare för att ta bort lastbilen. Enligt polisen var vägen tvungen att saneras från olja innan bilar kunde släppas på igen.

Chauffören är förd till sjukhus med lindriga skador.

Vid tio-tiden kunde vägen öppna helt för trafik igen.
