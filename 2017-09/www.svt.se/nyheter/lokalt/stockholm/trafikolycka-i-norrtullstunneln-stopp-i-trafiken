Trafikolycka i Norrtullstunneln – stopp i trafiken
Frida Claesson

En trafikolycka har inträffat i Norrtullstunneln för södergående trafik. Det finns i nuläget ingen prognos för när vägen kan öppnas igen.

– Det är en 25 meter lång långtradare som har vikt sig i Norrtullstunneln, hur det har gått till vet vi inte, säger Kurt Jonsson på Storstockholms räddningscentral.

Vägen är totalt avstängd och just nu inväntas bärgare för att ta bort lastbilen. Enligt polisen måste vägen även saneras från olja innan bilar kommer kunna släppas på igen.

– Hur lång tid det kommer ta vet vi inte, men kanske två-tre timmar.

Chauffören är förd till sjukhus med lindriga skador.
