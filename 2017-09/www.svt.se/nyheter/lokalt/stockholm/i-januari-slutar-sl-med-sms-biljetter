I januari slutar SL med sms-biljetter
Michelle Derblom Jobe

I april rapporterade SVT om SL:s beslut att slopa sms-biljetten eftersom det varit den biljettyp som det fuskats mest med.

Nu är det bestämt att det inte längre kommer gå att köpa sin SL-biljett via sms från och med 9 januari 2018. Den 13 september går det inte längre att nyregistrera sig som sms-kund och mellan 13 september och 9 januari går det alltså bara att köpa sms-biljett om man redan är registrerad. Vill man köpa en mobilbiljett går det i stället använda sig utav SL:s app.

I appen kan man både köpa biljetter för resor inom länet men även biljetter för resor till Knivsta och Uppsala.
