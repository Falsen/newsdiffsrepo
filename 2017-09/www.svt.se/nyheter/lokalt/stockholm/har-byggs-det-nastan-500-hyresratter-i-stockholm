Här byggs nästan 500 hyresrätter i Stockholm
Maja Flygt

I Mariehäll ska det byggas 160 nya hyresrätter, i Stadshagen 220 hyresrätter och i Åkeslund 96 hyresrätter.

Bostadsborgarråd Ann-Margarethe Livh (V), är positiv till att det blir fler lägenheter i områdena. Byggandet ligger i linje med ambitionen om att vända utvecklingen och öka antalet hyresrätter i staden.

– Det är jättebra med fler hyresrätter i de här områdena. Alla vet att det behövs fler hyresrätter i Stockholm och vi kör på för att det ska byggas fler så snabbt som möjligt, säger hon i ett pressmeddelande.

Även byggnadsnämnden i Solna fattade nyligen beslutet att ge bygglov till ett flerbostadshus med cirka 250 lägenheter. Lägenheterna kommer att byggas på Råsundavägen och binder samman Solna med Sunbyberg. Nybygget kommer rymma bostadsrätter och LSS-boenden.

I Stockholm bor 90 procent av invånarna i lägenhet, andelen hyresrätter är 45 procent, och bostadsrätter 55 procent. Hyresrätterna minskade drastiskt under alliansens åtta år vid makten. Då såldes 26.000 hyresrätter till bostadsrättsföreningar, enligt en granskning gjord av Svenska Dagbladet.
