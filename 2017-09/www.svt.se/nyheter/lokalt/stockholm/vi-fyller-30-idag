Dina lokala nyheter firar 30 år i dag
Danielle  Langert

Födelsedagen till ära har vi plockat fram vår allra första sändning från arkivet. Programmet var 15 minuter långt och programledare för premiärsändningen var Bengt Magnusson.

Den 31 augusti 1987 var en måndag, och det var dags för första sändningen av det som då hette ABC, regionala nyheter för Stockholm, men även för Uppsala. Stockholm och Uppsala var sist i landet med att få regionala sändningar.

Efter 28 år med namnet ABC var det dags för namnbyte. För fredagen den 10 april sändes den sista upplagan av lokala nyheter som bar namnet ABC.

Idag heter vi Lokala nyheter Stockholm, men vårt uppdrag är detsamma – att ge stockholmarna intressanta och relevanta nyheter! I klippet ovan ser du hur det såg ut för 30 år sen, ikväll 18:30 i SVT 1 kan du som vanligt se hur det ser ut idag.
