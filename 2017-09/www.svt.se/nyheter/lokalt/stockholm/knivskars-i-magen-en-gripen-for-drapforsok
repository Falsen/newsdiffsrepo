Knivskars i magen – en gripen för dråpförsök
TT

Larmet kom in till polisen klockan 18. En man är gripen och polisen har inlett en förundersökning om försök till dråp.

– Det var minst ett knivhugg. Han ska ej ha livshotande skador enligt de preliminära uppgifterna, säger Mats Brännlund, vakthavande befäl vid Stockholmspolisen, till SVT Nyheter.

Både mannen som knivskurits och den gripne mannen är i 20-årsåldern.

En bostad i Råsunda har undersökts av polisens tekniker och dörrknackning har genomförts.
