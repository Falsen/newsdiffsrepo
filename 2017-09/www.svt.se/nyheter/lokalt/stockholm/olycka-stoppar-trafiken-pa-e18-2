Olycka stoppade trafiken på E18 – bil hamnade på tvären
Mattias Lodding

Polisen fick larm om olyckan klockan 14.04. Två bilar krockade mellan Rinkebytunneln och Tenstatunneln, varpå den ena bilen snurrade och hamnade på tvären över båda körbanorna, vilket satte stopp för trafiken norrut.

– En person är förd till sjukhus med nacksmärtor. Föraren i en av bilarna är misstänkt för vårdslöshet i trafik och vållande till kroppsskada, säger Sven-Erik Olsson, informatör vid polisen i Stockholm.

Vid 14.45 öppnade båda körfälten för trafik igen.
