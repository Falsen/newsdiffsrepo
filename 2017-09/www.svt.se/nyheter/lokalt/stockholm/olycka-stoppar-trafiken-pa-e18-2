Olycka stoppar trafiken på E18 – bil på tvären
Mattias Lodding

Polisen fick larm om händelsen klockan 14.04. En bil ska ha snurrat och hamnat på tvären över båda körbanorna, vilket satt stopp för trafiken norrut. En person befann sig i bilen, uppger polisen. Det är oklart vilka skador personen har.

– En patrull har precis landat där men de har svårt att ta sig fram. Om det är mer än en bil inblandad kan vi inte svara på än, säger Eva Nilsson, informatör vid Stockholmspolisen.

Det finns ingen prognos för när vägen kan öppna för trafik igen.

Artikeln uppdateras.
