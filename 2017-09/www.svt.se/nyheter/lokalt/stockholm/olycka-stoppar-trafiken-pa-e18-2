Olycka stoppade trafiken på E18 – bil hamnade på tvären
Mattias Lodding

Vid 14.04 larmades polisen om olyckan, som inträffade på E18 mellan Rinkebytunneln och Tenstatunneln. En av de två inblandade bilarna snurrade och hamnade på tvären över båda körbanorna, och trafiken stängdes av i norrgående riktning.

– En person är förd till sjukhus med nacksmärtor. Föraren i en av bilarna är misstänkt för vårdslöshet i trafik och vållande till kroppsskada, säger Sven-Erik Olsson, informatör vid polisen i Stockholm.

Vid 14.45 öppnade båda körfälten för trafik igen.
