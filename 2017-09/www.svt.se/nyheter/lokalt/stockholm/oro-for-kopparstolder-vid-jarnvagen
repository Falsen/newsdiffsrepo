Oro för kopparstölder vid järnvägen
Tommy Bergman

Orsaken är att världsmarknadspriset på koppar stiger, vilket ger tjuvarna mer betalt.

– Erfarenheten är att då ökar problemen med stölder och sabotage mot järnvägen, säger Tomas Andersson, Trafikverkets nationella samordnare mot kopparstölder.

LÄS MER: Trafikverket fruktar ökning av kopparstölderna

Hittills har runt 100 kopparstölder upptäckts vid det svenska järnvägsnätet. Det är en låg siffra jämfört med hur det var för några år sedan. Men priserna på koppar har också legat lågt de senaste åren.

Nu sätts en lång rad åtgärder in, som ökad bevakning, larm, kameraövervakning och stängsel, men också att kopparen märks så den kan spåras.
