Stora störningar i trafiken på lördag
Michelle Derblom Jobe

Startskottet för loppet går klockan 15.30 men kollektivtrafiken påverkas under hela dagen. Starten går på Gustav Adolfs torg och målet är på Norrbro. Halvmaran går genom Norrmalm, Vasastan, Kungsholmen, Gamla stan och Södermalm. Flera hållplatser och linjer är helt indragna.

Det är även avspärrningar och omläggningar för biltrafiken i stora delar av Stockholm. Bland annat är området kring Gustav Adolfs Torg avstängt under största delen av dagen och Vasabron stängs av under loppet. All information om vägavspärrningar hittar du här.

Förutom Stockholm Halvmarathon arrangeras även ett demonstrationståg med avmarsch från Humlegården klockan 14.30 på lördag.
