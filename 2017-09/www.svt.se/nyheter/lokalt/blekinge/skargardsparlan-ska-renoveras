Skärgårdspärlan ska renoveras
Michelle Hallberg

Det är länsstyrelsen i Blekinge som dragit igång restaureringsarbetet på södra Tjärö, skriver Blt.

Buskar och träd ska forslas bort och ön ska bli mindre vildvuxen än vad den är i dag. Man vill göra ön mer tillgänglig för besökare och höja naturupplevelsen.

Prislappen för renoveringen väntas bli en miljon kronor och betalas av Naturvårdsverket.

Till våren räknar man med att arbetet ska vara klart.
