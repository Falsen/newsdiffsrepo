HIF Karlskrona föll i seriepremiären
Martin Hult

Det var tuffast möjliga utmaning som väntade HIF Karlskrona när den nya säsongen av Handbollsligan tjuvstartade ikväll. Borta mot svenska mästarna IFK Kristianstad såg HIF Karlskrona dock länge ut att hålla jämna steg.

Gästerna skaffade sig snabbt en klar ledning, mycket tack vare en storspelande Vladan Abramovic. Nyförvärvet från Montenegro svarade för åtta kvalificerade räddningar under den första halvleken. Men i andra kom Kristianstad starkt tillbaka och kunde till slut vinna med siffrorna 31-22.
