En person häktad misstänkt för butiksrån
Stina Sandström

Vid tvåtiden på fredagen häktades den 23-årige man som tidigare suttit anhållen misstänkt för att ha deltagit i rånet mot en närbutik i centrala Karlskrona som inträffade förre helgen.

– Han häktas eftersom han kan påverka utredningen. Man har sett att det finns två rånare och den ena är fortfarande inte gripen. Vi vill minska risken kring kontakt mellan dem, säger åklagare Stina Brindmark.

Under rånet tvingades butiksbiträdet in i lagret under knivhot och rånarna försvann med en okänd summa kontanter och trisslotter.

LÄS MER: En anhållen efter butiksrån i Karlskrona

Rånet fångades på övervaknignskamera vilket var det som ledde till gripandet och också häktningen.

– Dels finns det film och lite övriga uppgifter som gjorde att vi häktade honom, säger Stina Brindmark.

LÄS MER: Knivbeväpnande män rånade butik i Karlskrona
