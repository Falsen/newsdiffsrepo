Mjällby laddat för revansch i Blekinge-derbyt
Erik Alfredsson

I våras möttes de två lagen på Västra Marks IP i Karlskrona – och där gick FKK segrande ur duellen. Nu har Mjällby laddat om, och är revanschsugna inför returen hemma på Strandvallen.

– Vi är redo, mer redo nu än inför förra derbyt. Förra matchen var fjärde omgången med en helt ny trupp i laget, och vi har utvecklats stort sedan den matchen, säger Jonas Andersson, huvudtränare i Mjällby.

Även om derbyt slutade med förlust för Mjällby har de varit starkast under fortsättningen av säsongen. Med 16 spelade matcher ligger de på tredje plats i tabellen, och är i högsta grad med i toppstriden. Steget ner till FKK är nio poäng – men det sänker inte FKK.

– Vi har allt att vinna, och Mjällby har allt förlora. Vi åker dit med en go känsla i gruppen, säger Anders Torstensson, huvudtränare i FKK.

Matchen spelas på Strandvallen imorgon klockan 16:00.
