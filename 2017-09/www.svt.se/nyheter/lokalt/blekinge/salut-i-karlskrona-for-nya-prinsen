Salut i Karlskrona för nya prinsen
Jenny Lindeborg

På torsdagen kl 11:24 födde prinsessan Sofia en son på Danderyds sjukhus. Lillprinsen väger 3400 gram och är lika lång som sin storebror Alexander var vid födseln, 49 cm.

– Vi har fått en lillebror, en liten pojke. Det känns superbra, sa Prins Carl Philip till de väntande journalisterna tidigare idag.

Här ser du Prins Carl Philip berätta om födseln

Den nya bebisen blir nummer sex i tronföljden, efter faster Victoria och kusinerna Estelle och Oscar, sin pappa Carl Philip och storebror Alexander, men före faster Madeleine och kusinerna Leonore och Nicolas.

Salut sköts inte bara i Karlskrona utan också från Skeppsholmens salutstation i Stockholm samt från salutstationerna i Boden, Härnösand, och Göteborg.
