Skottskadad har fått lämna sjukhuset
Erik Alfredsson

Det var under natten mellan lördag och söndag som förbipasserande på Österleden i Karlskrona slog larm om en skadad man som låg utanför en bil. Mannen hade blivit skjuten i ryggpartiet, och fördes till sjukhus med lindriga skador.

– Han är förhörd och har fått lämna sjukhuset. Nu försöker vi få klarhet i vad som har hänt under natten, säger Malin Niklasson, åklagare och förundersökningsledare.

LÄS MER: Skottlossning i Karlskrona – blev skjuten i bil

Händelsen utreds som ett mordförsök, men åklagaren vill inte gå in på om det finns någon misstänkt, eller om det aktuella vapnet har återfunnits.

– Det är stark förundersökningssekretess som råder. Vi ska hålla några förhör till och genomföra tekniska undersökningar av bland annat bilen, säger Malin Niklasson.
