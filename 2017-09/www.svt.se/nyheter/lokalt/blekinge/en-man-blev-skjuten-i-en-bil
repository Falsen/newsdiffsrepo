En man blev skjuten i bil
Anne Torvinen

Det var en förbipasserande som slog larm vid halv 4-tiden. När polisen kom till platsen hittades den skadade mannen utanför bilen.

– Han har blivit skjuten i bilen där ett antal personer har befunnit sig, säger Mattias Lundgren, polisen Karlskrona.

Mannen fördes till sjukhus men ska vara lindrig skadad.

Personerna som befann sig i bilen var borta när polisen kom till platsen men bilen stod kvar och är beslagtagen av polisen.

– Tekniker har varit på plats under morgonen och säkrat vissa spår, säger Mattias Lundgren.

Enligt polisen är det oklart om skottlossningen varit avsiktlig eller om det är någon form av vårdslöshet men en anmälan om försök till mord har upprättats.

Den skadade mannen ska höras under söndagen.

– Vi kommer att prata med målsäganden och vittnen under dagen, säger Mattias Lundgren.
