Elever dansar för att bli bättre vänner
Daniel Falck

Två till tre gånger per termin har Prästslättsskolan i Karlshamn så kallade kamratdagar, där olika aktiviteter utförs. I år var temat dans.

– Det är jätteviktigt för att de små eleverna inte ska känna att de stora är läskiga, utan att de känner att alla är kompisar och tar hand om varandra på skolan. På det sättet känner sig alla barn trygga när de kommer hit, säger Christina Jonsfelt, lärare i idrott och hälsa.

TV: Se hela inslaget här

I år blev det en linedance-variant till Rednex ständigt populära Cotton-Eye Joe.

– Kamratdagen betyder att alla kan vara med varandra och att alla bryr sig om varandra och gör något kul, säger Edit Martinsson, elev i årskurs sex.

Hur gör man för att visa att man bryr sig om varandra?

– Man kan fråga om någon vill vara med när man leker. Och att man är snäll mot varandra för då har alla någon att vara med.
