Rullstolsburen kvinna dog efter att ha blivit påkörd på övergångsställe
Stina Sandström

Det var i början av mars i år som den rullstolsburna kvinnan blev påkörd på övergångsstället i Ronneby kommun. Kvinnan fick föras till sjukhus med frakturer på näsbenet, revben och bäcken.

Till följd av benbrotten och den efterföljande sjukhusvistelsen fick kvinnan lunginflammation och senare i mars avled hon.

Taxichauffören som ska ha kört på kvinnan åtalas nu för vårdslöshet i trafik och vållande till annans död vid Blekinge tingsrätt.

Mannen nekar till brott.
