Häktad för skottlossningen – åtalas för nya brott
Stina Sandström

Den 27-årige mannen sitter häktad misstänkt för grovt vållande till kroppskada efter den skjutning i en bil som inträffade i Karlskrona under förra helgen.

I veckan åtalades 27-åringen för en rad brott och för att bland annat ha försökt preja en polisbil av vägen.

Nu kommer fler åtal där mannen misstänks för bland annat olika vansinnesfärder.

LÄS MER: Biltjuv försökte preja polisbil av vägen

I början av december förra året ska mannen ha kört i hög hastighet i fel körfält och sladdat över vägbanorna vid ett bostadsområde på Stålvägen.

27-åringen ska även ha varit narkotikapåverkad vid tillfället och gjort våldsamt motstånd när han försökte hindra polisen som grep honom. Mannen misstänks vid det tillfället för vårdslöshet i trafik, olovlig körning, rattfylleri, narkotikabrott och våldsamt motstånd.

LÄS MER: En man skjuten i bil i Karlskrona

I början av augusti förra året ska 27-åringen ha kört en personbil på en cykelbana vid Lorentsberg och krockat med ett annat fordon. Han ska sedan ha smitit från platsen.

I november föra året ska mannen ha kört bil narkotikapåverkad och åtalas nu för rattfylleri, narkotikabrott och olovlig körning.

Mannen förnekar brotten.
