Cellgiftsbehandlingen förlänger hunden Ottos liv
Anna Börje

Boerboeln Otto har multicentriskt Malignt lymfom. Nu behandlas han med cellgifter på ett djursjukhus i Jönköping 22 mil från hemmet.

Under fyra månader kommer Otto att genomgå tio behandlingar för sin cancer. Men en det är ingen behandling som kommer bota honom, den är bara livsuppehållande.

TV: Se hela inslaget om hunden Otto

För 1,5 månad sedan upptäckte Sofie Hidnäs en knöl på Ottos ben. Provtagningar visade att Otto fått cancer i lymfkörtlarna, en sjukdom han kommer att dö av.

– Jag och vi blev helt förkrossade, säger Sofie.

– Otto är speciell för mig, han är en vakthund och följeslagare. Han skulle offra sitt liv för mig och jag kan nästan göra vad som helst för att han ska få ett bra hundliv under den tid som är kvar.

Hundar med multicentriskt malignt lymfom har enligt statistiken sex veckors medianöverlevnad från diagnos, om ingen behandling sätts in.

Med cytostatikabehandling ligger överlevnad någonstans på mellan åtta och tolv månader och en fjärdedel av hundarna är kvar i livet två år senare.

Runt 60.000 kronor kommer Ottos cellgiftsbehandling att kosta Sofie Hidnäs och hennes familj. Tio behandlingar är inplanerad under fyra månader.

Men trots de höga kostnaderna som bara köper Otto extra tid var det inget svårt beslut för familjen att fatta.

– Hade han varit medtagen och sjuk hade beslutet varit mycket svårare, men han är pigg och är inte märkt av cancern på något sätt. Så beslutet var inte svårt att fatta.

– Många har reagerat när de hört priset. Men vad finns det för prislapp på ett liv? säger Sofie.

Otto har nu fått sin tredje behandling och cellgifterna får han genom en spruta i ena frambenet. Totalt kommer han att behandlas tio gånger under fyra månader.

Otto får sin cellgiftsbehandling i Jönköping på djursjukhuset veterinär Nanna Åkerlund Denneberg jobbar. Hon är en av Sveriges veterinärer som specialistkompetens i onkologi.

– Otto svarar väldigt bra på behandlingen, säger hon.

– Biverkningar hos hund är lindriga, de flesta märker ingenting. De flesta mår flesta bra hela tiden och ofta bättre än innan behandlingen startades. Vi kan inte bota, men vi kan ge hundar som Otto ett bra hundliv under den tid som är kvar.

Nanna Åkerlund Denneberg behandlar idag fler hundar med malignt lymfom än vad hon gjort tidigare.

– Antalet diagnosticerade malignt lymfom har inte ökat vad jag vet, utan det är kanske så att fler kollegor remitterar istället för att avliva djur som kanske kan ha ett bra liv i ett till två år till år till.

Sofie Hidnäs är väl medveten om att detta kan vara Ottos sista sommar.

– Jag försöker att inte tänka på det, men det är svårt och jag gråter en skvätt varje dag.
