Knivbeväpnade män rånade butik i Karlskrona
Gösta 	 Backlund

Det var larmföretaget som upptäckte det pågående rånet i en butik på Amiralitetsgatan. Två personer, en av dem beväpnad med kniv hade tagit sig in i butiken. De tvingade in butiksbiträdet i lagret.

Rånarna försvann från platsen med kontanter och trisslotter.

De var i dryga 20-årsåldern, svartklädda och bar solglasögon och en grön munkavel.

Polis och väktare skickades till platsen. Dörrknackning genomfördes för att försöka hitta vittnen.

– Det finns bilder från övervakningskameror, konstaterar Stephan Söderholm. Men vi vet ingenting om kvaliteten på dem och om rånarna kan identifieras.

Under söndagen var ingen gärningsman gripen.
