Fiskebåt i brand på Sturkö
Michelle Hallberg

Det var vid 23-tiden på onsdagskvällen som räddningstjänsten larmades till en båtbrand i Ekenabbahamnen på Sturkö.

Enligt tidiga uppgifter skulle även branden ha spridit sig till ett bildäck på kajen, men det visade sig att branden hann släckas innan spridning uppkom.

Båten blev totalförstörd, men enligt uppgift ska inga personskador ha förekommit.

Räddningstjänstpersonal från Karlskrona, Sturkö och Jämjö deltog i släckningsarbetet.

Hur branden uppstod är i nuläget oklart. Enligt polisen finns i nuläget ingen misstanke om brott och att branden skulle vara anlagd. Samtidigt kan man ännu inte utesluta den möjligheten.

En anmälan är upprättad och polisen kommer att genomföra en teknisk undersökning under dagen, för att få klarhet i vad som orsakat branden.
