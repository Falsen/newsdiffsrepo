Skyddsstopp efter asbestfynd
Michelle Hallberg

Det är fackförbundet Byggnads som omedelbart har stängt verksamheten på ett företag i Ronneby, efter att man upptäckt att det finns asbest och den hälsovådliga kemikalien PCB, rapporterar lokala medier.

Arbetsmiljöverket har tagit över ärendet och menar att det inte är vanligt att man stänger en arbetsplats på det här viset.

– Då bedömer man att det finns en omedelbar fara för liv och hälsa, säger Peter Johansen på Arbetsmiljöverket till Blt.

Stoppet infördes eftersom det fanns oskyddade anställda i lokalen och att de upptäckta ämnena kunde transporteras vidare till två intilliggande företag.

Hur länge skyddstoppet kommer att pågå är i nuläget oklart.
