Missnöjda knallar uppvaktar kommunen
Björn Håkansson

Anledningen till kritiken är att de krav som riktades mot försäljarna från räddningstjänsten ansågs vara för hårda jämfört med andra marknader i landet, främst när det gäller parkeringen av försäljarnas fordon inne på marknadsområdet. Det skriver Sydöstran.

Drygt 200 knallar har nu skrivit på den namninsamling som försäljaren Bengt Hansson tagit initiativ till och i vilken de vill att få tillbaka den person på kommunen som tidigare hållit i kontakterna med knallarna.

Ronneby kommun utvärderar just nu årets marknad och den utvärderingen väntas bli klar under september.
