Slutsålt inför invigningen av internationell filmfestival
Stina Sandström

Först ut på filmduken under Carl Internationel Film Festival är Tarik Salehs kritikerrosade The Nile Hilton incident som har sin Sverigepremiär på Karlskrona Konserthusteater. Huvudrollen i filmen har Fares Fares och under fredagens invigning är producent Kristina Åberg på plats.

Konferencier för invigningen är Guldbaggebelönade skådespelerskan och regissören Saga Becker som är född och uppvuxen i Eringsboda utanför Ronneby.

Festivalen pågår från fredag till onsdag och på programmet finns 36 filmer från 17 länder bland annat Danmark, Tyskland, Polen Litauen och Lettland.

Några av filmerna som visas är The Saint som har nordisk premiär, Fukushima Mon Amour och Mellow Mud som båda har svensk premiär. Dessutom visas Becker – Kungen av Tingsryd och Jordgubbslandet.

Det kommer också att finnas utomhusbio i Hoglands park och filmvisning på Panncentralen i Kungsmarken. Ett antal filmskapare kommer även att hålla samtal kopplat till filmerna.
