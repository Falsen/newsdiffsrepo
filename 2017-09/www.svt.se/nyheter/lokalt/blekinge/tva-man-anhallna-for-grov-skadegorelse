Två män anhållna för grov skadegörelse
Michelle Hallberg

Polis skickades under torsdagen till ett HVB-hem i Sölvesborg efter att tumult uppstått.

– Det är två personer som har slagit sönder stället. Anledningen till den här händelsen är oklart, säger Martin Larsson, hos polisen i västra Blekinge.

De två männen ska ha slagit sönder inredning på boendet. Enligt uppgift ska de också ha slagit sönder rutor på ett fordon som stod parkerat utanför boendet.

Männen greps under gårdagen och har också kunnat anhållas misstänkta för grov skadegörelse.

– De kommer att höras vidare under dagen, säger Martin Larsson.
