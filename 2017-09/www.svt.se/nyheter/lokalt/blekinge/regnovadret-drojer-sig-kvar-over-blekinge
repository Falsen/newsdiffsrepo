Regnovädret dröjer sig kvar över Blekinge
Erik Alfredsson

Regnet har hittills under veckan inte velat släppa taget om Blekinge – och det ser ut att hålla i sig ett tag till.

– Det är ostadigt över Blekinge, och det kan vara skurar och regn till och från under dagen och kvällen. Ikväll möts två lågtryck över landet och då kan det till och med bli åska och stora regnmängder, säger Åsa Rasmussen, SVT:s meteorolog.

Men efter regn kommer solsken – om än tillfälligt.

– Det lugnar sig till imorgon, och då kan det bli en dag med till och med lite sol. Ingen sommarvärme, men uppåt femton grader kanske vi kan klämma ur oss. Sedan kommer det in ett nytt regn under fredagen.
