Biltjuv försökte preja polisbil av vägen
Michelle Hallberg

Den 27-årige mannen misstänks för en rad brott som ska ha inträffat i mitten av januari i år.

Efter att han stulit en bil begav han sig narkotikapåverkat ut på vägarna i Karlskrona för att som mål bryta sig in på ett företag i Kristianopel.

Under den vingliga bilfärden i hög hastighet körde 27-åringen förbi stoppplikt, av vägbanan och körde åt fel håll i en rondell. För det åtalas han bland annat för vårdslöshet i trafik.

När mannen försökte undkomma polisen ska han enligt åtalet ha utsatt två poliser för livsfara, då han vid flera tillfällen ska ha försökt preja deras polisbil av vägen. Han åtalas därför misstänkt för framkallande av fara för annan.

Från företaget i Kristianopel har mannen lyckats stjäla varor till en värde upp mot 12 000 kronor.

Totalt misstänks och åtalas 27-åringen på nio åtalspunkter. Förutom framkallande av fara för annan, vårdslöhet i trafik och stöld – så åtalas mannen även för flera fall av narkotikabrott, tillgrepp av fortskaffningsmedel, olovlig körning och rattfylleri.

Dessutom ska 27-åringen ha burit kniv när han stoppades vid olyckan i rondellen, vilket också gör att han åtalas för brott mot lagen om förbud beträffande knivar.

Mannen förnekar brott.
