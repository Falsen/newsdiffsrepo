Länstyrelsen anmäler Blekinge museum för brott mot kulturmiljölagen
Anna Börje

I juni fick Blekinge museum tillstånd av länsstyrelsen att undersöka fornlämningen Hjortahammar gravfält.

Hjortahammar är ett Blekinges mest betydelsefulla fornlämningsområde. Gravfältet innehåller en variation av yttre gravformer med treuddar, skeppsättningar och högar.

Länsstyrelsen menar att museet fick tillstånd att genomföra en byråmässig inventering med äldre material samt att göra fältinsatser med drönare och metalldetektor.

Enligt den anmälan som länstyrelsen nu skickat till åklagarmyndigheten upptäckte personal från länstyrelsen att museets personal grävt i marken på flera platser där metalldetektorn gett utslag. Det är något som museet inte haft tillstånd till och bland annat har museipersonalen grävt upp ett vikingatida viktlod.

– Vi för väldigt förvånade och har svårt att förstå länstyrelsens anmälan, säger Marcus Sandekjer, chef för Blekinge museum.

– Det är vår uppfattning att det vi har gjort på Hjortahammar ryms inom det tillstånd vi hade och vi är inte överens med länstyrelsen i det här fallet.

I övrigt säger Marcus Sandekjer att han avvaktar åklagarens bedömning.
