Inte första spritskandalen i KHK:s historia
Erik Alfredsson

Patric Larsson har tvingats ta en time-out från sitt uppdrag som sportchef efter att ha uppträtt kraftigt berusad på en föreningskryssning i helgen. Men det är inte första gången alkohol har orsakat rubriker i klubben.

Nyförvärven i KHK fick ett blött välkomnande – och flera vittnen såg KHK-spelare krypa omkring på Stortorget i Karlskrona i underbyxor och kjolar, påtagligt berusade mitt på dagen. Händelsen fick dåvarande sportchefen Stefan Bengtzén att ryta ifrån mot truppen.

Klubben hade precis säkrat avancemanget till SHL och firade i centrala Karlskrona. Framåt småtimmarna försöker en av spelarna stjäla en korgstol från en uteservering, något han senare döms till villkorlig dom och böter för. KHK:s dåvarande klubbchef Rolf Lindberg inledde diskussioner med truppen för att förhindra liknande incidenter i framtiden.
