Nya fordonstrenden bland unga: mopedbilar
Signe Söderlund

Ett relativt nytt fenomen på våra vägar är de så kallade mopedbilarna. De är ett mer billiknande alternativ för ungdomar över 15 som har körkort för vanlig EU-moped. På två år har antalet registrerade mopedbilar ökat med nästan 250 procent i Sverige, enligt Transportstyrelsen.

– Jag kör flera gånger varje dag, säger André Helsing som går i nian på Prolympiaskolan i Gävle.

LÄS MER: Motormännen efterlyser hårdare krav på mopedbilar

Mopedbilar får köras på alla vägar utom motorväg, motortrafikled och cykelbana, eftersom högsta tillåtna hastighet är 45 km/h. Alla mopedbilar rymmer en förare och en passagerare, och båda platserna har trepunktsbälten.

– Jag brukar skjutsa min lillebror till träningar, mina föräldrar är jättenöjda, säger André Helsing.

TV: Se ett längre TV-inslag om moppebilarna

Men prislappen är hög. En ny mopedbil säljs för mellan 100.000 och 180.000 kronor, begagnade kan kosta hälften av det.

Ändå märker bilsäljare i Gävle hur efterfrågan ökar, inte minst från familjer där ungdomarna håller på med till exempel hockey eller ridning som kräver mycket utrustning.

MISSA INTE: Så får du dina lokala nyheter i SVT:s app
