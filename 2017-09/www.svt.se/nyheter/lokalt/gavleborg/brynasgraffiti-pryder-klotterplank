Brynäsgraffiti pryder klotterplank
Erik Engelro

Konstverket som tog tre timmar att skapa är målad på frihand med inspiration från bilder. Idén till bilden står Viktor Claesson för men det är Johan Nora som hållit i sprayburken.

Han är lite hemlighetsfull när SVT frågar om bilden.

– Den som går på SHL-premiären kommer att få se mer av den, säger Viktor Claesson.

Första match är den 19 september som Växjö möter Brynäs. Första hemmamatch är torsdag den 21 september.

Både lagkaptenerna Jacob Blomqvist och Angelica Östlund är avporträtterade. Bakom dem står texten ”Hela Gävle”.

– Grundtanke är att det är som en slogan. Klacken brukar sjunga hela hallen för att få igång hela arenan, man kan säga att det anspelar på det. Att hela Gävle står bakom Brynäs, säger han.
