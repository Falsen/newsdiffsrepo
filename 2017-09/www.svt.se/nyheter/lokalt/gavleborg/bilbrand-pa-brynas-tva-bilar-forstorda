Bilbrand på Brynäs – två bilar förstörda
Hannes Forssell

Larmet kom till SOS Alarm vid sextiden på söndagsmorgonen.

– När vi kom fram brann det för fullt i en personbil, det spred sig sen till en intilliggande bil, så det är två bilar som blivit totalskadade, säger Anders Bergström, inre befäl på räddningstjänsten.

Bilarna stod på en boendeparikering på Staffansgatan på Brynäs. Enligt räddningstjänsten var branden troligtvis anlagd.

– Vi har tagit upp en anmälan om skadegörelse genom brand och det är väl en indikation på att det är anlagt, säger Pär Olsson på polisen, region mitt.

Inga personer är gripna.
