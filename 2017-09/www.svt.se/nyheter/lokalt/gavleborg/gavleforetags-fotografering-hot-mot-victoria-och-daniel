Gravfotografering hot mot Victoria och Daniel
Mikael Johansson

Sweco i Gävle fick i uppdrag att inventera gravar på den judiska kyrkogården i Solna. Förutom det vill man använda bilderna för att se möjligheter att höja säkerheten på kyrkogården eftersom den utsätts för vandalisering. Flyghöjden skulle vara 100 meter och flygtiden cirka 20 minuter.

Eftersom kronprinsessan Victoria och hennes familj bor på Haga slott råder det flygförbud i en omkrets på 1 kilometer från slottet för att skydda dem.

I utkanten på på flygförbudsområdet ligger begravningsplatsen i Solna som den judiska kyrkogården är en del av.

– Vi hade en förhoppning att vi skulle få tillstånd eftersom det ligger i utkanten av flygförbudszonen och att ändamålet var rätt viktigt, säger Johan Larsson, mätningsingenjör på Sweco i Gävle.

Tillståndsgivare är Transportstyrelsen som avslog med motiveringen att de skäl som angivits inte var tillräckliga för ge dispens för en flygning. Sweco tillsammans med Judiska församlingen beslutade att överklaga Transportstyrelsen beslut till förvaltningsrätten i Linköping.

Förvaltningsrätten gick helt på Transportstyrelsens linje och ansåg att de skäl som Sweco och Judiska församlingen angett inte var tillräckliga.

– Inventeringen står ju inte och faller med flygningen. Det betyder att vi får göra inventeringen med mer traditionella metoder, säger Johan Larsson.
