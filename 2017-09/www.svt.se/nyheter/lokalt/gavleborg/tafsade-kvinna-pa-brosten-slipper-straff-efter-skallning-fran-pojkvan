Tafsade kvinna på brösten – slipper straff efter skallning
Erik Engelro

Det var i november 2016 som en man i 60-årsåldern enligt åtalet ska ha tagit en kvinna på brösten. Då ska kvinnans partner ha skallat mannen så denne blev medvetslös och fick föras till sjukhus för vård.

MISSA INTE: Så får du lokala nyheter i SVT:s app

Han har i förhör berättat att han kommer ihåg att han stod i baren på en restaurang i Gävle och att han sedan vaknade på sjukhuset.

Mannen som bland annat fick hjärnblödningen och propp i lungan förlorade också luktsinnet efter misshandeln. Vittnen har bekräftat att misshandeln föregicks av att mannen tagit en kvinna på brösten. Han stod därför åtalad för sexuellt ofredande.

Med tanke på de skador mannen ådrog sig efter att pojkvännen till kvinnan slagit ner honom, meddelar tingsrätten att påföljd efterges, alltså att han inte får någon påföljd, trots att han döms för sexuellt ofredande.
