Stal alkohol för 11.000 kronor – greps av personal
Erik Engelro

Vid klockan halvelvatiden igår kväll upptäckte personalen på The Church i Sandviken att en man i trettioårsåldern plockat med sig alkohol och bartillbehör som han lagt i en vagn med avsikt att stjäla det. Personalen gjorde ett så kallat envarsgripande. När polis kom till platsen kunde de räkna ihop värdet på de saker som mannen plockat åt sig till 11.000 kronor.

– Mannen är född 1984. Han anhölls senare av åklagare, säger Mikael Lindgren, RLC-befäl vid polisen.
