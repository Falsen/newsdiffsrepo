Brynäs värvar ersättare till skadade talangen
Måns Weiland

Under CHL-matchen mot IFK Helsingfors i fredags åkte Brynäs på ett tungt skadeavbräck när talangen Jesper Boqvist bröt handleden. Det är oklart hur länge Boqvist blir borta från spel. Men nu har Brynäs värvat en ersättare genom den så kallade ”skadad spelare-klausulen”.

Mikael Johansson, som tidigare har spelat för Färjestad och Leksand i SHL, är klar för klubben.– Jag är nöjd över att presentera forwarden Mikael Johansson, en meriterad forward som nu kommer in i laget och gör att vi kan behålla bredden i truppen. Johansson har en fin meritlista, från spel både i KHL och nu senast i IFK Helsingfors, säger Brynäs sportchef Mikael Johansson i ett pressmeddelande.

Johansson lämnade SHL 2016 för spel i KHL och Lada Togliatti, men där blev det bara 12 matcher innan forwarden lämnade klubben för spel i finska ligan och IFK Helsingfors. Han ansluter till laget på måndag och förväntas debutera i onsdagens träningsmatch mot Mora.
