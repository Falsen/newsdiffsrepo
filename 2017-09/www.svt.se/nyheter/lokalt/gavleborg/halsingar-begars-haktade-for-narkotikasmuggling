Hälsingar begärs häktade för narkotikasmuggling
Mikael Johansson

– Utredningen är i ett väldigt tidigt skede och jag vill inte gå in på några detaljer, säger kammaråklagare Elin Källberg i Gävle.

Enligt häktningsframställan så misstänks mannen att vid två tillfällen i slutet av augusti fört in narkotika via Arlanda flygplats. Vid det första tillfället anser åklagaren att mängden av preparaten är så stora så att brottet ska anses som grovt. Det är också vid det här tillfället som åklagaren anser att kvinnan varit behjälplig på ett sånt sätt att hon är delgiven misstanke om medhjälp till grov narkotikasmuggling.

Polisen slog i lördags till mot mannens hem och grep där både mannen och kvinnan. De anhölls senare på lördagen av åklagare.

– Jag kan inte gå in på vad det är fråga om för narkotika eller vilka mängder, säger Elin Källberg.

Åklagaren anser att för mannens del att det finns risk för att kan undanröja bevis och försvåra utredningen. Dessutom finns det risk att han kan fortsätta den brottsliga verksamheten samt att straffet för brottet inte är mindre än två år. När det gäller kvinnan är det endast fråga om att hon kan undanröja bevis och försvåra utredningen.

Häktingsförhandling hålls under tisdagseftermiddagen.
