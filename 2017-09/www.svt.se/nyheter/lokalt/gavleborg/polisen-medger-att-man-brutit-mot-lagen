Poliser bröt mot lagen när man omhändertog berusad man
Jimmy Roos

I ett svar till JO bedömer polisen att mannen inte kunde ta hand om sig själv, men medger att omhändertagandet (LOB) var olagligt då han togs där han har sin bostad.

Det var sedan någon ringt till polisen och sagt att ”de är fulla och kör skoter”, som polisen skickade flera patruller till platsen, en villa strax utanför Gävle. Men skrev sedan i anmälan kring omhändertagandet av husägaren att han ”hade dålig attityd” och att han var ”höggradigt berusad”.

I sin anmälan till justitieombudsmannen (JO) påpekar mannen också att registreringen av omhändertagandet riskerar att få följder hos andra myndigheter som socialtjänsten och Transportstyrelsen.
