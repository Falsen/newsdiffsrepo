Gävle kommun vann ”Laddguldet”
Josefin Peciva

– Det är en bekräftelse att vi är på väg i rätt riktning. Vi var väldigt glada bara att vara med bland finalisterna, säger Anders Holmsten, affärsområdeschef för energitjänster på Gävle Energi.

Tvåa kom Östersunds kommun, och trea Falun. De övriga finalisterna var Jönköping, Kalmar och Stockholm.

Utnämningen går till den kommun där det är smidigast att äga, köra och ladda sin elbil. Laddguldet ska uppmuntra kommuner till att minska transportsektorns påverkan på klimatet med 70 procent till år 2030, och tävlingen anordnas av bland annat elbolaget Fortum.

LÄS MER: Gävle vill bli bäst på elbilar

Detta är första gången priset delas ut, och i motiveringen står att Gävle vann ”med en gedigen historik och en tydlig vision om en fossilfri kommun år 2020, och ett mål att ha flest laddstolpar i landet” .

– Vilket vi tror vi kommer ha innan året är slut, säger Anders Holmsten.

Med hjälp av pengar från projektet Klimatklivet håller man redan på att bygga 160 nya laddstolpar och siktar på totalt 200 till årsskiftet.

LÄS MER: Grannlänet Dalarna konkurrerade om laddguldet
