Brandattentat mot pizzeria i Söderhamn
Mikael Johansson

Det var vid halv tre tiden i natt som larmet kom att en pizzeria i ett flerfamiljshus stod på Köpmangatan i Söderhamn stod i lågor.

Vittnen har berättat för polisen att de såg två personer kasta in ett föremål genom pizzerians fönster och därefter började det brinna.

Räddningstjänsten var snabbt på plats och gick in med rökdykare. Elden kunde släckas relativt snabbt. Pizzerian fick omfattande skador, men varken rök eller eld spred sig vidare till den övriga fastigheten.

Polisen utreder det hela som grov mordbrand. Än så länge har man inga misstänkta gripna för brandattentatet.  Pizzerian är avspärrad i väntan på teknisk undersökning. Pizzerian hade kameraövervakning som var igång under natten. Det är dock oklart om det finns några bilder på förövarna.

Ägaren vill inte till SVT kommentera händelsen.

Ingen person kom till skada.
