Två trafikolyckor på E4 norr om Gävle
Josefin Peciva

Det har kommit flera larm om två olika trafikolyckor på E4 i höjd med samt norr om Gävle. Det första, vid 16.49, handlade om en singelolycka där en bil träffat mitträcket och voltat. Det ska ha läckt ut olja på vägen, men är oklart om någon skadats.

Klockan 18 kom larmet om en olycka med två fordon på E4 i Gävle, vid avfarten mot Sätra. Även här är det ännu oklart vilken typ av skador som uppstått, men enligt Gefle Dagblad är sju personer är inblandade.

Under räddningsarbetet råder mycket begränsad framkomlighet.
