I dag inleddes det ”okända valet”
Anders Sundin

I kyrkovalet ska du precis som i de allmänna valen rösta i tre olika val. Kyrkofullmäktige. Som medlem i Svenska kyrkan tillhör du en församling, i mitt fall är det Heliga Trefaldighets som ingår i Gävle pastorat. Här kan jag alltså påverka lokalt.

TV: Se ett längre TV-inslag om kyrkovalet i Gävleborg

Till Kyrkans hus i Gävle sökte sig ett 50-tal personer under dagen för att rösta.

– Är man medlem i Svenska kyrkan ska man rösta tycker jag, säger Björn Nyström som var en av det allra första att rösta. Det är en demokratisk rättighet som vi ska utnytttja.

När flera församlingar sätts ihop till en region kallas det för ett stift, stiftsfullmäktige. I Gävleborg tillhör vi Uppsala stift. Stiftet fördelar bland annat bidrag till kyrkobyggnader, till exempel till den här renoveringen av Staffanskyrkan i Gävle.

– Dels vi jag få fram min egna åsikt och dels är det en del partier som jag inte vill ska vara med och på så sätt stoppa, säger Kristina Lundberg.

– Jag har röstat i alla val eftersom jag är med i Svenska kyrkan, det är en skyldighet, säger Ola Bengtsson.

Kyrkomötet är kyrkans högsta organ, lite som riksdagen, Kyrkomötet beslutar om gudstjänstlivet med kyrkohandbok och psalmbok till exempel.

– Man bör använda sin demokratiska rätt, säger Claes-Håkan Jansson som är valnämndens ordförande i Gävle pastorat. Det är stora skiljelinjer i nomineringsgruppernas olika program och eftersom det är få som röstar så är varje röst extra mycket värd. Så därför är det viktigt att så många som möjligt röstar för i det här valet kan verkligen göra skillnad.

Det okända valet brukar kyrkovalet kallas för och valdeltagandet är alltid väldigt lågt, vi förra valet 2013 var deltagande strax under 13 procent. Hit till kyrkans hus i Gävle var det ända några som sökt sig idag.
