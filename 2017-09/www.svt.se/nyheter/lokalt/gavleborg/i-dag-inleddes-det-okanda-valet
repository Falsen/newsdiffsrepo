Nu inleds ”det okända valet”
Anders Sundin

”Det okända valet” brukar kyrkovalet kallas för, och valdeltagandet är alltid väldigt lågt. I förra valet 2013 var deltagandet strax under 13 procent.

I kyrkovalet kan du precis som i de allmänna valen rösta i tre olika val, till:

Som medlem i Svenska kyrkan tillhör du en församling, i reporterns fall Heliga Trefaldighets som ingår i Gävle pastorat, och alltså är det område där han kan påverka lokalt.

TV: Se ett längre TV-inslag om kyrkovalet i Gävleborg

Till Kyrkans hus i Gävle sökte sig ett 50-tal personer under dagen för att rösta.

– Är man medlem i Svenska kyrkan ska man rösta tycker jag, säger Björn Nyström som var en av det allra första att lägga sin röst. Det är en demokratisk rättighet som vi ska utnytttja.

När flera församlingar sätts ihop till en region kallas det för ett stift, stiftsfullmäktige. Gävleborg tillhör Uppsala stift. Stiftet fördelar bland annat bidrag till kyrkobyggnader, till exempel till renoveringen av Staffanskyrkan i Gävle.

– Dels vill jag få fram min egna åsikt och dels är det en del partier som jag inte vill ska vara med och på så sätt stoppa, säger Kristina Lundberg om varför hon röstar.

Ola Bengtsson har röstat i alla val eftersom han är med i Svenska kyrkan.

– Det är en skyldighet, menar han.

Kyrkomötet är kyrkans högsta organ, lite som riksdagen. Kyrkomötet beslutar om gudstjänstlivet med kyrkohandbok och psalmbok till exempel.

Claes-Håkan Jansson som är valnämndens ordförande i Gävle pastorat tycker också man ska använda sin demokratiska rätt.

– Det är stora skiljelinjer i nomineringsgruppernas olika program och eftersom det är få som röstar så är varje röst extra mycket värd. Därför är det viktigt att så många som möjligt röstar för i det här valet kan det verkligen göra skillnad, säger han.
