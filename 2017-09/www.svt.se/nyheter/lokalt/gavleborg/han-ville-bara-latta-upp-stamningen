Granatvisiterande vårdare ville bara ”lätta upp stämningen”
Mikael Johansson

”Jag ska kolla så att du inte gömmer en handgranat på dig”. Så sa en kriminalvårdare på Gävleanstalten till en intagen när han skulle visitera honom i samband med ett läkarbesök. Den intagne kände sig kränkt och anmälde det hela till Justitieombudsmannen, JO, och ansåg att det var ett uttryck för islamafobi.

Kriminalvården medger att det hela har gått till som den intagne har berättat. Vårdaren säger i Kriminalvårdens utredning att han ofta använder sig av den sortens uttryck när han visiterar intagna för att lätta upp stämningen och få den intagne att slappna. Uttalandet hade inget att göra med den tro som den intagne har. Vid tidigare tillfällen har det fungerat, men han märkte vid det aktuella tillfället att den intagne tog illa vid sig och försökte förklara sig.

Kriminalvården konstaterar att ”uttalandena endast var ämnade att lätta upp stämningen”, men de var olämpliga och att anstalten i Gävle har vidtagit åtgärder för att det inte ska upprepas.
