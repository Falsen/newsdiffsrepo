Tränarna tror inte på Brynäs i årets SHL
Anders Sundin

Mästare 2016, semifinaluttåg i fjol. Den här säsongen går Frölunda hela vägen till guld i SHL. I alla fall om man får tro tränartipsen.

– Det är kul att våra konkurrenter tror på oss, säger tränaren Roger Rönnberg.

Tränartipsen är en tradition när SHL har upptaktsträff, och den här gången var det två lag som stack ut bland konkurrenterna.

Frölunda fick fem röster och Växjö tre.

Göteborgslaget vann CHL för andra året i rad förra säsongen, men åkte ut i semifinal i SM-slutspelet mot Brynäs.

Så här ser tränarnas guldtips ut inför säsongen:

Frölunda 5 röster.

Växjö 3.

Skellefteå 2.

Brynäs 1.

Djurgården 1.

HV71 1.

Linköping 1.
