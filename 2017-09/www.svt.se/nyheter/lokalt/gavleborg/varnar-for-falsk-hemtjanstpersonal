Falsk hemtjänst stal medicin vid hembesök
Erik Engelro

Bedragarens bluff upptäcktes i samband med att kunden frågade den ordinarie hemtjänstpersonalen varför de kom på besök fler gånger än de vanligen gör. Efter att man kollat igenom bostaden har man upptäckt att det saknas medicin hos brukaren.

LÄS MER: Många bedrägeriförsök mot äldre

– Det är ett vanligt problem. Den här typen av bedrägeribrott har pågått under många år, man utger sig för att vara läkare eller hemtjänst. Man ska alltid vara uppmärksam. Det är svårt för de äldre för de litar på de här människorna, säger Mikael Hedström, polisens presstalesman.

Att det själs mediciner är för att de finns pengar att tjäna i missbrukarled.

– Det är en stor efterfråga bland missbrukare, säger han.

Polisen tycker det är bra att kommunen nu går ut och varnar.

– Vi ser mycket allvarligt på de här händelserna. Det är beklagligt för kunden som blivit lurad att släppa in obehöriga personer i sitt hem, säger Lena Isokivelä, biträdande förvaltningschef vid Omvårdnad Gävle.
