Planen: 6.000 bostäder på Näringen i Gävle
Erik Engelro

2016 beslutade regeringen att ta fram en exploateringsplan för att samordna kommuner att bygga bostäder där det idag finns svårigheter. Vid en presskonferens på fredagen presenterade regeringen vilka kommuner som valts ut. En av dem är Gävle.

Enligt regeringens rapport är Gävle med i planen eftersom kommunen ”har höga ambitioner inom hållbarhetsområdet, såväl miljömässigt som socialt.”, det skriver Gävle kommun i ett pressmeddelande.

En förutsättning för satsningen är att planerna på dubbelspår norr om Gävle blir verklighet, något SVT tidigare har berättat om. I de planerna frigörs områden på Näringen eftersom bangården i och med det flyttas från centrala Gävle.

LÄS MER: Miljardsatsning på järnväg och vägar i Gävleborg

– Det senaste dagarnas besked är underbara nyheter för Gävle. Att regeringen dessutom lyfter fram vårt hållbarhetsarbete är glädjande, säger kommunstyrelsens ordförande Inger KällgrenSawela (M).

LÄS MER: Bygget av ny järnväg till Gävle hamn startar

Regeringens samordnare kommer nu att inleda samtal med berörda kommuner.

– Det här bidrar till en positiv utveckling som för Gävles del ger fler hållbara bostäder på sikt. Vi ser fram emot att delta i utredningens fortsatta arbete med överenskommelser, säger Bo Bäckström, planeringschef vid Gävle kommun.
