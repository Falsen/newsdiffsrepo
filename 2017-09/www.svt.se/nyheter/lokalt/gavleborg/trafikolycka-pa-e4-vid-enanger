Trafikolycka på E4 vid Enånger – begränsad framkomlighet
Josefin Peciva

En personbil har kört in i mitträcket på E4 i höjd med Enånger runt kvart över nio på onsdagskvällen, rapporterar SOS Alarm.

Det sades först vara ytterligare fordon inblandade i olyckan, men klassificeras nu som singelolycka. En halvtimme senare berättar SOS Alarm att två ambulanser kallades ut men återvände utan att behöva ta med sig någon till sjukhus.

En personbil behöver bärgas från platsen och vägen stängs av helt i södergående riktning och det är begränsad framkomlighet i norrgående körfält. Trafiken väntas flyta som vanligt till 23-tiden, enligt Trafikverket.
