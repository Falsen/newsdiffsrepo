Sandvikenåkare får betala 200.000 kronor
Mikael Johansson

Det var när Transportstyrelsen kontrollerade åkeriföretagets färdskrivare under två månader hösten 2012 som man upptäckte att det brutits mot reglerna 558 gånger.

Vid 182 tillfällen har inte godkänd rast eller vila tagits av förarna. Vid 25 tillfällen har inte dygnsvilan för förarna varit tillräcklig, och vid 11 tillfällen har det gjorts överträdelser av den dagliga körtiden.

Det är inte bara själva tidsreglerna som åkeriföretaget brutit mot. Man har även i många fall inte haft färdskrivaren igång på ett riktigt sätt, diagramblad har avlägsnats eller uppgifter har saknats.

Ärendet har sedan 2014 dragits genom rättsväsendet, men vann laga kraft under sommaren sedan Högsta Förvaltningsdomstolen inte lämnat prövningstillstånd i ärendet.
