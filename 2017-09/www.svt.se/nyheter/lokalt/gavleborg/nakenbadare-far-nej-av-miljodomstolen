Nakenbadare får nej av miljödomstolen
Mikael Johansson

Det var i slutet av juni som länsstyrelsen definitivt sa nej till naturisterna skulle få använda hela nakenbadet på Stenö havsbad i Sandarne.

En del av den norra stranden av Stenö havsbad, precis väster om naturskyddsområdet, har av hävd varit ett nakenbad. Nakenbadet stäckte sig en bra bit in i det naturskyddsområde som finns för fågellivet. Men sedan några år råder det tillträdesförbud på naturskyddsområdet under vår- och sommarmånaderna och det finns ett stängsel.

Länsstyrelsens beslut överklagades av Naturistföreningen i Gävleborg till Mark- och miljödomstolen i Östersund som nu i sin dom helt går på länsstyrelsens linje.– Det föreligger inte sådana särskilda skäl att dispans från beträdesförbudet ska medges, skriver domstolen.

Domen kan överklagas till Mark- och miljööverdomstolen. Där krävs det dock prövningsrätt.
