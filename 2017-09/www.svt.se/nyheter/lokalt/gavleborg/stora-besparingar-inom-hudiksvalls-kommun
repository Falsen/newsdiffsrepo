Stora besparingar inom skola och förskola i Hudiksvall
Emma Åhlström

En tidigare prognos visade att lärarenämnden inom Hudiksvall kommun skulle gå back med över 14 miljoner kronor. Nu har dock läget förvärrats ännu mer och en ny prognos visar ett underskott på uppemot 24 miljoner kronor.

– För att komma till rätta med lärandenämndens negativa avvikelse behöver vi vidta ytterligare besparingsåtgärder, säger nämndens ordförande Gerd Olsson (S) i ett pressmeddelande.

I dag beslutade därför nämnden om en rad nya besparingsåtgärder för att komma till rätta med ekonomin. Det handlar bland annat om att inte tillsätta vikarier till vakanta tjänster innan nyrekrytering och färre personal i barngrupperna.

– Det är tuffa men nödvändiga beslut, säger Gerd Olsson (S).

MISSA INTE: Så får du lokala nyheter i SVT:s app
