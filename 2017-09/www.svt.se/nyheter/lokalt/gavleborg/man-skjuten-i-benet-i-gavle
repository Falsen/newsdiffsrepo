Man skjuten i benet i Gävle
TT

– De har haft en kräftskiva där, sedan har det kommit dit något gäng och en man på den där kräftskivan har ifrågasatt varför de var där och då har han blivit skjuten i benet, strax ovanför knät, säger Joel Manner, RLC-befäl polisregion Mitt.

En misstänkt gärningsman som är i 20-årsåldern kunde gripas på plats. Polisen har också tagit ett vapen i beslag. Den skottskadade, en man i 45-årsåldern, har förts till sjukhus för vård.

Relationen mellan de båda är okänd.

– Vi jobbar vidare för fullt med ärendet, säger Joel Manner.

Han vill inte gå in närmare på om gärningsmannen är känd av polisen sedan tidigare.

Polisen fick larmet vid midnatt. Flera polispatruller skickades dit.

Händelsen rubriceras som grov misshandel.
