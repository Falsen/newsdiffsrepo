Nytt storkök i Sandviken
Emma Åhlström

I dag finns kommunens centralkök på Mugrådsskolan och det byggdes 1969. Sedan dess har det hänt mycket inom storkök och nu satsas 42 miljoner kronor på ett nytt modernt kök.

– Det är en dröm som går i uppfyllelse. Främst för att vår personal får en förbättrad och genomtänkt arbetsmiljö, säger Maria Eriksson, servicechef i Sandvikens Kommun i ett pressmeddelande.

Det nya centralköket kommer att byggas på Tuna-området och i samband med det byggs också en ny distributionscentral på samma plats. En stor vinst då det blir färre transporter och förenklar leveranskedjan.

Det nya centralköket kommer att leverera mat till kommunens skolor, förskolor och omsorgsboenden.

LÄS MER: Liv och rörelse viktigt i Sandvikens nya centrum

Och det är inte bara kök som har förändras sedan 1969.

– Antalet portioner har ökat från 3 000 till 5 000 per dag. Från att tidigare ha använt en stor andel hel- och halvfabrikat, lagas i dag den mesta maten från grunden, säger Maria Eriksson.

MISSA INTE: Så får du lokala nyheter i SVT:s app
