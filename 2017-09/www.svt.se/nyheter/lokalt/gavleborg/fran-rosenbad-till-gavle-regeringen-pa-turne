Stefan Löfven (S): Ny myndighet till Gävle
Emma Åhlström

Förutom mötet på Gävle slott kommer regeringen, med statsminister Stefan Löfven (S) i spetsen, också att besöka andra platser i länet. Gävle sjukhus och vård- och omsorgsboendet Åsgården i Söderhamn är två av dem.

TV: Se inslaget om regeringens besök på Gävle slott

Landshövding Per Bill kommer att vara med under dagen.

– Jag kommer att presentera min skrytlista med bra saker om Gävleborg och de goda förutsättningar som har stor betydelse för en fortsatt positiv utveckling i vårt län, säger Per Bill.

Statsminister Stefan Löfven (S) presenterade en stor nyhet på Gävle slott. En ny myndighet placeras i Gävle. Deras uppgift är bland annat att sammanställa arbetsmiljöfrågor och analysera arbetsmiljöpolitiken.

– Att sprida statliga myndigheter i hela landet är viktigt för oss. Myndigheten för Arbetsmiljökunskap placeras i Gävle, säger Stefan Löfven (S).

Myndigheten kommer innebära 20 nya jobb och ska vara på plats i juni nästa år.

LÄS MER: Regeringen viker miljard för Sverigesatsning
