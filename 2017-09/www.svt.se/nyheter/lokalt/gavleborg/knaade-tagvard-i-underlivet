Knäade tågvärd i underlivet
Erik Engelro

31-åringen som tidigare förekommer i belastningsregistret åtalades för en rad brott vid Gävle tingsrätt. Bland annat har han vid två olika tillfällen misshandlat tågvärdar i samband med biljettvisering. En gång i Karlskrona och en gång på ett tåg mellan Sundsvall och Hudiksvall. Det var den 23 maj som 31-åringen vägrade betala tågbiljetten ombord på tåget. Han ska i samband med det ha knäat tågvärden mellan benen.

Några veckor senare, den 17 juni, besökte mannen biblioteket i Sandviken där han ska ha kastat en dator i golvet. När en ur personalen konfronterade mannen misshandlade han bibliotekarien med slag mot kropp och huvud. Dagen före, den 16 juni, slog hade han sin knytnäve i en datorskärm så den flög i golvet och gick sönder, den gången var det på Gävle bibliotek.

MISSA INTE: Så får du lokala nyheter i SVT:s app

Han åtalades också för att ha sparkat mot en kvinna på Galleria Nian i Gävle. Han ska enligt åklagaren ha kallat henne ”Jävla hora”. Enligt uppgift från mannen ska han ha stört sig på kvinnans väska. 30-åringen uppger själv att han blev arg på väskan när han såg den, inte på personen som bar på den. Han frias därför av rätten på den punkten eftersom det krävs uppsåt för att dömas för misshandel.

Sammantaget döms han bland annat för misshandel, våld mot tjänsteman och skadegörelse. Efter utlåtande från vården döms mannen till rättspsykiatrisk vård eftersom han anses lida av allvarlig psykisk sjukdom.
