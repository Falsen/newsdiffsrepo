Madeleine Nilssons sikte på Finnkampen
Emma Åhlström

Vi träffar Madeleine Nilsson på ett regnigt Gunder Hägg i Gävle. Men som friidrottare är hon van. Och som trestegshoppare luttrad. I Nilssons gren spelar ju väder och vind stor roll.

TV: Se ett längre TV-inslag

– Ja, speciellt vinden. Man vill ju ha bra vind i ryggen för att kunna hoppa långt, säger Madeleine Nilsson, som tävlar för Gelfe IF.

Väderleksrapporten inför helgen och Finnkampen i Stockholm visar dock inget regn, utan sol och moln. Så det är bra förutsättningar för Madeleine Nilsson, som dessutom är i sitt livs form och har ett nytt personbästa på 13.10 från SM med sig i ryggen.

– Det är jätteskönt att få gå in där och veta att man är i bra form. Då är det också lättare att motivera och förbereda sig inför tävlingen.

TV: Geflelöparen Erik Martinsson gillar smärtan

Du har varit med i Finnkampen förut, vad är det för speciellt med den tävlingen?

– Det roligaste är att få tävla i lag. Som friidrottare är man individualist, alla är vana att köra en och en i sin gren. Så bara att få tävla i lag och få den stöttningen från sitt lag är häftigt.

Och målsättningen. Hur går det i helgen?

– Vi har ett klubbrekord på 13.38 som dessutom sattes på Stockholms Stadion, det satsar jag på, säger Madeleine Nilsson.

LÄS MER: Nilsson vann rafflande final
