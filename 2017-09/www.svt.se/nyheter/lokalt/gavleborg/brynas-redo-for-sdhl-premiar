Brynäs redo för SDHL-premiär
Måns Weiland

1981 kom Åke Lilljebjörn till Brynäs från Mora. Det blev sex säsonger för Lilljebjörn i Brynäs innan han gick till AIK och sedan till Frölunda och Leksand.2003 avslutade han karriären i engelska ligan och London Knights. Nu är han tillbaka i klubben där elitkarriären började, som ansvarig för Brynäs damlag.– Det känns som om cirkeln är sluten kom hit som 18-åring, det är fantastiskt kul att vara tillbaka, säger Lilljebjörn.

TV: Se reportaget om Brynäs inför SDHL-premiären

Förra säsongen åkte Brynäs ut i kvartsfinalen mot Luleå. Den här säsongen hoppas laget kunna nå längre än så men laget påpekar att det viktigaste under inledningen är att ha tålamod.Det vore skönt att komma förbi kvarten, vi har fastnat där flera år i rad nu klart det vore skönt att gå längre. Men framförallt måste vi ha tålamod nu i början med nya tränare, det kommer ta tid men det blir bra i längden, säger forwarden Anna Borgqvist.

Läget inför morgondagens premiär är inte optimal. Laget har bara fem backar tillgängliga. – I början måste vi ha tålamod. Det är en tunn trupp på backsidan och det gör att vi är känsliga för skador. Sen blir det svårt när vi bara är 4-5 stycken backar att orka så då kan vi inte spela på det sätt vi vill hela tiden, säger Lilljebjörn.

Morgondagens motståndare, AIK, tippas höra till toppen den här säsongen och Brynäs är inställda på en tuff uppgift. – De har några toppspelare och bra målgörare, så det gäller att spela bra defensivt och har bra kommunikation med Sara i mål. Jag tror på vinst, säger nyförvärvet, Caroline Markström.
