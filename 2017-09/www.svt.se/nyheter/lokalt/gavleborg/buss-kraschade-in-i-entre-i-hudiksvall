Buss kraschade in i entré i Hudiksvall
Mikael Johansson

Föraren ska enligt räddningstjänsten ha drabbats av sjukdom och därmed tappat kontrollen över fordonet som för tillfället inte var i trafik.

Både bussens front och den yttre delen av entrén fick omfattande skador.Olyckan orsakade stopp i trafiken på Drottninggatan och även förseningar i busstrafiken.

Föraren fördes till sjukhus med ambulans. Enligt Region Gävleborg är mannen allvarligt skadad och inlagd på vårdavdelning.
