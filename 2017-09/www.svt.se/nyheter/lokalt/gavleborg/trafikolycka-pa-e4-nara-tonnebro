Trafikolycka på E4 nära Tönnebro
Josefin Peciva

Enligt de första uppgifterna till SOS Alarm ska en lastbil och en personbil vara inblandade.

En personbil ska ha kört in i mitträcket, en person är ute ur bilen, och det har uppstått någon typ av läckage från bilen. Det är oklart om någon skadades i olyckan.

Larmet kom runt tio i åtta på måndagskvällen och det råder begränsad framkomlighet i trafiken mellan Axmartavlan och Trafikplats Tönnebro i båda riktningarna. Trafiken tros flyta på som vanligt igen runt niotiden.
