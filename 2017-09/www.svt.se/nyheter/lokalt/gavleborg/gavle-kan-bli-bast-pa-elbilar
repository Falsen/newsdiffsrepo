Gävle kan bli bäst på elbilar
Emma Åhlström

– Just nu håller vi på att bygga 160 nya laddplatser i Gävle. Under årets slut kommer vi att vara den mest elladdningstäta kommunen i landet sett per capita, säger Anders Holmsten, affärsområdeschef energitjänster på Gävle Energi.

Förutom Gävle kommun finns också Östersund, Falun, Stockholm, Jönköping och Kalmar med i finalen i tävlingen, som anordnas bland annat av elbolaget Fortum. Enligt juryn ger de här kommunerna invånarna de bästa förutsättningarna för att äga, köra och ladda elbilar.

Tävlingen avgörs den femte september.

– Jag tror att vi ligger bra till, men bara att vi har nått topp sex är vi väldigt glada för, säger Anders Holmsten och fortsätter.

– Det är en bekräftelse att vi gör rätt saker och är på väg i rätt riktning.
