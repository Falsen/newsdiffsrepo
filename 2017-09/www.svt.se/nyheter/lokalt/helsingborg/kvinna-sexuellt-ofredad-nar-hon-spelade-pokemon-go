Kvinna sexuellt ofredad när hon spelade Pokémon Go
Julia Åberg

Under sommarkvällen i Stadsparken hamnade kvinnan i samtal med en annan kvinna, som också hon spelade Pokémon Go.

Plötsligt dök mannen upp och låste fast kvinnans arm, och försökte sedan komma innanför hennes kläder. Men kvinnan lyckades ta sig loss, och skyndade sig att ta en bild av mannen med sin mobiltelefon. Där efter anmälde hon händelsen till polisen.

Nu, ett år senare, har domen fallit mot mannen i Helsingborgs tingrsätt. Rätten anser att både kvinnan som anmält, och kvinnan som bevittnade händelsen har varit trovärdiga i sina beskrivningar av händelsen. Gärningen anses vara ägnad att kränka målsägarens sexuella integritet.

Mannen döms därför för sexuellt ofredande till villkorlig dom och dagsböter.

Tingsrätten menar även att kvinnan genom ofredandet utsatts för en så kraftig kränkning att hon är berättigad till skadestånd från mannen på 5000 kronor.
