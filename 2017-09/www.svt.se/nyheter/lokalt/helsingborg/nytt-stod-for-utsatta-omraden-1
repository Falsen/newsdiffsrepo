Landskrona kan få del av nytt miljonstöd till utsatta områdem
TT

Stödet har varit ett krav från Vänsterpartiet (V) i budgetförhandlingarna med regeringen. Tanken är att pengarna ska kunna sökas av kommuner som har områden som brottas till exempel med hög arbetslöshet, låg utbildningsnivå och lågt valdeltagande, uppger regeringen och Vänsterpartiet.

Stödet, som finns med i budgetpropositionen, ska bland annat finansiera insatser för jobb, utbildning, service, och sociala insatser.

Tanken är att stödet ska finnas tillgängligt att söka under de kommande tio åren och att det ska trappas upp till 2,5 miljarder kronor årligen från 2020. Stödet ska kunna gå till utsatta glesbygdskommuner, bruksorter och förorter.

Koppargården i området Karlslund i Landskrona är ett område som kan få söka ett nytt statligt stöd för bland annat sociala insatser.
