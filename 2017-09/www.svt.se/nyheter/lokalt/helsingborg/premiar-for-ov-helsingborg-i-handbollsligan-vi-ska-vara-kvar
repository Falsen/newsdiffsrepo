Handbollspremiär för OV Helsingborg: ”Vi ska vara kvar”
Maria Makar

OV Helsingborg tog hem allsvenskan förra säsongen och gick då upp till handbollsligan, efter att i fem år i rad nått kvalplats, men inte lyckats ta sig ända fram. Senast man spelade i högstaligan var 2009/2010.

I kväll gästar topplaget Lugi Helsingborg för premiärmatchen. OV Helsingborg har finslipat det sista inför mötet och gått igenom hur Lugi spelar.

– Vi har väntat och väntat och väntat på det här. Vi känner oss förberedda, har en frisk trupp med bra stämning, säger OV Helsingborgs tränare Ulf Sivertsson, som tränat laget i ungefär ett år.

Hela fem Skånelag spelar i handbollsligan och efter Lugi, möter Helsingborg Kristianstad borta och Malmö hemma.

– Det är superbra med många skånska lag, det blir många derbyn som drar folk och inte så långa resor.

Kommer ni hålla er kvar i handbollsligan?

– Vi ska vara kvar, vår målsättning är att knipa tiondeplatsen, så vi slipper negativt kval.
