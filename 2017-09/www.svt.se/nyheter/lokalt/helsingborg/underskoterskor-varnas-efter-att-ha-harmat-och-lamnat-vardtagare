Undersköterskor varnas för kränkande behandling
Oskar Söderström

Det var i somras som de två undersköterskorna besökte en vårdtagare tillsammans med två feriepraktikanter. I samband med besöket ska vårdtagaren ha uttryckt att hon vill dö.

Därefter ska undersköterskorna ha uttryckt för praktikanterna att de inte kan prata med vårdtagaren eftersom att hon är död. Den ena underköterskan ska även ha sagt ”Fan vad äckligt detta är” inför vårdtagaren.

Efter händelsen varnades de två undersköterskorna av arbetsgivaren, Bjuvs kommun, för att de inte behandlat vårdtagaren korrekt, haft ett felaktigt språkbruk och för att de lämnat vårdtagaren själv efter händelsen.

– Vi ser mycket allvarligt på det här, det är mycket oacceptabelt och vi vidtog åtgärder direkt enligt de rutiner vi har, säger Sofia Persson verksamhetschef för äldreomsorgen i Bjuvs kommun.

Hon berättar också att de två undersköterskorna inte längre är anställda hos kommunen.
