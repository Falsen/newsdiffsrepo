Facebookade i bilen – åtalas för vårdslöshet
Julia Åberg

Händelsen ägde rum på Malmöleden i Helsingborg i augusti. Enligt åtalet ska kvinnan både skickat sms och chattat på Facebook samtidigt som hon körde bil. Färden var vinglig, och flera gånger ska bilen ha kommit över i mötande körbana.

Resan tog slut först när kvinnan krockat med en stenrefug.

Sedan några år tillbaka har svensk lag kompletterats med bestämmelser för hur mobiltelefoner får användas under bilkörning. Förare får endast använda kommunikationsutrustning om det inte påverkar körningen på ett trafikfarligt sätt. Straffet för att bryta mot lagen är böter.

När lagen infördes fick den viss kritik för att vara tandlös, detta eftersom bevisläget ofta kan vara svårt.

Kvinnan som använde mobilen på Malmöleden har erkänt att hon brustit i uppmärksamhet.
