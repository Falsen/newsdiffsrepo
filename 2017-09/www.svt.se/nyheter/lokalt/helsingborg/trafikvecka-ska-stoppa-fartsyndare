Trafikvecka ska stoppa fartsyndare
Oskar Elfving Söderström

Under nästa vecka satsar polisen på en trafikvecka. Det kommer göras extra många hastighetskontroller och alla poliser har fått uppdrag att fokusera extra på trafiken.

– Tid som inte är märkt till annat då ska poliserna fokusera på trafiken, säger Eva-Lotta Hermansson Truedsson på polisen i nordvästra Skåne.

Men även om det framförallt är fartsyndare man riktar in sig på så menar Eva-Lotta Hermansson Truedsson att det även brukar generera en del andra åtgärder.

– Vi vet av erfarenhet att när man gör hastighetskontroller så blir det mycket annat, exempelvis olovlig körning.
