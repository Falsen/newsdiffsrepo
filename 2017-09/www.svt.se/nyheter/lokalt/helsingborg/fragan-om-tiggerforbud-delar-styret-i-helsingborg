Frågan om tiggerförbud delar styret i Helsingborg
Babiker Malik

Peter Danielsson (M) kommunalstyrelsens ordförande i Helsingborgs stad delade sin syn via sms angående Moderaternas förslag på tiggeriförbud.

– Att förbjuda tiggeri är inte lösningen på fattigdom i Rumänien eller Bulgarien, men det är och andra sidan inte tiggeri heller. Det riskerar tvärtom att hålla kvar människor i fattigdom. Det är inte rimligt att normalisera tiggeri i Sverige som försörjning. Därför välkomnar jag att Moderaterna vill införa ett nationellt förbud.

LÄS MER: Moderaterna vill ha ett nationellt tiggeriförbud

Kommer ni väcka frågan här i Helsingborg?

– Vi kommer inte att agera utan att vi är överens i blågröna Helsingborg.

Men de styrande är inte överens. Maria Winberg Nordström (L), kommunalråd i Helsingborg, skulle inte ställa sig bakom ett tiggeriförbud.

– Det måste vara tillåtet att be människor om hjälp. Det måste också vara tillåtet för helsingborgarna att hjälpa en utsatt person och jag vill som privatperson inte bli kriminaliserad när jag ger tiggarna pengar, vilket jag brukar göra.

Förra veckan rapporterade SVT Nyheter om Vellinge kommuns försök att införa tiggerifria zoner.

LÄS MER: Flera kommuner kan följa efter Vellinge om förbudszoner godkänns
