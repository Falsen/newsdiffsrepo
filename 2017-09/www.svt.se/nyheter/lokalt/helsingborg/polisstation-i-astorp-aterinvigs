Polisstationen i Åstorp öppnar på nytt
Babiker Malik

Bo Blixt, kommunpolis för Bjuv och Åstorp, ser detta som en god möjlighet att kunna ge Åstorpsborna en utökad service på plats.

Vad kan du berätta om denna återinvigning?

– Tanken med denna återinvigning är helt enkelt att kunna vara mer tillgänglig för allmänheten.

Hur viktigt är det här för Åstorpsborna?

– Vi har haft dialoger där vi har pratat med medborgarna och företrädare för kommunen där man har framfört att det har varit ett definitivt önskemål att få träffa någon från polisen fysiskt på en polisstation.

Varför behövs det?

– Vi har ju haft en del service i medborgarhuset i Åstorp men det är inte riktigt samma sak, man kan inte göra alla polisiära ärenden där. Man kan till exempel inte göra en anmälan. Ärenden som anses vara lite mer allvarliga och där man har behov av en polis blir begränsade när en polisstation inte är tillgänglig. Därför vill vi ge medborgarna denna möjlighet med återöppningen av polisstationen i Åstorp.

Finns det en tanke på att ha öppet mer än en dag i veckan?

-  I nuläget har vi inte dessa resurser men man ska aldrig stänga några dörrar. I framtiden, om behovet finns så kommer vi se över det.

Hur påverkar detta öppettiderna på polisstationen i Bjuv?

– Vi har ju haft öppet fem dagar i veckan i Bjuv men vi bedömer att vi klarar Bjuvsbornas ärenden ändå fast vi istället har öppet fyra dagar i veckan. Varje helgfri tisdag från och med i dag mellan 09.00 och 15.00 kommer polisstationen på Storgatan 5 ha öppet.
