Två bilar krockade i korsning – man misstänkt för vårdslöshet i trafik
Calle Berglund

Räddningstjänst, ambulans och polis fick larm om olyckan klockan 19.39 på fredagen. Två bilar hade då kolliderat i korsningen Sockengatan/Växjögatan i Helsingborg.

– Båda förarna, två män är avförda i ambulans till sjukhus med lindriga skador, säger Stephan Söderholm, informatör vid polisens ledningscentral.

En av männen är misstänkt för vårdslöshet i trafik.

Båda bilarna bärgades från olycksplatsen.
