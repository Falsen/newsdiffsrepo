Församlingshemmet blir förskola
Susanne Nord

Melin Förvaltning AB i Ängelholm har köpt församligshemmet i Rebbelberga av Svenska Kyrkan och ska nu bygga om fastigheten till förskola och sedan hyra ut den till kommunen, skriver Helsingborgs Dagblad.

Det har länge funnits ett stort behov av barnomsorgsplatser i området och på onsdagen beslutade kommunstyrelsen i Ängelholm sig för att skriva ett hyresavtal på tio år med fastighetsbolaget, vilket innebär en årshyra på 847 000 kronor.

Den nya förskolan kommer att ha platser för 60 barn och ett nytt kök för matlagning.

Detaljplanen kommer att behöva ändras när lokalen byggs om men kommunen har lovat fastighetsägaren dispens och redan 1 januari 2018 ska de första barnen kunna börja.
