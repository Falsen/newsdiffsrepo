Tågstopp mellan Uppsala och Gävle på fredagskvällen
Johanna Johansson

Strax innan klockan 20 kom larmet in till SOS Alarm. Någon typ av olycka hade inträffat norr om järnvägsstationen i Skutskär.

Tåtgtrafiken stoppades, och Räddningstjänsten kallades till platsen. Men Trafikverket kan inte berätta vad som har hänt.

– Det var ett tåg som körde på någonting. Det kan ha varit ett djur eller så, men jag vet inte, säger presskommunikatör Marita Vedin på Trafikverket.

All trafik mellan Gävle och Uppsala stoppades.

– Det är en handfull tåg som påverkas: Upptåget, SJ Regional och snabbtåget, sade Ulrika Karlsson, presskommunikatör på Trafikverket.

Strax efter klockan 21.30 var hindret undanröjt och trafiken igång igen – men med stora förseningar.
