Tågstopp mellan Uppsala och Gävle
Johanna Johansson

Larmet kom in till SOS Alarm strax innan klockan 20. Räddningstjänsten befinner sig på platsen och tågstopp har begärts.

Enligt Trafikverkets hemsida är orsaken till stoppet ett tillbud, men det finns ännu inga detaljer om vad som har hänt.

Resenärer mellan Gävle och Uppsala kunde vid 20:30-tiden på fredagskvällen räkna med förseningar på minst en halvtimme.

– Just nu är det en handfull tåg som påverkas, Upptåget, SJ Regional och snabbtåget, säger Ulrika Karlsson, presskommunikatör på Trafikverket.
