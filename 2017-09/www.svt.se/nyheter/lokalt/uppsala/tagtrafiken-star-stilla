Tusentals resenärer fast i tågkaos
Lotta Sandhammar

Det var en brand i ett ställverk, den anläggning som styr växlar och signaler, som stoppade all tågtrafik mellan Uppsala och Stockholm på onsdagsmorgonen.

Både fjärrtåg, pendeltåg och Arlanda Express påverkades och många resenärer blev strandsatta.

Trafikverkverket uppgav klockan 8.15 att branden var släckt och att ställverket var reparerat.

– Vi har släppt på all trafik och har just nu omkring en timmes förseningar på fjärrtågen och en halvtimme på pendeltåden, säger Josefine Gröndahl på Trafikverkets pressjour.

Orsaken till branden är än så länge oklar.

Strax efter klockan sju satt SVT Nyheter Uppsalas reporter Magnus Hellström på ett SL-tåg i höjd med Rotebro.

– Det ska sättas in ersättningsbussar på sträckan Upplands Väsby-Märsta, men det finns ingen information om hur vi ska ta oss vidare mot Uppsala därifrån, säger han.

Frederik Iselidh skulle ha åkt från Uppsala klockan 07.22.

– Det är informationskaos här, det sägs olika saker om vartannat. Folk är väldigt trötta på SJ, säger han.
