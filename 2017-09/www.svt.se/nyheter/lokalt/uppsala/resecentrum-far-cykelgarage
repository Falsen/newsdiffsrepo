Resecentrum får cykelgarage
Lotta Sandhammar

Ett cykelgarage ska byggas intill Resecentrum, uppgav politikerna på presskonferensen om budgeten.

Garaget ska vara två våningar högt och byggas på samma sida där länsstyrelsen ligger.

– Det ska ligga på den befintliga cykelparkeringen. Det blir en träkonstruktion med liv och rörelse utanför i form av bland annat serveringar, säger kommunalråd Maria Gardfjell (MP).

Kostnad för garaget beräknas till mellan 25 och 30 miljoner kronor.

– Det ska börja byggas under nästa år och stå klart våren 2019, säger Maria Gardfjell.

Planerna på ett garage har funnits ända sedan 2007.

Idén har tidigare provats med framgång i Örebro.

Nyheten om cykelgaraget är en del av den budget som den politiska majoriteten i Uppsala presenterar i dag.

LÄS MER: Budget med satsningar på jobb
