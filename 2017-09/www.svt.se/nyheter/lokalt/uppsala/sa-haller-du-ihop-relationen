Så håller du ihop relationen
Niklas Gedda

Monica Buhrman är psykolog och psykoterapeut vid Uppsala universitet. Och är det något tips hon vill ge par som känner att de hamnat i en negativ spiral är det: kommunicera.

– Det är väldigt lätt att kommunikationen blir destruktiv när ett par upplever att de inte har det bra. Och det måste man vända till konstruktiva samtal. Det kanske är självklart och något man jobbar mycket med i parterapi men det är så otroligt viktigt, säger Monica Buhrman.

LÄS MER: Flest skiljer sig efter semestern

Ett sätt att göra det är att byta kommunikationssätt.

– Istället för att leta och uppmärksamma del hos den andre är det viktigt att validera den andre och att rannsaka sig själv. Då löser par i regel fler konflikter när de är villiga att se sina egna brister, säger Monica Buhrman.

Det är också viktigt att inte försöka lösa allt på en gång.

– Det måste vara en pågående process i vardagen. Man ska inte vänta till semestern och då försöka lösa allt. Hitta tid för varandra i vardagen och hitta på saker tillsammans är viktiga saker året om. Och sök hjälp i tid, säger Monica Buhrman.
