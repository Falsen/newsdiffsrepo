Mer regn under kvällen
TT

Uppemot 35 millimeter regn väntas falla i det kraftiga regnvädret som drar bort under dagen.

– Det mesta av regnet har ju redan kommit, men det är kraftiga stråk som just nu ligger från östra Småland upp över Östergötland och vidare upp mot Svealand, säger meteorologen Sandra Andersson.

I kväll väntas det vara fortsatt regnigt på många håll i Svealand och södra Norrland. Nytt regn drar sig in västerifrån över mellersta Sverige.

– Men det handlar inte om lika stora mängder, säger Andersson.
