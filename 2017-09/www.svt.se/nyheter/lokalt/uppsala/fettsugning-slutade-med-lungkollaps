Fettsugning slutade med lungkollaps
Johanna Johansson

Det var efter en fettsugning på en klinik i Uppsala som patienten började känna smärta i bröstkorgen. Smärtan försvann efter en injektion med smärtstillande läkemedel, men på väg hem fick patienten återigen svårt att andas. Patienten åkte självmant till akuten i Gävle där en undersökning visade att patienten drabbats av lungkollaps.

Efter ett dygn skickades patienten vidare till Falu lasarett för uppföljning, varpå hon skrevs ut. Tre månader efter händelsen sade sig patienten vara smärtfri. Enligt anmälan led hon dock fortfarande av koncentrationssvårigheter och ångest.
