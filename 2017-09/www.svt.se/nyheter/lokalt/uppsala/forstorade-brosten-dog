Förstorade brösten – dog
Rufus O Jägemar

Personen opererades på en klinik i Uppsala under hösten 2006. Sex år senare fick patienten komplikationer – bland annat vätskeutgjutningar i de områden som opererats. Problemen startade kort efter att patienten varit med om en bilolycka.

Vätskan tömdes, varpå man upptäckte en tumör i ena bröstet. Patienten diagnoticerades med det förhållandevis okända tillståndet ALCL: en typ av tumör i immunsystemet – en typ av non-Hodgkins lymfom.

Fallet är det första kända och bekräftade fallet i Sverige rörande ALCL. Sedan dess har dock flera andra fall konstaterats i koppling till ALCL i Sverige och i andra delar av världen.

En behandling av tumören påbörjades bland annat på onkologen i Uppsala, men patienten avled senare i sviterna av tillståndet.

Enligt den aktuella kliniken som gjorde bröstförstoringen ska den ”mest använda typen” av implantat ha används. Redan 2012 tog en aktuella vårdgivaren kontakt med tillverkaren av implantatet, som i sin tur ansåg att implantatet inte var felaktigt. Detta eftersom man inte hade tillräcklig kunskap om sjukdomen ALCL i Sverige då, enligt anmälan.

Dödsfallet är nu anmäld till Läkemedelsverket, efter att ha handlagts vid Inspektionen för vård och omsorg. Läkemedelsverket ska nu se över om någon eventuell åtgärd ska sättas in eller ses över gällande det aktuella implantatet.
