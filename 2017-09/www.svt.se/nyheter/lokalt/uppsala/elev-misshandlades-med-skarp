Elev misshandlades med skärp
Johanna Johansson

Den misstänkta misshandeln ska ha ägt rum vid 12-tiden på torsdagen på Westerlundska gymnasiet, vilket Enköpings-Posten var först med att rapportera om. En manlig elev uppges ha slagit en annan elev i samma ålder med ett skärp. Han ska även ha hotat den andra eleven.

– Slagen träffade eleven på ryggen och armarna. Han ska även ha fått motta hot om brottslig verksamhet, säger Lisa Sannervik, presstalesperson vid Uppsalapolisen.

En polisanmälan om olaga hot och misshandel har nu upprättats. Westerlundska gymnasiet har gjort en kränkningsanmälan och en vitesanmälan. Man kommer också att göra en orosanmälan till socialförvaltningen.

– Eleven har stängts av i en vecka under tiden vi utreder vad som hände. Det kan hända att det avstängningen förlängs, men det får vi se då, säger Kenny Andersson, gymnasiechef på Westerlundska gymnasiet.
