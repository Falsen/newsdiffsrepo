Uppsalamoderater nominerar Ulf Kristersson
Johanna Johansson

– Jag föreslog Ulf Kristersson och det fick stort gillande, säger Fredrik Ahlstedt, kommunalråd och 1:e vice förbundsordföranden i för Moderaterna i Uppsala län.

Varför nominerar ni Ulf Kristersson?

– Han har varit mycket i Uppsala och pluggat här så det känns som det kan bli mycket bra. Han driver frågorna om jobb och integration, som vi tycker är viktiga här. Han jobbar också mycket med trygghetsfrågor och ordning och reda i ekonomin, vilket är viktigt för Uppsalaborna.

Hur kommer partiet förändras om Ulf Kristersson blir ny partiledare?

– Jag tror inte att det kommer bli någon stor kursändring i politiken. Ulf Kristersson har varit med och jobbat fram stora delar av vår ekonomiska plattform och vad vi ska prioritera. Han kommer också att driva allianssamarbetet framåt, dte är en av hans styrkor att han kommer klara det.

Moderaterna väljer ny partiordförande den 1 oktober, då partiet håller extrastämma. Nomineringar kan göras fram till den 11 september.
