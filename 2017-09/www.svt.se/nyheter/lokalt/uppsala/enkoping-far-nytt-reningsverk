Enköping får nytt reningsverk
Johanna Johansson

Det nya reningsverket ska placeras i Vappa, några kilometer sydväst om Enköping. Prislappen beräknas landa på 460 miljoner kronor, en kostnad som ska finansieras av VA-kollektivet, rapporterar P4 Uppland.

Under tiden som byggarbetet pågår ska det gamla reningsverket underhållas så att det håller tills det nya är på plats, år 2022.

LÄS MER: Nu kan det bli dyrare att gå på toa i Enköping

Innan arbetet kan påbörjas måste kommunen dock göra en en detaljplaneändring som tillåter byggandet av verket. Enligt Enköpings-Posten var samtliga politiska partier i plan- och exploateringsutskottet positivt inställda till att göra de ändringar som krävs.
