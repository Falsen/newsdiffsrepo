Skjutning i Malmö kopplas till Uppsala
Joel Swahn

Samma dag, den 18 augusti, som en 30-årig man sköts till döds i Stenhagen i Uppsala skedde fler skjutningar i landet: i Västerås, Stockholm och Malmö. En av de två skottskadade männen från Malmöskjutningen har koppling till mordoffret i Uppsala. Detta var Aftonbladet först att rapportera. Offret i Malmö är folkbokförd på samma gata där 30-åringen sköts ihjäl, skriver tidningen.

LÄS MER: Vittnen kan ha sett mördaren

I samtal med Uppsalatidningen bekräftar förundersökningsledare vid Malmöpolisen att en av de skottskadade männen i Malmö har kopplingar till Uppsala.

– Jag kan bekräfta att den ena av två skottskadade på Lagmansgatan är från Uppsala, säger Göran Söderberg, förundersökningsledare vid Malmöpolisen, till Uppsalatidningen.
