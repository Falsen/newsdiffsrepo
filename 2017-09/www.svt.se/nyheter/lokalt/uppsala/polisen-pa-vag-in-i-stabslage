Polisen på väg in i stabsläge
Niklas Gedda

De har mötts tidigare i frågan i olika debatter. Nu stöter de frågan om vinsttak för privata välfärdsföretag inom skola och omsorg igen. Men den här gången inför öppen ridå på Vaksala torg i Uppsala.

Polisen klassar debatten som en ”särskild händelse” vilket betyder att myndigheten går upp i stabsläge och avsätter resurser enbart för det här evenemanget.

LÄS MER: Åkesson (SD) och Shekarabi (S) i duell i Agenda

– Det kommer att finnas poliser på plats och vi kommer att spärra av ett område kring själva debatten. Det kan också hända att trafiken runt om torget kan komma att påverkas något, säger Lisa Sannervik, polisens presstalesperson.

Polisen sätter också in en helikopter som kommer att kunna följa händelserna från ovan. Att torget just nu är under kraftig ombyggnad stör såklart rörelsefriheten på torget men polisen bedömer ändå att det inte ska behöva påverka allt för mycket i deras arbete.

– Vi bedömer att vi vidtagit de åtgärder som krävs för att kunna genomföra ett säkert evenemang, säger Lisa Sannervik.
