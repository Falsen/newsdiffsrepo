Nu ska slutförvaret upp i rätten
Lotta Sandhammar

Förhandlingarna i Mark- och miljödomstolen inleds på förmiddagen i dag vid Nacka tingsrätt.

Metoden för slutförvar är omdiskuterad: Miljörörelsen anser att det finns en risk att kopparkapslarna för avfallet inte kommer att hålla, och vill att förvaret placeras djupare ned i berggrunden. Men SKB anser att metoden är säker och Strålsäkerhetsmyndighetens bedömning är att avfallet kan förvaras i 100.000 år.

Förhandlingarna i Mark- och miljödomstolen ska pågå under flera dagar. Både representanter från Naturskyddsföreningen och Miljöorganisationernas kärnavfallsgranskning, MKG, kommer att finnas på plats.

När Mark- och milödomstolens prövning av förvaringen är avslutad ska de yttra sig till regeringen, som därefter fattar beslut i frågan.

I Östhammar kan det bli en folkomröstning om slutförvaret, enligt ett förslag från den politiska majoriteten i kommunen.

LÄS MER: Östhammarsbor kan få rösta om slutförvar
