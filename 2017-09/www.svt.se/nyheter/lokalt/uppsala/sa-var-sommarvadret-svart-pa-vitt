Så var sommarvädret – svart på vitt
Lotta Sandhammar

– Det har varit en helt vanlig svensk sommar, ganska normal i Uppsala län. Lite torrare än vanligt, bara, säger SVT:s meteorolog Tora Tomasdottir.

Men folk har ju klagat på vädret?

– Ja, och det beror nog på att det inte har varit någon riktig högtrycksperiod med myckert värme flera dagar i rad. Men om man tittar på de senste 30 åren så har det varit väldigt genomsnittligt.

Juni var också blåsigare än normalt i och omkring Uppsala. Men månaden har också ett rekord:

– Uppsala hade den högsta temperaturen i Svealand i juni med 27,3 grader. En ganska blygsam högsta temperatur, men ändå, säger Tora Tomasdottir.

Hur tror du att den här sommarens väder har påverkat svenskarna?

– Jag tror det beror på väldigt mycket vad man har för inställning. Vi meteorologer tycker ju oftast att det är kul med väder som sticker ut lite. Men de som gillar sol och bad tycker nog inte att det varit någon höjdarsommar, och då kanske man går in i jobblivet och tycker att det varit lite grått.

LÄS MER: Regnig sommar gör oss mer deppiga

Kan det bli någon brittsommarvärme, tror du?

– Det är svårt med långtidsprognoser, men man kan ju alltid hoppas – det är inte omöjligt.
