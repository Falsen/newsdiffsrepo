Med kameran som verktyg i Mali
Daniel Brodén

Hans arbetsredskap är inte främst hans vapen utan kameran – för Mats Nyström jobbar åt Combat Camera.

– Det är mitt jobb att åka ut stundtals, ibland på hela missioner och ibland stötvis några veckor som här, säger Mats Nyström

2012 inleddes ett uppror efter en militärkupp och de norra och centrala delarna av Mali togs över av tuaregrebeller och islamister.

Efter att armén i Mali fick militär hjälp av Frankrike och andra västafrikanska länder kunde upproret slåss ner och sedan mitten av 2013 har FN haft uppdraget att bevara freden i landet.

– Den händelse som gett starkast intryck på mig var ett angrepp på FN-högkvarteret inne i Timbuktu stad och det är det allvarligaste som har hänt när jag har varit här, säger Mats Nyström.

Attacken skedde utanför supercampen där svenska Camp Nobel ligger.

Under angreppet dödades sju FN-anställda, både civila och soldater. Inga svenskar skadades.

Problemen med en bas i öknen är stora – värmen och vattenbristen och här finns inget – allt måste fraktas hit.

Soldaterna här lever under ständig ransonering av vatten till duscharna. Livet är här ganska inrutat för Mats Nyström.

– Gå upp nästan samma tid varje dag såvida vi inte får följa med ut på några patruller. Åker vi inte ut är det fasta tider för frukost, lunch och middag.

Se hela inslaget här.
