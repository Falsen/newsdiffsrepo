Rospiggarna säkrade semifinalplatsen
Lotta Sandhammar

Rospiggarna vände sexpoängsunderläget från det första mötet och slog ut Lejonen i SM-kvartsfinalen på hemmaplan i Hallstavik. Slutresultatatet blev 51-39.

Det var Andreas Jonsson och Jason Doyle som visade vägen för Rospiggarna, genom att båda inleda matchen med tre raka heatsegrar. När Doyle tillsammans med Timo Lahti ordnade en femetta i det näst sista heatet var saken klar.

Vetlanda var redan klart för semifinal. I semifinalerna, som avgörs tisdag och onsdag nästa vecka, väljer Vetlanda att inleda borta mot Rospiggarna.
