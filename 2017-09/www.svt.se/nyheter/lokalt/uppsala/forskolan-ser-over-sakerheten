Förskolan ser över säkerheten
Lotta Sandhammar

– Personalen mår jättedåligt och känner sig oroliga för att någon galning ska komma dit. Det har inte varit direkta dödshot men folk har hört av sig och uttryckt sitt missnöje över vad som hänt, säger Mimmi von Troil, vd FSO Fria förskolor.

Därför har förskolan förstärkt sitt skalskydd och haft samtal med polisen om att det eventuellt finns en hotbild mot förskolan.

– Det har varit prio ett att se till att personalen känner sig trygga. Jag ska träffa dem och föräldrar på ett möte i Uppsala nu på söndag, säger Mimmi von Troil.

Förskolan har inte ändrat sin inställning till det som hänt.

– Jag har förståelse för att mamman är förtvivlad, men vi har fortsatt samma bedömning – man kan inte tillmötesgå vårdnadshavaren.

Har du förståelse för all uppmärksamhet som det här har väckt?

– Ja, en bild på en ledsen mamma går ju rakt in i hjärtat på oss alla och det är såklart lätt att man delar det på Facebook utan att tänka på vad man delar. Och det är en tragisk situation, men inget vi kan göra något mer åt.

Förskolan har öppet som vanligt i dag.
