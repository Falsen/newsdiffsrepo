Kommunen: Vattnet går att dricka igen
Rufus O Jägemar

Provsvaren gäller de delar av Enköping som tidigare blivit uppmanade att koka vattnet, Utöver Enköping var även Skolsta, Grillby, Lillkyrka, Haga, Säva, Hjälsta och Örsundsbro drabbade.

Bakterierna påträffades i slutet av augusti, vilket fick kommunen att gå ut med en uppmaning om att invånarna var tvungna att koka sitt dricksvatten.

LÄS MER: Enköpings kommun: Koka dricksvattnet

Bakterierna var koliforma bakterier, bakterier som normalt bland annat återfinns i tarmarna hos djur och människor.

Bakterierna spårades till en brunn i Vånsjöbros vattentäkt, och därifrån hade de spridit sig till vattentornet. Brunnen kopplades kort efter det bort från dricksvattenledningarna – samtidigt som en större sanering av vattentornet inleddes.

Enköpings kommun kommer dock fortsätta att ta vattenprover från systemet, för att säkerställa vattnet fortsatta kvalité. Om nya föroreningar återfinns kommer kommunen åter igen gå ut med uppmaningar om att koka dricksvattnet.

Enligt kommunen är det inte ovanligt med bakslag vid händelser som detta.
