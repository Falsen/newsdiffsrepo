Åkesson (SD): ”Jag och Ardalan är ganska överens”
Ellen Zettergren

De har mötts tidigare i frågan i olika debatter. Nu diskuteras frågan om vinsttak för privata välfärdsföretag inom skola och omsorg igen, på Vaksala torg i Uppsala.

Jimmie Åkesson (SD)  inledde debatten med att säga att han och Ardalan Shekarabi (S) är ganska överens.

– Jag vill påstå att jag och Ardalan är överens om ganska mycket här. Skattemedel ska användas till det skattemedel är avsett för. Det ska inte vara möjligt att ta ut vinstmedel på bekostnad av kvalité. Där vi kanske inte är överrens om, är att jag anser att det inte är fult att arbeta hårt, att sköta sitt företag väl och tjäna pengar, tvärtom, det är väldigt bra, sa Jimmie Åkesson (SD).

Civilministern Ardalan Shekarabi började att tacka Åkesson för att han tagit sig till Uppsala och att deras partier står väldigt långt ifrån varandra. Sen började han läsa ur Sverigedemokraternas skolpolitiska program från valet 2014.

– Man säger en sak före valet och en annan sak efter valet och varje gång det gäller Sverigedemokraterna, så vet man vem som är förloraren, jo det är lönetagaren, sa Ardalan Shekarabi (S).

SD gick till val på just begränsningar av vinster i välfärden men har nu bytt riktning i frågan.

– Jag bryr mig inte så mycket om vem som utför välfärdstjänsterna, utan det är kvalitén i väldfärden som är intressant. Jag förstår faktiskt inte vad som är problemet, sa Jimmie Åkesson (SD)

LÄS MER: Åkesson (SD) och Shekarabi (S) i duell i Agenda

Shekarabi fortsätte att det är äldrevården och undersköterskorna som blir de stora förlorarna på grund av personalsparande och tidsbegränsade anställningar, som vinsterna i väldfärden medför.

– Vi måste säkerhetsställa att resurserna används för det de är avsedda för, menade Ardalan Shekarabi (S).

Flera hundra åskådare var på plats tillsammans med  fackförbund och kommunpolitiker. Flertalet poliser fanns också närvarande, då debatten klassades som en ”särskild händelse” vilket betyder att myndigheten går upp i stabsläge och avsätter resurser enbart för det här evenemanget.

– Jag tycker det blev en jättebra debatt, ett lungt och trevligt möte, berättade Uppsalabon Carina Hallberg efter att debatten var avslutad.
