Misstänkt anlagd brand i Valsätra
Lotta Sandhammar

Larmet inkom till polisen vid 23-tiden på tisdagskvällen. Branden, intill en fasad, var liten och kunde snabbt släckas.

– Det är ingen som skadats, men det finns ingen naturlig orsak till varför det började brinna, säger Mikael Lindgren, befäl på polisens regionledningscentral.

Platsen är avspärrad och ska undersökas av polisens tekniker under dagen.

– Vi får se om de hittar spår efter någon vätska eller liknande som kan ha använts.
