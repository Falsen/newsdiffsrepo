Misstänkt legionellasmitta på korttidsboende
Ellen Zettergren

Vipängens korttidsverksamhet tar tillfälligt inte in vårdtagare efter att misstänkt legionellasmitta har upptäckts, det skriver Uppsala kommun i ett pressmeddelande.

– Vi fick information igår från smittskyddet på Akademiska att de fått in en patient som drabbats av legionella som bor på vårdboendet, säger Patrik Brodd på miljöförvaltningen på Uppsala kommun, säger Patrik Brodd på miljöförvaltningen på Uppsala kommun.

LÄS MER: Smittades av legionella på Ackis.

Man har nu tagit prover på varmvattnet för att säkerställa att inte fler riskerar att smittas. Utöver provtagning ska vattenledningarna hetspolas. Dagligen ska alla tappställen, det vill säga alla kranar, spolas. För att förebygga återkommande utbrott ska alla kranar spolas enligt fastställda rutiner för vårdhygien även i fortsättningen.

– Det kommer inte vara möjligt att duscha i helgen, vi tar nu kontakt med anhöriga till de som bor på korttidsboendet, säger Marja Hedin, avdelningschef för förebyggande och jour i Uppsala kommun.

Merparten av de som tillfälligt bor på boendet är över 65 år.

– Vi vet inte om smittan kommer från vårdboendet, på tisdag ska vi få det preliminära svaret på provet, säger Patrik Brodd, avdelningschef på miljöförvaltningen.

Han säger att boendet nu följer sina rutiner för att undvika smittan.

– Det är främst duschningen som kan vara den stora smittospridaren, eftersom legionella sprids genom att man andas in små vattendroppar. Det är ingen fara att dricka vattnet och inte farligt att tvätta händerna, utan att det är ångan som är den stora smittobäraren.

Legionella kan spridas om vattnet i varmvattenledningar blir stillastående under en lång period eller har för låg temperatur, berättar Patrik Brodd
