Här vill regeringen bygga nya städer
Astrid Iselidh

Utredningen har fokuserat på att hitta nya, potentiella områden där bostäder kan byggas framöver.

Total handlar det om omkring 100.000 nya bostäder, varav över 70.000 i Uppsala län.

Alsike och Nydal i Knivsta kommun, Nysala i Uppsala och Knivsta kommuner, och Bergsbrunna och Södra staden i Uppsala kommun är de områden i länet som berörs.

I Alsike behövs ett nytt stationsområde och en helt ny småstad, Nydal. Här kan 22.000 nya bostäder byggas.

– En förutsättningen för utvecklingen av området är den fyrspårssatsning som Trafikverket föreslog i går, säger Johan Edstav, tidigare landstingspolitiker i Uppsala län.

LÄS MER: Trafikverket föreslår: Fyrspår Sthlm-Uppsala

I Bergsbrunna ska en ny tågstation byggas enligt förslaget, och området kan utvecklas tillsammans med Södra staden och totalt få 33.000 nya bostäder.

– Här behövs effektiva kollektivtrafiklänkar så att vi får bort trafik från centrum, säger regeringens utredare Johan Edstav.

Det femte området ligger länge fram i tiden, området ”Nysala” mellan Uppsala och Knivsta. Här kan 20.000 bostäder byggas.

– Det området är en bra reservkapacitet för framtiden, säger Johan Edstav.

Även i Härryda, Nynäshamn, Haninge och Gävle kommuner planeras tusentals nya bostäder.
