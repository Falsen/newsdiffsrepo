Två bilar krockade på väg 55
Joel Swahn

Räddningstjänsten kom till olycksplatsen kort efter att larmet inkom klockan 08.05 på torsdagsmorgonen. Två personer ska vara inblandade i olyckan och skadeläget är ännu oklart.

– Trafik ska kunna passera vid platsen, men framkomligheten är såklart begränsad då det har skett en olycka och räddningstjänsten är på plats, säger Magnus Bengtsson, ledningsbefäl vid Storstockholms räddningscentral.

Ingen person ska ha blivit fastklämd.

– En av bilarna åkte ner i diket och den andra hamnade ute på gärdet, säger ledningsbefälet.
