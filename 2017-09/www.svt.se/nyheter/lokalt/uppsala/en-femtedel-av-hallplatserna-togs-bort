En femtedel av hållplatserna togs bort
Märta Gross Hulth

Enligt UNT:s granskning väcker det nya stadsbusslinjenätet i Uppsala stor ilska. Framför allt är folk upprörda över att de har fått långt att gå till bussen, efter att flera hållplatser tagits bort.

Bland annat är det borttagandet av hållplatserna vid Skarholmen, Fyrishovs entré, Sommarro och vid flera skolor, som upprör mest. Det blev tydligt när UNT gick igenom mejl och telefonsamtal som kommit in till UL:s kundtjänst.

Sammanlagt försvann cirka 130 hållplatser vid omgörningen.

UL:s pressansvarige Sture Jonsson är inte förvånad över kritiken.

– Det är väl ungefär den mängd man kan förvänta sig vid en sån här stor omläggning. Att det skulle komma kritik från de som upplever att de fått en försämring var inte oväntat, säger han till tidningen.

Han säger också att vissa hållplatser kan komma tillbaka, men att målet är så få förändringar som möjligt. Han tillägger också att UL har fått en del positiv feedback, bland annat för den nya ringlinjen.
