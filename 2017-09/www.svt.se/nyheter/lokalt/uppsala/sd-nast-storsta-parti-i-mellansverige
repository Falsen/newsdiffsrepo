SD näst största parti i Mellansverige
Rufus O Jägemar

– Det som sticker ut i dagens opinionsläge är att regeringen, trots sin svaghet, ligger på en så hög nivå och har en sådan stabilitet i sina siffror. Det skulle jag säga beror på att vi har en så svag opposition, säger Tommy Möller, som är professor i statsvetenskap, till SVT Nyheter.

Inför ett valår har det ofta sagts att oppositionen bör ha ett övertag i opinionen för att ha någon chans att vinna nästkommande val. Den ”regeln” vågar ingen statsvetare skriva under på i dag, inte minst som väljarkåren är så mycket mer rörlig i dag jämfört med hur det var för några decennier sedan.

För Mellansverige visar siffrorna att det rödgröna blocket blir störst med över 41,2 procent. Alliansen får 34,1 procent och de övriga (där Sverigedemokraterna ingår) 24 procent.

Förändringarna från föregående mätning i augusti är inte statistiskt säkerhetsställda.

LÄS MER: Rita själv: Hur bra koll har du på ditt parti?

Till detta kommer Sverigedemokraterna, som har vuxit till att i dag vara landets näst största parti och ett tredje block som andra partier inom svensk politik har svårigheter att förhålla sig till. Instabiliteten i det politiska landskapet, en tidigare regeringskris under sommaren, och Moderaternas partiledarkris bidrar också till att göra framtida utvecklingen särskilt oviss och spännande.

– Riksdagsvalet nästa år är mer svårbedömt än någonsin tidigare skulle jag säga. Det kommer förmodligen att vara oklart även på valnatten vilken regering vi kommer att få. Regeringsfrågan kommer att prägla valdebatten i väldigt stor utsträckning, säger Tommy Möller.

LÄS MER: Analys av Mats Knutson: Svettiga månader för Löfven

LÄS MER: Så har stödet för ditt parti ändrats genom åren
