Björnstammen inventeras – länsstyrelsen efterlyser bajs
Magnus Hellström

Tanken med inventeringen är att se om björnarna etablerat sig i Uppland blivit mer bofasta.

– Vi har inte tidigare haft någon fast björnstam, men på senare år fått in fler och fler observationer, säger Sebastian Olofsson, vilthandläggare på länsstyrelsen.

Nu uppmanar länsstyrelsen jägare och skogsflanörer att samla in björnspillning.

– Det är viktigt att ta hjälp av allmänheten som är ute mycket mer än vad vi på länsstyrelsen kan vara. Skulle man upptäcka vad man tror är björnspillning får man gärna höra av sig till oss, säger Sebastian Olofsson.

Provrör och instruktioner kan hämtas ut hos bland annat länsstyrelsen. Spillningen bör samlas in i provröret och skickas sedan vidare till Viltskadecenter för DNA-analys.

– På så sätt kan man få fram vilken individ det är och om den är släkt med andra björnar, säger Sebastian Olofsson.

Hur känner man igen björnspillning?

– Det är ganska stora högar och på hösten äter dom mycket bär. Osmälta bär och med gärna med lite hår i så är det förmodligen björnspillning.
