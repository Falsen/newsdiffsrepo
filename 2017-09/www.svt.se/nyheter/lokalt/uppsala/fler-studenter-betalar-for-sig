Fler studenter betalar för sig
Lotta Sandhammar

Förra året var antalet betalande studenter 7.000, i år har siffran ökat till 9.000. Det visar siffror från Universitets- och högskolerådet.

– Vi knappar in mot de nivåer som vi hade innan avgifterna infördes 2011, men det är önskvärt att få upp siffrorna ännu mer, säger Åke Lernefalk, pressansvarig på UHR, till Nyhetsbyrån Siren som sammaställt siffrorna.

Lunds universitet och Kungliga tekniska högskolan har flest betalande studenter, Uppsala kommer på en tredjeplats.

För de enskilda högskolorna kan antalet betalande studenter variera från år till år. Förändringar i utbildningsutbudet spelar stor roll.

– Vissa lärosäten har satsat på en utpräglad internationell profil. Det har också gett utslag i söksiffrorna. Men det ligger i alla lärosätens intresse att kunna erbjuda en internationell miljö, säger Åke Lernefalk till Nyhetsbyrån Siren.

Totalt studerar cirka 30.000 studenter vid Uppsala universitet.
