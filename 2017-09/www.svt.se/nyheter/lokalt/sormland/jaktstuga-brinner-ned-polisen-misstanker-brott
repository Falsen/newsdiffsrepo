Jaktstuga brinner ned – polisen misstänker brott
Pontus Kinnander

Larmet om branden i jaktstugan söder om Vingåker kom in strax innan klockan 10:00 på tisdagsförmiddagen.

–	Det var helt övertänt när vi kom dit och elden stod rätt upp i träden. Det fanns stor spridningsrisk, säger Christian Andersson, insatsledare vid Västra Sörmland räddningstjänst.

Enligt räddningstjänsten fanns aldrig någon chans att rädda stugan utan de lät den brinna ned.

I den lilla jaktstugan fanns ingen el indragen och vad som ligger bakom branden är oklart. Polisen har dock upprättat en anmälan om mordbrand alternativt allmänfarlig vårdslöshet.
