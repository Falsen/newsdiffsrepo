Mattemotivation tack vare eleverna
Robin Persson

I våras gick några av eleverna i åttan på Järvenskolan Tallås den vägen och idag stod de inför en av sjundeklasserna, uppbackade av sina mattementorer sittandes längst bak i klassrummet.

– Vi är bland de första som testat det och det känns kul. Vi har lärt oss att prata inför folk och hålla i muntliga redovisar, säger Sally Pettersson, en av eleverna som varit med i projektet.

Under lektionen på förmiddagen presenterades först ett till synes omöjligt tal att lösa. Steg för steg under en timme ledde sedan till en lösning av talet. Lösningar som denna ska ge eleverna i klassrummet självförtroende och motivation i sin matematik är tanken.

– Många tycker att det inte är kul med matte och säger att det är ett omöjligt tal. Men i slutet av lektionen, när vi lärt ut, kan de lösa talet. Då ser man hur attityden ändras, säger Felicia Schönfeldt, en annan elev som varit med i projektet.

Konceptet består framöver av ett antal nedslag i den ordinarie undervisningen, närmast i början av oktober.

På sikt ska även några av de sjundeklassare som idag fick ett smakprov av Mathivation i sin tur få chansen att leda lektioner inför fjärde- och femteklassare på andra skolor.

– Vi ser mycket positivt på det här. Målet i slutändan är att nå bättre matematikresultat i hela kommunen, säger Lotta Nilsson, speciallärare och matematikutvecklare på Järvenskolan Tallås.

Projektet i sin nuvarande form kommer att pågå i fyra år framåt.
