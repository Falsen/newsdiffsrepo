Skarp kritik mot fördröjning av Ostlänken
Love Ahlstrand

På en presskonferens under torsdagen presenterade Trafikverket sitt förslag på ny nationell trafikplan. I förslaget ingår en del ändringar av den planerade järnvägsförbindelsen Ostlänken.

LÄS MER: Trafikverket vill sänka farten på Ostlänken – hoppas kunna spara miljarder

Myndigheten vill skjuta upp byggstarten till tidigast nästa år. Något som förmodligen skulle betyda att Ostlänken inte kan stå färdig förrän tidigast någon gång under 2030-talet.

Det har fått det kommunala samarbetsorganet Regionförbundet i Sörmland att reagera då man anser att det bryter mot tidigare överenskommelser som träffats med regeringen.

– Kommunerna är med som medfinansiärer där man garanterar att bygga ett visst antal bostäder. Det blir svårt att leva upp till de löftena om banan skjuts framåt, för då får de som ska bo i bostäderna sämre möjlighet att pendla, säger förbundet ordförande Viking Jonsson.

Enligt honom kommer det bli svårare att få folk att vilja flytta till Sörmland om byggstarten av Ostlänken skjuts upp.

– I dag är man beroende av att bo på ett ställe och jobba på ett annat. Om man då ser att pendlingsmöjligheterna inte förbättras så kanske man väntar med att flytta, eller väljer att avstå helt,  säger Viking Jonsson.

LÄS MER: Nyköping positiva till hastighetssänkningen

Regeringen väntas ta beslut om en ny trafikplan under nästa år.
