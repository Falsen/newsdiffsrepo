Kommunalråd om tiggeriförbud: Borde ha införts för länge sen
Pontus Kinnander

Moderaterna vill införa ett nationellt förbud mot tiggeri i Sverige. Det uppgav partiets rättspolitiske talesperson Tomas Tobé på tisdagen.

Och förslaget är välkommet, det menar Göran Dahlström.

– Vi följer processen i Vellinge och kommer när det blir möjligt att ändra i ordningsstadgan så tiggeri förbjuds. Vi kommer inom kort att ge kommunledningsforvaltningen i  uppdrag att förbereda förändringen i vår lokala ordningsstadga, säger han.

I Katrineholm styr Socialdemokraterna tillsammans med Moderaterna och enligt Dahlström är partierna i kommunen helt överens i frågan.

Även kommunalrådet i Eskilstuna Jimmy Jansson, S, står bakom ett nationellt tiggeriförbud, även om han ser konsekvenser med det.

– Viktigast är väl att ett förbud följs upp med besked om hur förbudet ska efterlevas. Vilka åtgärder ska vara? Ska polisen jaga tiggarna och vilka straff ska gälla? Och hur undvika att tiggeriet inte byts till brottslighet istället? Det måste den som vill ha förbud svara på. Och jag tror att det tillslut blir nödvändigt med ett förbud då länderna inte tar sitt ansvar.

Det föreslagna tiggerförbudet ingår i ett nytt program för kriminalpolitiken som ska behandlas på Moderaternas stämma i Örebro 12–15 oktober.
