Eskilstuna kommun utreder sig själv efter flickas självmord
Love Ahlstrand

Tidigare i år kunde SVT i en granskning berätta att barn som tvångsomhändertas av socialtjänsten eller barn- och ungdomspsykiatrin riskerar att hamna i flyttkarusell där de skickas mellan olika vårdenheter utan få kontinuerlig vård. Det därför att ingen kan eller vill ta ansvar för dem.

LÄS MER: Barn skickas runt utan att få vård

Ett av fallen vi granskande var 14-åriga Josefin. Hon omhändertogs som ett-åring och har sedan dess omplacerats över 30 gånger. De ständiga flyttarna gjorde att hon aldrig fick någon kontinuerlig vård och bidrog till att traumatisera henne.

Trots att hon fortfarande var i kommunens vård lyckades hon för några dagar sedan med att ta sitt liv.

– Vi är skakade. Vi skapade en unik lösning med fler samverkansparter, både interna och externa. Trots det har vi inte lyckats, säger Mehmed Hasanbegovic, förvaltningschef på Socialförvaltningen.

Kommunen upprättar nu en rapport enligt lex Sarah för att utreda om de brustit i sin vård av flickan.

Flickans fall utreds sedan tidigare av IVO, den utredningen pågår fortfarande.
