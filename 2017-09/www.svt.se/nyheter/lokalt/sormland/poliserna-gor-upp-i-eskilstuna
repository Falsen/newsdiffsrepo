Poliserna gör upp i Eskilstuna
Love Ahlstrand

Kampen om att bli det bästa polislaget i fotboll avgörs varje år, men i år är intresset större än på länge. Över 380 poliser var anmälda, fördelade på 27 lag. 16 på herrsidan och 11 på dam.

Enligt de deltagande poliserna har turneringen positiva effekter på polisens arbete.

– Jag tror det binder samman kåren väldigt väl, nu får vi träffas under lättsamma omständigheter, säger Peter Eriksson, polis i Eskilstuna.

Sammanhållningen gör det dock inte mindre viktigt att vinna. Det är Melinda Hall, polis från Nyköping och en av spelarna i Sörmlands damlag, noga med att påpeka.

– Det är jätteviktigt, du ska ha kul också, men vi vill vinna, säger hon.

Turneringen pågår under veckan.
