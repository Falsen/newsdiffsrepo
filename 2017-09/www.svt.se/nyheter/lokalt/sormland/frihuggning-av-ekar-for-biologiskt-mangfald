Frihuggning ska ge solljus till de skyddsvärda ekarna
Björn Gustavsson

Ungefär 4000 lövträd hotas av igenväxtning i länet. Därför frihuggs de som en del av länsstyrelsens åtgärdsprogram för särskilt skyddsvärda träd. Förra året högg man 200 stycken fria och i år hoppas man kunna hugga fram 300. Särskilt måna är man om att frihugga de gamla och grova ekar som finns i länet.

– I Sverige har vi ett stort ansvar att bevara ekar. För ett stort antal av de riktigt gamla ekarna som finns kvar i Europa finns just i Sverige, säger Ulrika Roos från länsstyrelsen i Sörmland.

Eken räknas som ett särskilt skyddsvärda träd och de är av stor betydelse för den biologiska mångfalden. En ek kan bli upp till 1000 år gammal och vara hem åt cirka 1500 olika växt- och djurarter om den har god tillgång till solljus. Men för att överleva behöver de omvårdnad.

– De arter som är knutna till ek trivs främst på solbelysta ekar. När de växer upp träd omkring ekarna finns det risk för att de faktiskt dör i förtid. Ekarna kan bli trängda och får solljus och näring på samma sätt som de får om de står i ett mer öppet landskap, säger Ulrika Roos.
