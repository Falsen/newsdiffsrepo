Två gripna efter knivmisshandel
Robin Persson

Det var vid 21.30-tiden på onsdagskvällen som polis larmades till en adress i stadsdelen Fröslunda i Eskilstuna.

De fann då en man som var knivskuren i benen och som fick föras till sjukhuset. Enligt polisen hade 4-5 personer varit med vid misshandeln och rånet och sedan försvunnit från platsen.

Två män i 20- respektive 30-årsåldern greps senare under kvällen misstänkta för rånet och misshandeln. De båda är kända av polisen sedan tidigare.
