Efter skjutningen: M vill anställa kommunala poliser
Pontus Kinnander

I helgen sköts en tonåring i båda låren i stadsdelen Årby. Dessutom brann bilar på flera håll i Eskilstuna. Nu vill Jari Puustinen få stopp på oroligheterna. Detta bland annat genom att kommunen anställer poliser.

–	Våldet har blivit en vardag och det är ohållbart, säger Puustinen.

En annan idé för att stävja oroligheterna är att sätta upp fler övervakningskameror, menar Puustinen.

Moderaterna ingår i den politiska majoriteten i Eskilstuna, tillsammans med Socialdemokraterna och Centerpartiet.

Kan man betrakta det här som majoritetens förslag?

–	Nej, det är Moderaternas förslag, säger Puustinen.

LÄS MER: Polisen: Inga vittnen när tonåring sköts i Eskilstuna

Han vill dessutom att man på ett riksplan tittar på frågor kring straffrabatt, anonyma vittnen och brottsprovokation.
