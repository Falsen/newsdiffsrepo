Politiker sågar egna kommunen: ”Nu skäms jag”
Anki Mähler-Onnered

På blanketten står det bland annat att man ska fylla i mammans och pappans namn. Men alla familjekonstellationer ser inte ut på det sättet, menar Robert Skoglund.

– Vi vill ha ett inkluderande samhälle och då får det inte stå mamma och pappa. Det är inte så att det är mamma och pappa i alla familjer, säger han.

Vad borde det stå istället tycker du?

– Det borde stå vårdnadshavare eller någonting liknande.

Robert Skoglund tog upp det här med kommunen redan för sju år sedan.

– Men uppenbarligen ligger sådana här förlegade dokument kvar i skrivbordslådor hos vissa enheter, säger Robert Skoglund.

– Jag kommer att göra det jag kan för att se till att vi rensar bort det här och får blanketter som speglar samhället av i dag.
