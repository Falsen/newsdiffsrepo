Trafiken rullar på E20 igen efter singelolyckan
Pontus Kinnander

Det var klockan 15:35 som larmet om en trafikolycka på E20 inkom till polisen. En personbil med en man och två barn i hade kört in i mitträcket.

–	Fysiskt har ingen kommit till skada men det är stopp i trafiken, säger Lennart Ahlin, vakthavande befäl vid Sörmlandspolisen.

På grund av olyckan bildades det långa köer i riktning mot Strängnäs.

Vid klockan 16:30 var polisen i färd med att öppna upp ett körfält och strax före 17:00 bärgades bilen bort och båda körfälten kunde öppnas.
