Festkväll spårade ur – man höggs i skinkan
Love Ahlstrand

Två män och en kvinna umgicks tillsammans i en lägenhet i Eskilstuna. Samtliga ska enligt domen ha druckit mycket alkohol, och efter ett tag började den ena mannen uppträda mycket aggressivt.

Den andre mannen, en 39-åring, uppmanade honom då att lämna lägenheten och följde honom ut. Där ute ska den aggressive mannen ha börjat svinga mot 39-åringen, varpå denne tog fram en kniv och skar mannen i en skinkan. Enligt 39-åringen ville han bara försvaga mannen och hindra honom från att fortsätta sina angrepp.

39-åringen dömdes dock till misshandel av Eskilstuna tingsrätt. Rätten konstaterar att han visserligen befann sig i en nödvärnssituation, men att han hade flera andra alternativ än att dra kniv. Det anses dock vara förmildrande att 39-åringen riktade sitt hugg mot skinkan i stället för mot kroppsdelar där risken för allvarliga skador är större. Straffet bestämdes till fyra månaders fängelse.
