Gymnasieelev åtalas för att ha sexofredat kvinna på nätet
Cecilia Hedlund

19-åringen står dels åtalad för olaga hot mot en kvinna i 50-årsåldern på en gymnasieskola i Nyköping, dels för sexuellt ofredande av en yngre kvinna.

Enligt åtalet har mannen försökt förmå den sistnämnda att skicka bilder på sina bröst till honom.

Han har även publicerat en bild med sexuellt innehåll på Facebook och uppgett att det var den yngre kvinnan som förekom på bilden tillsammans med honom själv. På detta sätt menar åklagaren att mannen kränkt kvinnans sexuella integritet.

19-åringen förnekar brott.

Till stöd för åtalet har åklagaren en skärmdump och en messengerkonversation.

Gärningarna ska ha inträffat i Nyköping mellan februari och mars i år.
