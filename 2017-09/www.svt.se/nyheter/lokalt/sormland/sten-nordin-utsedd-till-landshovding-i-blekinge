Sten Nordin utsedd till landshövding i Blekinge
Pontus Kinnander

Den nu 61-årige Sten Nordin är född i Tystberga, men uppvuxen i Nyköping. Mellan åren 1994 och 2006 var han moderat borgarråd i Stockholm. Från 2006 till 2008 var han riksdagsledamot för Stockholmsmoderaterna och från 2008 till 2014 var han finansborgarråd och kommunstyrelsens ordförande i Stockholms stad.

Nu har han alltså fått ytterligare ett stort uppdrag.

– Det ska bli roligt att lära känna det vackra Blekinge, men också att få arbeta med hela den bredd av uppdrag som länsstyrelsen har att hantera, säger Sten Nordin.
