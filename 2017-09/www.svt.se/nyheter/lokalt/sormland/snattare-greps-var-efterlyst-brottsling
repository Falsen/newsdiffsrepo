Snattare greps – var efterlyst brottsling
Cecilia Persson

På söndagseftermiddagen grep polisen en 24-årig man som hade snattat på gallerian Tuna park i Eskilstuna. Mannen visade sig redan vara dömd till ett fängelsestraff – men hade inte dykt upp på anstalten för att sona sitt straff.

– Vi tog honom för snatteri men han visade sig vara efterlyst, säger Lennart Ahlin, vakthavande befäl vid Sörmlandspolisen.

Efterlysningen var utfärdad i Västmanland, och på Länskommunikationscentralen i Sörmland kunde de inte se vilket brott mannen hade begått.

– Men vi körde honom direkt till Hällbyanstalten, säger Lennart Ahlin.
