Polisen: Inga vittnen när tonåring sköts i Eskilstuna
TT

Än är ingen misstänkt för att ha skjutit en 18-åring i Årby i norra Eskilstuna i helgen.

– Ingen känd gärningsman. Vi har väl egentligen ingenting att gå på där, säger Jonas Bergman vid polisen i region Öst till TT.

LÄS MER: Hittades skjuten i båda benen – svårt skadad

Tonåringen sköts vid 17-tiden på söndagen och träffades i båda låren.

– Vi har inte fått fram några vittnesuppgifter gällande händelsen överhuvudtaget. Det verkar som att han har varit inne i en skogsdunge, vilket kan förklara det, säger Jonas Bergman.

Enligt polisen är tonåringen fortfarande kvar på Mälarsjukhuset och vid klockan 14:30 var en patrull på plats för att hålla ett första förhör med honom.
