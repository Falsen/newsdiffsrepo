Här ska Nyköpings nya storskola byggas
Pontus Kinnander

På en pressträff på måndagsförmiddagen presenterade den politiska majoriteten att man vill bygga en ny stor skola i Nyköping. Kommunstyrelsen föreslås ta beslut om en förstudie som är ett investeringsunderlag för skolan nästa måndag.

–	Redan under hösten ska vi utreda en ny låg- och mellanstadieskola i Rosvallaområdet. Befolkningsprognoser visar att vi på sikt också måste planera för nya skolor där många nya bostäder byggs, säger kommunalrådet Urban Granstörm, S.

Planer finns även på att bygga en förskola i de östra stadsdelarna och en ny förskola och skola i Oppeby.

Mellan 2017-2020 ska det investeras 1,4 miljarder kronor på skolbyggen i kommunen, enligt den politiska majoriteten.
