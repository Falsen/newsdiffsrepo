Polis hittade sprit och smuggelgods i tobaksaffär
Pontus Kinnander

Det var på torsdagen som polisen, tillsammans med personal från Skatteverket och Eskilstuna kommun, genomförde kontrollen i tobaksbutiken.

–	Man hittade en hel del intressant. Dels en del spritflaskor, men även lös- och vattenpiptobak som vi misstänker att man smugglat in och inte skattat för, säger Benny Ljungkvist på Eskilstunapolisen.

Polisen gjorde en rad beslag vid kontrollen efteråt kontrollerade man även den 46-årige butiksägarens bostad. Även där gjordes beslag, enligt polisen.

Butiksägaren är nu misstänkt för brott mot alkohol- och tobakslagen och smuggling genom olovlig in- och utförsel av alkohol- och tobaksvaror.
