Idag fyller högertrafiken 50 år
Robin Persson

De flesta som är gamla nog att minnas den där söndagen 1967 verkar ha memorerat vad de gjorde klockan fem på eftermiddagen då Sverige ställde om från vänster- till högertrafik.

Omställningen hade föregåtts av en folkomröstning där resultatet blev nej till högertrafik. Men som bekant genomfördes allt ändå.

– Jag hade precis fått körkort, säger Kristina Eriksson från Eskilstuna.

– Det är klart att man var ute för ett se om man klarade av det och det gick bra för att det var inte den mängd trafik som det är idag, säger Kristina Eriksson.

De flesta vi pratar med vittnar om en oro som fanns inför skiftet, att de många förare som var vana vid vänstertrafik inte skulle kunna ställa om.

– Jag körde själv den dagen – och det gick bra som synes, säger Åsa Landeman från Strängnäs.

Vissa var till och med inblandade i själva omläggningen. Strängnäsbon Lars-Ingvar Linjer var inne på repmånad och fick rycka in.

– Jag dirigerade trafik i Stockholm och det kommer jag mycket väl ihåg. Det kändes konstigt att köra på fel sida, säger Lars-Ingvar Linjer.
