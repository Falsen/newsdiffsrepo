Kvinnor med utländsk bakgrund är ofta företagare
Per Karlsson

– Det är mycket inom restaurangbranschen för många kommer oftast med det här att ”jag är duktig på att laga mat och jag är duktig med det här med service. Eller att ”jag har haft en affär tidigare eller restaurang tidigare”, säger Jabou Foon, Sisters in bussiness.

Enligt Statistiska centralbyrån, SCB är det idag vanligare att kvinnor med utländsk bakgrund är företagare än anställda eftersom det kan vara lättare att starta företag än att bli anställd. Och att kvinnor med utländsk härkomst står långt ifrån arbetsmarknaden. Det konstaterade institutet för arbermarknads- och utbildningspolitisk utvärdering IFAU under onsdagen på konferensen Fokus jämställdhet – integration å arbete, i Eskilstuna. Men det har inte alltid varit så.

– På 60-talet så hade invandrade personer, både män och kvinnor, jämförbara eller högre arbetskraftdeltagande eller inkomster än vad infödda hade. Då var utrikesfödda kvinnors situation starkare på arbetsmarknaden än infödda kvinnor, säger Olof Åslund, generaldirektör på IFAU.

Syftet med konferensen idag var bland annat att lyfta fram positiva exempel, som sisters in business för att få in fler kvinnor i arbetslivet

– Vi agerar som ett försteg för det här med företagande så vi jobbar väldigt mycket med idéutveckling. Vi hjälper kvinnorna att utveckla sina kreativa förmågor att testa sina affärsidéer och sen ta dem vidare till andra företagsverkande system, säger Jabou Foon.

Hur går det då?

– Jomen det går bra. Nu har 24 procent av dem som gått våra program startat företag. Vi ser att intresset ökar. Särskilt lokalt i Eskilstuna där vi verkar.
