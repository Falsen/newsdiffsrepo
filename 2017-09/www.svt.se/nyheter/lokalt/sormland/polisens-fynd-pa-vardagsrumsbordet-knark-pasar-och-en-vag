Polisens vardagsrumsfynd: Knark, påsar och en våg
Cecilia Hedlund

En man i 50-årsåldern greps efter polisens tillslag mot en lägenhet i mars. På plats i bostaden hittade polisen drygt 11 gram amfetamin och närmare 3 gram hasch.

Utöver narkotikan beslagtog polisen en våg och ett par hundra förslutningsbara plastpåsar. Mannen erkände i förhör att narkotikan tillhörde honom, och inte någon av de andra två personer som fanns närvarande i bostaden.

Men dessa uppgifter tog 50-åringen senare tillbaka. Han uppgav då att narkotikan tillhört en vän som lämnat den på vardagsrumsbordet. Detta finner tingsrätten inte sannolikt, utan dömer mannen för narkotikabrott av normalgraden. Påföljden blir skyddstillsyn.
