Gammalt buller på Skavsta
Love Ahlstrand

Störst uppmärksamhet väckte den gamla DC3:an Daisy, som en gång deltog under landstigningen i Normandie. Men flera andra flygplan, bland annat en gammal Spitfire och en Messerschmitt, väckte också åskådarnas beundran.

Båda på själva flygplatsen och längs med vägarna runt om Skavsta trotsade folk det stundtals ganska dåliga vädret för att få se de gamla planen göra en flyguppvisning.

Den som oroar sig över att plan från 40-talet inte är säkra att flyga i kan slappna av, det säger DC3:ans pilot Jozsy Wengström.

– Det är precis samma säkerhetskontroller som för nya plan, säger han.

För dem som har både fötter och blickriktning riktade mer mot jorden fanns det hundratals veteranbilar av alla möjliga slag att titta på. Bland annat en gammal polisbil från 1967, som kördes runt för att fira minnet av trafikomläggningen.
