Sugklocka kan ha gett blödningar i bebis hjärna
Ida Andersson

Det var vid en utdragen förlossning som sugklockan användes för att få ut barnet. Enligt chefläkare Pär Lindgren gjordes drygt tio försök att få ut barnet med sugklocka, trots att reglerna säger att man bara får försöka tre gånger.

Men vad är alternativet, bebisen måste ju komma ut?

– Kejsarsnitt hade kunnat användas i stället. Men då gäller det att bryta i tid, och efter tre försök ska man ta ställning om en operation är bättre. Därefter ska man göra en ny bedömning efter varje försök med sugklockan. Här gjorde man alltså betydligt fler försök än tre, säger Pär Lindgren.

I ett pressmeddelande skriver Region Kronoberg att den typ av hjärnskador som konstaterades hos barnet kan uppstå även vid en förlossning utan sugklocka, men att det inte går att utesluta att det är det upprepade antalet försök att få ut barnet med sugklocka som gett upphov till skadorna. De har därför anmält händelsen enligt Lex Maria.

Förlossningsvården i Kronoberg har under sommaren varit hårt ansträngd och flera förlossningsrum har varit stänga. Enligt Pär Lindgren finns det inget samband mellan de stängda rummen och det som hände under den aktuella förlossningen.

– Den inträffade i juni, innan rummen stängdes, säger Pär Lindgren.
