Yrkar på tio års fängelse för misshandel mot man som ska ha vägrat tigga
Ida Andersson

Rättegången avslutades på torsdagen i Växjö tingsrätt. Efter rättegången hölls en överläggning där man kom fram till att båda männen ska stanna kvar i häkte tills dom faller 11 september.

Åklagaren menar att männen gjort sig skyldiga till människorov, grov misshandel och försök till mord.

Under dagen har flera vittnen hörts i tingsrätten, bland annat den kvinna som hittade den skadade mannen, som berättadeatt det var hennes dotter som lade märke till den misshandlade mannen i ett dike när de körde förbi platsen.

Under de cirka 30 minuter som det tog innan ambulansen kom försökte kvinnan kommunicera med mannen via Google Translate.

Den polis som förhörde den misshandlade mannen på akuten har vittnat om att mannen uppgett namnet på de som misshandlat honom. Han ska också ha sagt att han var rädd för männen.

Rättsläkaren har konstaterat att den nedkylda mannen hade en kroppstemperatur på 35,1 grader och kunde ha dött utan behandling. Läkaren har inte gjort några fynd som bekräftar eller utesluter att mannen har bundits.

Åklagaren yrkar på tio års fängelse och utvisning. Hon betonar att offret befunnit sig i en utsatt situation.

Försvaret yrkar på att åtalet ska ogillas. Enligt advokaten är offrets berättelse full av motsägelser. Det finns heller inga bevis för eventuella avsikter hos gärningsmannen.
