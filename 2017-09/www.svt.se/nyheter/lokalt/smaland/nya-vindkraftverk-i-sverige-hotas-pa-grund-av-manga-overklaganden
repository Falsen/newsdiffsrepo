Vindkraften går långsamt – upp till åtta år från idé till bygge
Jan-Eric Lundberg

Det finns en regerings och fempartiöverenskommelse  från juli 2016 om att öka andelen fossilfri elproduktion med ytterligare 18 TWh förnybar el från år 2021 till år 2030. Det här gäller både för vind, sol, biokraft och den småskaliga vattenkraften. Totalt ska elproduktionen från dessa källor byggas ut kraftigt. Merparten av utbyggnaden kommer troligtvis bli vindkraft.

Men det som i många fall sätter käppar i hjulen för utbyggnaden är att nästan alla nya byggen av vindkraftverk överklagas. Carl-Arne Pedersen från Svensk vindkraftförening anser att de första kontakterna inför ett bygge är viktig.

– I början gick tillståndsprocessen på några år i dag går det långsammare med många och segdragna överklaganden, nu är det inte ovanligt att ett projekt tar mellan 5 till 8 år, innan man får ett slutgiltigt besked säger Carl-Arne Pedersen.

Vindkraften är idag Sveriges totalt tredje största energikälla. År 2006 producerades det knappt en terawattimme vindel i Sverige, i dag har andelen ökat till 18 terawattimmar, och till 2030 så ska det byggas lika mycket till. För att detta ska bli verklighet så måste det enligt Carl-Arne Pedersen redan i ett tidigt skede hållas en mycket bättre dialog med dem som bor i närområdet.

– Om du drar igång ett projekt som är dåligt underbyggt så kommer det bara att leda till att det överklagas, säger han.

Energibolaget Bixia har tidigare gjort en undersökning om hur inställningen i samhället är till vindkraften och många av dem tillfrågade tycker om vindkraft men inte på deras egen bakgård.
