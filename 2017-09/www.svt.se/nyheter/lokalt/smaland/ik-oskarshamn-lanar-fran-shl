IK Oskarshamn lånar från SHL
Cecilia Broke

IK Oskarshamn har sedan i augusti letat efter en extra forwardsförstärkning till laget.

– Vi har sökt efter en forward och är nöjda med den här lösningen tills vidare. Marcus är en offensivt skicklig forward som krigar hårt över hela isen, säger sportchef Per Kenttä i ett pressmeddelande.

Marcus är yngre bror till Emil Sylvegård som spelade i IK Oskarshamn säsongen 2013-1014 och son till Malmö-sportchefen Patrik. Han hade under fjolårssäongen en nyckelroll i Malmös J20 SuperElit-lag med 28 poäng på 36 matcher, fick 14 matcher i SHL med A-laget och hade tre framgångsrika matcher med IK Pantern där han noterades för två mål och en assist. Han besitter även meriter från såväl U16-, U17- och U18-landslaget och fanns så sent som i våras med i Sveriges U18VM-trupp.

– Det är absolut en topptalang i Sverige, säger Per Kenttä.

Marcus Sylvegård anländer till Oskarshamn under torsdagskvällen. Han finns sedan tillgänglig för träning och till träningenmatchen mot Troja-Ljungby under fredagen.
