Rullstolar spårlöst försvunna från sjukhuset i Växjö
Ida Andersson

Annika Elmgren som är chef för avdelningen för intern kundservice på Region Kronoberg, säger till P4 att man letat överallt efter rullstolarna.

– Hela lasarettet är genomgånget inklusive parkeringshus och kringområden och där finns de inte.

Rullstolarna har stått i ett olåst utrymme i närheten av entrén för att vara lätta för patienterna att låna.

Region Kronoberg ska nu göra en polisanmälan, rapporterar P4 Kronoberg.
