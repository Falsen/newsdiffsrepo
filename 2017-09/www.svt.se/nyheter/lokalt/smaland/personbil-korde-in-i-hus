Personbil körde in i hus
Peter Magnusson

Enligt polisen skedde singelolyckan strax efter klockan 14 på torsdagseftermiddagen.

Av en ännu okänd anledning körde bilen rakt in i en trädgård för att sedan kollidera med fasaden på huset. Olyckan skedde på Södra Möckelbyvägen i Mörbylånga på Öland.

Både polis och räddningstjänst larmades till platsen och föraren fick köras till sjukhus. Skadeläget är just nu oklart.

Under räddningsarbetet var Södra Möckelbyvägen avstängd i båda riktningarna.
