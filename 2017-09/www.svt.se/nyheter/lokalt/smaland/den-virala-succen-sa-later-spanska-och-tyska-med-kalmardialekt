Den virala succén: Så låter spanska och tyska med kalmardialekt
Niklas Sjögren

– Det är väldigt kul att det delats så mycket. Särskilt med tanke på att jag inte alls hade räknat med det.

Gustav ”Gurra” Karlsson är från Vetlanda men bor sedan några år i Stockholm. Han kommenterar sport, dubbar film, gör radioreklam och sysslar med humor.

– Jag har gjort en del dialektklipp tidigare och lagt ut. Dialekter är kul, men om det här klippet med kalmaritiskan skulle gå hem visste jag inte, säger Gustav Karlsson.

– Mina föräldrar är från Nybro så jag har vuxit upp med kalmardialekten. Den är trevlig tycker jag.

Kan du alla språk du använder i klippet?

– Absolut inte. Jag förstår i och för sig vad jag säger i klippen men är inte alls flytande i alla språken.

Vet du om någon kalmarit tagit illa upp efter att ha sett klippet?

– Nej jag har inte hört att någon skulle ha gjort det. Det är ju gjort med kärlek, inte för att göra narr av någon.

Kommer det mer? Det vore kul att få höra kinesiska med kalmadialekt. Eller arabiska.

– Ja det vore ju en utmaning. Men man ska ju utmana sig själv.
