TV-puckens kvalspel i Nybro
Cecilia Broke

Hockeykvalet beräknas locka två tusen besökare till Nybro. Det rör sig om 150 spelare och ett 30-tal ledare plus funktionärer och åskådare. I gruppen som kvalar i Nybro ingår sex lag. Lika många spelar kval i Piteå. De tolv lagen är de som placerade sig sämst i förra årets TV-puck. De tolv bättre lagen är direktkvalificerade.

–TV-pucken är en viktig turnering för spelarna i den här åldern, säger Rasmus Aro. De är födda 2002 och börjar vara redo att visa upp sig för talangscouter och agenter, som det finns många av här nu.

Av de tolv lag som kvalar i helgen går fyra vidare. Tillsammans med de direktkvalificerade lagen är det således 16 lag som spelar slutspel. Finalen kommer att avgöras i Göteborg i november.

Småland kom på 13:e plats av 24 lag förra året och var därmed ganska nära att slippa kvala.

Läs här: Laguppställningar

Kvarts- och semifinalerna och finalen spelas i Götebort 3-5 november och sänds i SVT.
