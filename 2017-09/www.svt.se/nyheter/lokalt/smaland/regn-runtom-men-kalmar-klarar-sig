Regn runtom – men Kalmar klarar sig
Marie  Askelöf

– Så tokigt blir det kanske inte ändå. Jag ser inget regn som det ser ut just nu. Mest uppehåll men ganska molnigt. 15-16 grader, säger Pererik Åberg under fredagseftermiddagen.

Flera regnområden drar in över landet och på förmiddagen ska det regna i Kalmar, men det drar bort vid lunchtid. Sedan blir det uppehåll fram till kvällen.

– Under eftermiddagen stannar det mesta regnet väster om Kalmar. Det kommer regna i Kronobergs och i Jönköpings län.

Hur säker skulle du säga att den här prognosen är?

– Jag skulle säga att chansen är 75 procent för att det blir helt uppehåll. Sedan har det ju regnat så det kommer att vara blött på marken och väldigt molnigt. Så det blir inget kanonväder – men jag hoppas att det blir bra ändå!
