Ordföranden för LRF Sydost lämnar
Peter Magnusson

– Jag sa det redan när jag började för sju år sedan att jag inte kommer att sitta länge. Sen blev det sju år men nu är det dags att släppa fram de yngre, säger Lars-Ove Johansson till SVT Nyheter Småland.

Han tillträdde som regionordförande 2010 efter att ha suttit i LRF:s regionstyrelse under flera år.

– Det har varit fantastiska år. Det roligaste uppdraget man kan ha som förtroendevald. Man får många kontakter och kan påverka för medlemmarnas bästa. Och det hoppas jag att jag har gjort under mina år, säger Lars-Ove Johansson.

Nu startar valberedningens arbete med att hitta hans ersättare som ska väljas på regionstämman i mars nästa år. Fram tills dess jobbar Lars-Ove Johansson vidare och vilken som kommer efter honom vill han inte spekulera i.

– Att hitta min ersättare lämnar jag helt över till valberedningen och medlemmarna, avslutar han.
