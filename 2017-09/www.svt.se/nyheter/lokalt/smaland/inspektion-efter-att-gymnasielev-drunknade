Inspektion efter att gymnasielev drunknade
Clary Kroon

Olyckan inträffade den 24 augusti när eleven skulle simma över Linnéasjön i samband med en årlig skattjakt.

Inspektören ska kontrollera om lagar och föreskrifter följts i samband med drunkningsolyckan.

Kunde skolan ha förhindrat dödsfallet och hur ska skolledningen förhindra att något liknande händer igen. Det är frågor som Arbetsmiljöverket vill ha svar på, enligt Barometern.

– Skulle det vara några brister kommer vi ställa krav på åtgärder snabbt för att förhindra att det händer igen. Vårt arbete går ut på att förebygga olyckor på arbetsplatser. Om vi tycker att det föreligger brott mot föreskrifter eller arbetsmiljölagen anmäler vi det till allmän åklagare som får utreda vidare, säger Maria Swedestam jurist på Arbetsmiljöverket till tidningen.
