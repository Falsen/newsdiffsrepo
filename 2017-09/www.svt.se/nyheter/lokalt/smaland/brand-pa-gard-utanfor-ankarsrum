Uthus brann ner på gård utanför Ankarsrum
Ida Andersson

Larmet om branden kom strax efter klockan 21 på torsdagskvällen. Det visade sig vara en kompressor som stod i ett uthus på en gård som tagit eld.

– Uthuset brann ner till grunden men inga andra byggnader var hotade, säger Thomas Öberg på räddningstjänsten i Västervik till SVT Nyheter Småland.

Det finns heller inga uppgifter om att någon person har kommit till skada.
