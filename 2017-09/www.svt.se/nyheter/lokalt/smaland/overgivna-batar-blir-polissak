Övergivna båtar blir polissak
Cecilia Broke

Läs mer: Här jagar kommunen ägare till övergivna båtar

SVT Nyheter Småland har tidigare berättat om de många övergivna båtar som ligger både på kommunens båtuppläggningsplatser och i naturen. Av de 128 båtar som legat i naturen har nu ett 70-tal flyttats sedan kommunen lappade dem som övergivna hösten 2015.

– Förhoppningsvis är det båtarnas ägare som tagit hand om dem, säger Ingemar Gustavsson på Kalmar kommuns serviceförvaltning.

Att många båtar flyttats framgår av den nya inventering som gjordes i juni i år. Av den framgår också att ett 50-tal fortfarande ligger kvar. De är nu lappade på nytt med information om att tidsfristen löper ut sista oktober. De blir därefter överlämnade till polisen för försäljning eller skrotning.
