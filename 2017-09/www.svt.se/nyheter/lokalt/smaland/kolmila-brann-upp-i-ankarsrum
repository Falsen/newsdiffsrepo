Kolmila brann upp utanför Ankarsrum
Ida Andersson

Räddningstjänsten har arbetat med att släcka branden under hela natten och deltidsstyrkor är fortfarande kvar på platsen, enligt vakthavande brandmästaren på räddningstjänsten i Västervik.

Enligt uppgifter till SVT Nyheter var tanken att kolmilan skulle ge 40 kubikmeter kol. Men under natten mot fredagen, precis efter att den alltså satts igång, gick något fel och det började brinna i milan.

I kolmilan, som ligger i Hulthorva norr om Ankarsrum, skulle man ha producerat kol på gammaldags vis genom att hetta upp ved utan syretillförsel. Arbetet med kolmilan har enligt Vimmerby Tidning pågått ända sedan slutet av april.

Ingen person ska ha skadats i samband med branden.
