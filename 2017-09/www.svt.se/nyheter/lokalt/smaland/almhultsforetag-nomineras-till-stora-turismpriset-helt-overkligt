Älmhultsföretag nomineras till Stora turismpriset: ”Helt overkligt”
Simon  Vinnardag

Tillsammans med 17 andra kandidater i landet slår sig Sjöstugan från Älmhult in bland de nominerade.

– Det känns overkligt, roligt och väldigt smickrande. Det ska bli väldigt kul att träffa de andra entreprenörerna och bolla idéer, säger Jonas Olsson ägare av Sjöstugan.

Jonas tror att nomineringen motiverats i att de har ett brett koncept året runt.

– Vi har satsat på flera olika verksamheter och även gjort restaurangen barn- och rullstolsvänlig. Visst det kostar en slant men det är viktigt med god service.

Vinnaren av det nationella priset får en prislapp på 100.000 kronor. Jonas Olsson är ödmjuk om att gå hela vägen.

– När man ser alla andra företag blir det inte lätt. Men vi är så glada att ha kommit till den här finalen. Det finns även många andra i Kronoberg som är duktiga på turism.
