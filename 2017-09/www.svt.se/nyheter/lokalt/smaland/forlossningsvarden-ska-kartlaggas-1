Efter protesterna – förlossningsvården ska kartläggas
TT

– Vi vill få ett nationellt perspektiv och se hur det ser ut i de olika landstingen och regionerna. Vad kan vi lära av varandra, som en idékarta till landstingen, säger Eva Estling, samordnare på SKL.

Den 20 augusti protesterades det i bland annat Kalmar och Växjö med en marsch som initiativtagarna kallade ”En arg jävla riks-marsch mot BB-kaoset”.

Kartläggningen om hur vården ser ut i samband med graviditet och förlossning ska ske tillsammans med patienter, personal och landsting. Tanken är att det som inte fungerar på ett sjukhus ska kunna förbättras genom inspiration från sjukhus där det fungerar bättre.

– Det finns flera idéer om vad som kan bli bättre, exempelvis att ett och samma team följer föräldrarna under hela graviditeten, eller att det anställs mer administrativ personal för att underlätta för barnmorskorna, säger Eva Estling.

Det är första gången som alla landsting ska kartläggas.
