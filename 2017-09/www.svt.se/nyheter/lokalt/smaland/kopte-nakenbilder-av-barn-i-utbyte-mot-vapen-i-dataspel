Misstänks ha köpt nakenbilder av barn i utbyte mot vapen i dataspel
Ida Andersson

En av åtalspunkterna gäller kränkande fotografering efter att mannen filmat sju barn i ett duschutrymme på en skola i Ljungby i mars i år. Han åtalas också för barnpornografibrott i samband med den händelsen. Strax därpå greps mannen och i hans hem återfanns dessutom bilder där barn utsätts för våld och utnyttjas genom förnedrande övergrepp.

Dessutom är mannen misstänkt för att vid flera tillfällen ha fått barn att onanera och visa upp sina underliv framför en webkamera. I några av fallen har mannen lovat dem uppgraderingar i dataspel i utbyte att de visat upp sig för honom. Han har också försökt att få ett barn att posera inför en kamera.

Mannen är också misstänkt för att ha våldtagit en 13-årig pojke i en bil utanför Dreamhack i Jönköping i juni 2015.

Rättegångens sista dag är preliminärt 6 september.
