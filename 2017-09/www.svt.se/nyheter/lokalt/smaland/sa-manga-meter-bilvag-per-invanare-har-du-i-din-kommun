Så många meter bilväg per invånare är det i din kommun
Simon  Vinnardag

Det är över 600 procent längre bilväg per invånare i Högsby än i Kalmar kommun. Det går att koppla till befolkningstätheten enligt trafikverket.

– Med undantag för i de största städerna ser vi få kapacitetsproblem med vägnätet, säger Per Lindroth, biträdande projektledare för nationell plan på Trafikverket, till Nyhetsbyrån Siren.

Förutom i Högsby är bilvägsgenomsnittet per invånare långt i Uppvidinge (290,3 meter) och Tingsryd (249,6 meter).

I Växjö (51,8 meter) och Kalmar (42,3 meter) kommun är medelsnittet som lägst.

– Det är klart att det kan bli köbildning på olika ställen, men det är ofta av övergående karaktär. Däremot i Stockholm, i Göteborg, och i Malmö kan det finnas mer besvärande trängselproblem, fortsätter Per Lindroth.

I Sundbyberg i Stockholm går det bara två meter bilväg per invånare vilket är lägst i landet. Däremot i Åsele kommun går det hela 1,6 kilometer bilväg per invånare.
