Ringde 112 för att ta selfie med polis
Ida Andersson

Stephan Söderholm, polisens presstalesperson i syd, säger till SVT Nyheter Småland att de ser mycket allvarligt på händelen.

– Att vi får åka på den här typen av ärenden när vi har betydligt viktigare saker för oss är allvarligt. Ett larm om pågående slagsmål på en skola leder till att vi gör en ordentlig utryckning med blåljus och allt, och det kan om inte annat uppstå farliga situationer på vägen.

Det finns inga uppgifter om vad det var för andra typer av händelser som nedprioriterades på grund av larmet.

Händelsen har dock inte lett till någon polisanmälan.

– Vi har pratat med lärare och rektor som jag hoppas har uppsträckningssamtal med eleverna, säger Stephan Söderholm.

Om händelsen anmäls blir rubriceringen sannolikt falskt larm enligt Stephan Söderholm.
