Har hållit sig undan i fem år – slipper fängelsestraff
Marie  Askelöf

Den 50-årige mannen dömdes till en månads fängelse för grovt rattfylleri av Blekinge tingsrätt 2012. Men föreläggandet om inställelse, alltså att det är dags att infinna sig på fängelse, har aldrig nått mannen. Hans senast kända adress var i Ljungby.

Nu har det gått fem år, mannen har hela tiden varit efterlyst, men har inte påträffats. Verkställigheten av fängelsestraffet har därmed preskriberats och han slipper avtjäna sitt straff.
