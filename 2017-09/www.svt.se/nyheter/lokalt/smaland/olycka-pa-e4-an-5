Olycka på E4:an utanför Markaryd
Ida Andersson

En personbil körde in i mittvajern och mejade ner mellan tolv och tretton stolpar, enligt räddningstjänstens insatsledare som är på plats.

Vägen var helt avstängd i ungefär tio minuter efter olyckan, som inträffade strax efter klockan 19. Det råder fortfarande begränsad framkomlighet på platsen eftersom det norrgående körfältet är avstängt under räddningsarbetet. Enligt räddningstjänsten beräknas den vara avstängd fram till cirka klockan 20.

Ingen av de personer som färdades i bilen behövde följa med ambulansen.
