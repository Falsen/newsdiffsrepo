Äldre par till sjukhus efter olycka
Hanna Nilsson

Olyckan inträffade vid 15-tiden i höjd med Hyltan utanför Oskarshamn. En personbil körde av okänd anledning i diket.

Ett äldre par som färdades i bilen fördes till sjukhus. Både mannen och kvinnan, som är i 75-årsåldern, bedöms vara allvarligt skadade och vårdas på intensivvårdsavdelningen på sjukhuset i Oskarshamn.

Enligt Trafikverket rådde det begränsad framkomlighet på platsen till strax efter 17.
