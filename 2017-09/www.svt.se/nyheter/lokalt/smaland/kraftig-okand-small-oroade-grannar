Stort hål efter explosionsartad smäll
Simon  Vinnardag

Den kraftiga smällen inträffade vid 21.30-tiden under onsdagskvällen och ett flertal patruller kom tidigt till platsen vid Vallmästarevägen.

– Ett stort hål konstaterades i gräset. Det kan ha varit någon som kastat en smällare av något slag som slet upp gräset, säger Tommy Bengtsson som är vakthavande befäl vid polisen.

Polisen pratade med vittnen under onsdagskvällen och hade även en hundpatrull för att hitta eventuella inblandade.

– Det fanns inget som indikerade på vad som orsakat smällen, därför kan vi i nuläget inte gå vidare i ärendet, säger Tommy Bengtsson.
