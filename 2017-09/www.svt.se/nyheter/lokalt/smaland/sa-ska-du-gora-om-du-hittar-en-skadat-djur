Så ska du göra om du hittar ett skadat djur
Erik Nielsen

Läs också: Kvinna höll rådjur inne i sin bostad

En kvinna i Växjö hade ett rådjur hemma i sin bostad och utreds nu för jaktbrott. Kvinnan i 25-årsåldern uppger att hon tagit hand om djuret ”för rehabilitering” i tre månader.

Men enligt djurskyddslagen ska inte vilda djur hållas i fångenskap, oavsett om de är skadade eller inte. Vissa undantag finns dock.

Ett antal privatpersoner och föreningar har tillstånd att vårda och rehabilitera skadat vilt. För att få göra det krävs ett tillstånd från Länsstyrelsen.

Hittar man ett skadat djur som man vill hjälpa ska man enligt lagen alltså inte ta hem det, utan höra av sig till länsstyrelsen som i sin tur kan hjälpa dig vidare till en anläggning som har tillstånd att hålla och rehabilitera skadat vilt i ditt län.

Mer information om hur du ska göra hittar du hos länsstyrelsen och hos naturvårdsverket.
