Knivbeväpnade rånare stal kontanter
Clary Kroon

– Vi har ännu inte något exakt värde på hur mycket de fick med sig, säger Katarina Brandt jourhavande förundersökningsledare vid polisen i Kalmar.

Det var strax innan klockan tio på tisdagskvällen som en livsmedelsbutik i Oskarshamn utsattes för rån. Kassörskan ska ha blivit chockad men inte fått några fysiska skador.

Strax innan klockan sex på onsdagsmorgonen hade polisen ännu inte gripit någon misstänkt.

– Initialt söktes platsen av med hundförare, men det har inte gett något resultat, säger Katarina Brandt.

Enligt P4 Kalmar har det sedan i våras begåtts sju rån av livsmedelsbutiker och bensinmackar i Oskarshamn, varav ett har klarats upp.
