Stor tjuvfiskehärva i Småland
Karin Ahlgren

Under söndagen häktades män i åldrarna 40 till 60 år. Männen är misstänkta för att vara skyldiga till ett omfattande tjuvfiske i Kronobergs län. Alla åtta personer häktades misstänkta för häleri, en av dem är också misstänkt för medhjälp till grovt brott mot fiskelagen och en häktades också misstänkt för grovt brott mot fiskelagen. Männen nekar till anklagelserna.

Det var i torsdags som polisen kunde gripa åtta män efter att först ha gjort tillslag mot flera fastigheter på mindre orter i Tingsryds kommun.

LÄS MER: Ytterligare åtta misstänkta tjuvfiskare gripna

I samband med tillslaget hittade polisen fynd som kan tyda på att det pågått ett omfattande tjuvfiske. Polisen hittade fiskeutrustning, båtar, båtmotorer och annan utrustning som krävs för att hantera kräftor och fisk i större omfattning.

LÄS MER: Misstänkta tjuvfiskare uppger att de skulle plocka bär

Sedan tidigare var två män gripna misstänkta för att ha tjuvfiskat kräftor. Och i samband med det gripandet beslagtog polisen 100 kilo kräftor.
