Terrormisstänkt släppt på fri fot – fortsatt misstänkt
Peter Magnusson

Under tiden personen varit anhållen har Säkerhetspolisen genomfört de utredningsåtgärder som ansetts nödvändiga. Utifrån vad som framkommit av dessa har jag i dag beslutat att släppa den anhållne”, säger kammaråklagare Ewamari Häggkvist i ett pressmeddelande.

Enligt TT vill inte åklagaren vill gå in på några närmare detaljer om vilka omständigheter som gjort att mannen nu släpps.

LÄS MER: Terrorexpert: ”Krävs en hel del teknisk bevisning för åtal”

Mannens advokat säger till SVT Nyheter Småland att han inte är förvånad att hans klient nu är släppt på fri fot.

– Åklagaren hade en svag misstankegrad så jag är inte förvånad, säger Claes Möllersten.

Men misstankarna mot mannen kvarstår fortfarande och i nuläget vill inte åklagarmyndigheten redogöra om de försvagats eller inte.

Vilken kommentar har du till att din klient fortfarande är misstänkt?

– Inte mer än att den misstanken måste vara väldigt svag. Jag har inte hunnit prata med min klient ännu men hoppas göra det under kvällen eller i morgon förmiddag, säger Claes Möllersten.

LÄS MER: Person anhållen misstänkt för förberedelse till terroristbrott

Gripandet skedde i tisdags och brottet mannen misstänktes för skulle ha begåtts från den 21 augusti och framåt. Han var då skäligen misstänkt, vilket är den lägre misstankegraden.

– Han greps i sin bostad inom Kalmar tingsrätts upptagningsområde, sa Ewamari Häggkvist som är kammaråklagare på riksenheten för säkerhetsmål till SVT Nyheter under onsdagen.

Nu släpps han alltså på fri fot.

SVT Nyheter Småland har inte lyckats att komma i kontakt med kammaråklagare Ewamari Häggkvist.
