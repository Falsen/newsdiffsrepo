Terrormisstänkt släppt på fri fot
TT

Under tiden personen varit anhållen har Säkerhetspolisen genomfört de utredningsåtgärder som ansetts nödvändiga. Utifrån vad som framkommit av dessa har jag i dag beslutat att släppa den anhållne”, säger kammaråklagare Ewamari Häggkvist i ett pressmeddelande.

Enligt TT vill inte åklagaren vill gå in på några närmare detaljer om vilka omständigheter som gjort att mannen nu släpps.

Misstankarna mot mannen kvarstår fortfarande men i nuläget vill inte åklagarmyndigheten redogöra om de försvagats eller inte.

– Han greps i sin bostad inom Kalmar tingsrätts upptagningsområde, sa Ewamari Häggkvist som är kammaråklagare på riksenheten för säkerhetsmål till SVT Nyheter under onsdagen.

Gripandet skedde i tisdags och brottet som han då misstänktes för skulle ha begåtts från den 21 augusti och framåt. Han var då skäligen misstänkt, vilket är den lägre misstankegraden.

Nu släpps han alltså på fri fot.

SVT Nyheter Småland har inte lyckats att komma i kontakt med kammaråklagare Ewamari Häggkvist.
