Ny partiledare nomineras av Moderaterna i Kalmar län
Anne Torvinen

Efter att i veckan ha samlat förslag och synpunkter från partimedlemmar så konstaterar Moderaterna i Kalmar län att Ulf Kristersson och Carl Bildt är de personer som har störst stöd i Kalmar län.

Enligt förbundsstyrelsen skulle båda bli bra ledare för Moderaterna men att Ulf Kristersson är den långsiktigt bästa kandidaten, därför nomineras han som nummer 1 och Carl Bildt 2.

Moderaterna håller extrastämma 1 oktober för att välja vem som blir ny partiledare efter Anna Kinberg Batra som nyligen avgick. Ulf Kristersson är i dag Moderaternas ekonomisk-politiska talesperson.
