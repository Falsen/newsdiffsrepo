Välgörenhetslopp läggs ner i Kalmar
Anne Torvinen

Loppet har arrangerats i Kalmar sedan 2014 och lockat tusentals löpare varje år. Kalmar har varit enda orten i Sverige som arrangerat loppet tillsammans med ett 30-tal andra städer runt om i världen. Men nästa år finns inte Kalmar med på startlistan, det 30-tal städer som arrangerat loppet är nu i stället 12.

– Vi har varit väldigt stolta och glada över att vi en gång i tiden fick hit det här loppet. Det är klart, vi har väl förstått var det började ta vägen när de ville banta ner loppet i världen. Just nu är det tråkigt och beklagligt att det inte blir någon fortsättning här, säger Johan Göransson, projektledare för idrottsturism och evenemang på Destination Kalmar till Barometern.

Pengarna som samlats in under loppet har gått till forskning om ryggmärgsskador.
