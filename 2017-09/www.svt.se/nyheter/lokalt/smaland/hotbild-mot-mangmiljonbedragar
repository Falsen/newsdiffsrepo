Hotbild mot mångmiljonbedragare
Clary Kroon

Polischefen i Ljungby Anders Karlsson säger till tidningen Smålänningen att bedragaren inte skulle gå säker i stan.

– Folk är förbannade på honom, det föreligger en hotbild mot honom. Det är risk för att han skulle råka illa ut nu om han gick på Ljungbys gator, säger Anders Karlsson, polischef i Ljungby lokalpolisområde.

Polisen har sett att det skrivits hotfulla saker mot 30-åringen på sociala medier.

Ljungbybedragen är misstänkt för att ha lurat till sig runt 9,5 miljoner kronor från tre män.

Förra året dömdes mannen av tingsrätten till sex års fängelse för grovt bedrägeri efter att ha lurat till sig över 8 miljoner från sex personer. Mannen överklagade den domen och har inte avtjänat det straffet.
