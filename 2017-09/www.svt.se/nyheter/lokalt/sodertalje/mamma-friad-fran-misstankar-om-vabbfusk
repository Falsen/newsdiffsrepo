Mamma friad från misstankar om vabbfusk
Karin Fallenius

En mamma i 30-årsåldern anklagades för bidragsfusk vid 18 tillfällen av försäkringskassan. Myndigheten menade att hon hade varit tjänstledig eller arbetat istället för att vårda sitt barn, och att hon då skulle ha fått drygt 62 000 kronor i ersättning skriver LT.

När ärendet sedan kom till tingsrätten visade det sig att hennes arbetsledare hade slutat och att det inte fanns någon som kunde vittna om de administrativa rutinerna. Tingsrätten såg därför ingen anledning att ifrågasätta mammans uppgifter, och åtalet mot kvinnan ogillas.
