Postlåda sprängdes
Omar Daham

SVT har tidigare skrivit om busskurer som har sprängts i Södertälje. Nu har turen kommit till en postlåda i korsningen mellan Holmfastvägen och Fotbollsvägen.

– Enligt anmälaren verkade det som att någon har sprängt den. Men den är eventuellt uppbruten också, säger Anna Westberg på polisens regionledningscentral.

Polisen fick samtalet strax efter klockan åtta på söndagsmorgonen. Förutom en förstörd postlåda låg det kuvert och brev utspridda på gatan.

I skrivande stund är det oklart om polisen kallar det hela för brytande av postförsändelse eller stöld.
