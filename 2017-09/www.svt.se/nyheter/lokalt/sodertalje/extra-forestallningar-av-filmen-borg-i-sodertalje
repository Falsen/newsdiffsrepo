Extra föreställningar av ”Borg” i Södertälje
Karin Fallenius

Vissa scener från tennislegendarens barndom är inspelade här i Södertälje på platser där tennisstjärnans karriär började.

– Garageporten, det är ju vad man minns. Jag var ju ungefär lika gammal då också, säger Carina Dall som bodde i Södertälje i ungdomen.

Vad har du för förväntningar på filmen?

– Att den går hur bra som helst. Att Björn Borg hamnar på kartan igen.

”Borg” blir dessutom den första svenska filmen som öppnar den ansedda filmfestivalen i Toronto på torsdag.

– Va, är det sant? Det känns jättebra, det är skönt att Tälje är med på kartan, säger Antonio Liane.

På fredag är det premiärdags i Södertälje och Estrad har bokat in tio visningar hittills, vilket är fler än vanligt, eftersom intresset kan bli extra stort – i alla ifall från hemmapubliken.

– Nej, jag har inget intresse av att se filmen, säger Per Gustafsson.

Man han är ändå Södertäljeson?

– Ja, men det är inte jag. Jag bor i Huddinge. Det är kanske en jättebra film, jag kanske går och ser den senare men någon premiär blir det inte.

Men Carina Dall vill gärna se filmen, och det är särskilt vissa händelser från Borgs och McEnroes dramatiska historia hon hoppas ska komma med.

– När McEnroe får sitt utbrott, det skulle jag vilja se igen, säger hon med ett skratt.
