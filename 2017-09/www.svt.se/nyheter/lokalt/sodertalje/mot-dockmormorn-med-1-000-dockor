Möt dockmormorn med 1.000 dockor
Maria Makar

Hon har samlat på dockor i mer än 50 år och kallas dockmormor. På somrarna har hon sitt dockmuseum öppet för gäster från när å fjärran.

– Men ringer man innan så kan vi öppna upp även på vintern, säger Lotta Ottosson.

De flesta dockorna är moderna, men några även från sekelskiftet och vissa har hon gjort själv.

Har alla dockor namn?

– Ja, fast jag kommer inte ihåg vad alla heter. Jag har namnen uppskrivna.

Du är ju själv mormor – leker du eller barnbarnen mest med dockorna?

– Ja, när mitt barnbarn Liam var liten och kom till mig så sprang han och satte sig bland alla dockor och då skulle hans mamma komma in och säga ”oj nu har mormor skaffat en ny docka” och då var det han själv.

Vad tänker du om framtiden?

– Jag har vårdnaden om de här dockorna och tänker att de ska hänga ihop även när inte jag kan ha reda på dem längre. Men jag vet inte var de kommer hamna.
