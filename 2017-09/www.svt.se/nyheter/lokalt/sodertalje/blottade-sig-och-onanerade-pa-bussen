Onanerade på bussen
Omar Daham

Det första tillfället var i våras och det andra på sommaren. Den minderårige pojken klädde av sig båda gångerna och onanerade framför målsäganden.

Vid båda tillfällena gjordes det på samma busslinje i Södertäljetrakten.

Händelserna har nu lett till åtal, och i stämningsansökan står det att pojkens agerande kan förväntas ”väcka obehag och kränka hennes sexuella integritet”.

De båda åtalspunkterna rör sexuellt ofredande. Förutom muntlig bevisning lutar sig åklagaren mot en filmsekvens från bussfärderna.
