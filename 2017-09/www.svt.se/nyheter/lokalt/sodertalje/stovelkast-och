Svett och stövelkast på Södertälje IP
Omar Daham

Sportdagen för Södertäljes pensionärer ställdes in på grund av dåligt väder i juni.

Men på fredagen var det dags. Och en av arrangörerna, Lars Ahlin som är kulturmäklare på kommunen, var nöjd efteråt.

– Vi fick solen med oss och jag är jätteglad, säger han.

Cirka 200 pensionärer var på plats under dagen.

På schemat stod stövelkastning, pilskjutning, löpning, boule och så träningspass med före detta friidrottsstjärnan.

– Hon var också med och gav tips om löpträning.

Lars Ahlin menar att mixen mellan de olika aktiviteterna var framgångsreceptet.

– Det fanns mycket att göra. Efteråt var deltagarna glada i sinnet och lite svettiga.

I skrivande stund är det oklart om liknande dagar kommer att arrangeras nästa år.
