Hjärtsjuk person fick fel medicin
Emma Hammarfeldt

Astra Zeneca har informerat sina anställda om att olika mediciner har förväxlats, enligt uppgifter till LT. Bolaget upptäckte felet då en hjärtsjuk person skulle reklamera tarmmedicinen som den felaktigt fått. Personen hann upptäcka felet innan hen ätit medicinen. Nu efterlyses en andra burk som har förväxlats.

Ledningen har informerat om att förväxlingen med dessa mediciner inte har varit farlig för personen. Läkemedelsverket är nu inblandat och ärendet utreds.

Petra Eunerius, kommunikationschef på AstraZeneca Nordic-Baltic, säger till LT att de tar händelsen på största allvar.
