Södertälje SK slopar elitsatsning för yngre
Omar Daham

Alla ungdomar som vill ska erbjudas en plats att spela ishockey i Södertälje Sportklubb upp till U16-nivå. Dessförinnan kommer ingen gallring eller utslagning att ske.

Det står klart efter att SSK:s nya ungdomssatsning sjösattes igår kväll.

– Vi har en ambition och en vision om att ta hand om alla våra ungdomar. Förut var lagen jollar ute i havet och många körde sitt eget rejs, nu håvar vi in alla till det stora hangarfartyget SSK, säger klubbens ungdomsansvarige Lars Hymander.

I över ett år har en projektgrupp arbetat för att bland annat skapa en värdegrund.

– Det ska bli ett VI i SSK, säger Hymander.
