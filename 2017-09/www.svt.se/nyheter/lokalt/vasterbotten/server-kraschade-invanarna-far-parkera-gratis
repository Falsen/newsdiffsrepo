Server kraschade – invånarna får parkera gratis hela helgen
Maria Ehrlin

Under fredagen var tanken att Skellefteå kommuns nya parkeringstaxa skulle börja gälla. Men efter en serverkrash måste nu istället kommunen ge invånarna gratis parkering under dagen eftersom de nya avgifterna inte finns med i systemet.

LÄS MER: Här får du 2 för 1 – på parkeringen

Den avgiftfria parkeringen gäller i zon 1 och 2 fram till 18:00. Parkeringen är dock avgiftbelagd i parkeringshuset Brinken.

– De som redan har betalat och fått betala fel avgift kan få tillbaka summan de erlagt idag. De ska då besöka kundtjänst, ta med parkeringskvitto, skriver kommunen i ett pressmeddelande.

LÄS MER: Här kan parkeringsavgifterna fördubblas

Under fredagseftermiddagen meddelar Skellefteå kommun att problemet ännu inte är löst. Därför har man nu tagit beslut om att hela helgen kommer att vara avgiftsfri på parkeringarna i zon 1 och 2. Eventuellt kan problemet vara löst redan på lördagen men då gäller fortsatt avgiftsfri parkering för att underlätta för invånare och besökare.
