Man häktad för grov misshandel
Erik Iversen

Det var i söndags som två kvinnor ska ha blivit misshandlade av en för dem inte okänd man. Mannen som är i 55-års åldern greps under natten mot måndag och anhölls senare misstänkt för mordförsök.

– Det är en man i 55-års åldern som har misshandlat en kvinna, i samband med den misshandeln så fick ytterligare en kvinna skador. Mannen greps inte i anslutning till platsen men senare under natten så kunde polisen gripa honom, berättade Olle Andersson kommissarie på grova brott i Umeå tidigare i veckan.

Under torsdagen häktades mannen i Umeå tingsrätt efter att en häktningsframställan lämnats in. Inledningsvis var brottrubriceringen försök till mord men efter att åklagaren ändrat sig sitter 55-åringen nu häktad misstänkt för grov misshandel alternativt försök till grov misshandel.
