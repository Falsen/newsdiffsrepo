Personbil i krock med älg
Erik Iversen

Larmet kom till SOS 09.43 och enligt larmet ska en personbil ha krockat med en älg. I bilen ska en person ha färdats och enligt polisens uppgifter ska personen ha tagit sig ut ur bilen. Både räddningstjänst och ambulans är utlarmade och har anlänt till olycksplatsen.

– En person är ute ur bilen och går, ambulansen ska titta till henne. Bilen ska bärgas och älgen ligger död i diket. Tydligen ska älgen ha åkt upp på huven i samband med kollisionen, berättar Marie Andersson, kommunikatör på polisens regionledningscentral.

Polisen har varit på platsen och dokumenterat olycksplatsen. Det finns ingen misstanke om brott.
