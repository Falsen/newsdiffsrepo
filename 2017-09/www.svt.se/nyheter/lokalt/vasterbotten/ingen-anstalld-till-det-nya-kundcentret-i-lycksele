Arbetsförmedlingen i Lycksele på chefsjakt – 27 har sökt
Marit A Israelsson

Tjugosju personer kandiderar till jobbet som enhetschef för det kundcenter med hundra anställda som planeras i Lycksele. Arbetsförmedlingen har ännu inte hunnit göra någon bedömning av de sökande men intervjuer med ett urval ska göras under september och när en ny chef finns på plats påbörjas arbetet med alla övriga rekryteringar av personal.

LÄS MER: 100 Nya jobb till Lycksele

Ansökningstiden gick ut igår, och Arbetsförmedlingens verksamhetsområdeschef Stefan Popovic känner sig just nu nöjd med antalet sökande.

– Tjugosju förhoppningsvis kvalificerade sökande är ändå bra, säger Stefan Popovic.

Från Lycksele kommuns sida har arbetet startat med att försöka inventera hur det ser ut med personalförsörjningen i stort inom kommunen.

– Vi behöver så snabbt som möjligt få en samlad bild, konstaterar kommunchef Ingela Gotthardsson.

Rekryteringarna till kundcentret kommer enligt henne att ske i flera steg. När en enhetschef finns på plats ska övriga chefer utses och sedan runt hundra till anställas.
