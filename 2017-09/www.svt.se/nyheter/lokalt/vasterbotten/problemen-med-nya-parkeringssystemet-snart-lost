Problemen med nya parkeringssystemet snart löst
Patrik Samuelsson

Nu är det slut med gratisparkering för skellefteborna i centrala stan. I fredags kraschade det nya parkeringssystem som skulle införas. En trasig server gjorde att p-automaterna istället fick uppdateras en och en.  Men nu ska bara enstaka p-automater fortfarande vara paj enligt kommunen.

– Det mesta fungerar nu, men det finns ställen, till exempel Arkaden, som vi inte fått igång än, berättar Anna Burén, verksamhetschef parkering på Skellefteå kommun.

LÄS MER: Server kraschade – invånarna får parkera gratis hela helgen

Totalt är det ett femtiotal parkeringsautomater som har strulat sedan i fredags.

– Programmeringen skulle skickas iväg under natten. Men servern kraschade så inget gick iväg. Nu har vi försökt att manuellt lägga in programmet i varje automat.
