Efter kjolprotesten – bussföretag ser över shortsförbud
Maria Ehrlin

Tidningen Kommunalt arbete rapporterar att bussföretaget Transdev ska göra att en utvärdering av shortsförbudet. Men pågrund av upphandlingar kommer det inte bli någon ändring av förbudet på minst ett och ett halv år.

– Så det blir inga nya regler om shorts till nästa sommar i alla fall. Att förarna redan har shorts i sina garderober från tidigare entreprenörer spelar ingen roll. Transdev har tagit fram en uniformspolicy som bland annat tar hänsyn till säkerhet och respekt för alla medarbetares religiösa inställning, säger Lena Gellerhed, HR-direktör på Transdev, till Kommunalt arbete.

LÄS MER: Busschauffören Göran fick inte ha skjorts – nu kör han i kjol

Busschauffören Göran Sandberg initiativ har fått stort stöd av både kvinnliga och manliga kollegor. Hela 162 av 163 förare har skrivit på Görans protestlista. Bussföraren Göran Sandberg är kritisk till att det tar så lång tid att ändra reglerna.

– Det är löjligt att det ska ta så lång tid. Det betyder att det kommer att gå en till sommar då vi inte har shorts att välja på. Jag kommer att köra i kjol även nästa sommar om vi inte fått det innan dess, säger Göran.

LÄS MER: Kollegorna stöttar Göran – fler busschaufförer kör i kjol

Ärendet är enligt Göran Sandberg också anmält till Diskrimineringsombudsmannen.

– Det här är könsdiskriminering, Tjejer har ett plagg som är svalt och vi män har inte det. Eftersom det blir väldigt varmt i bussarna blir det här en arbetsmiljöfråga också, säger han.

LÄS MER: Transdev: ”Ni får kalla oss traditionella”
