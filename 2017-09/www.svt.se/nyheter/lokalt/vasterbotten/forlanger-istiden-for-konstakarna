Förlänger istiden för konståkarna
Patrik Samuelsson

Konståkarnas kamp för att få bättre istider i Skellefteå har gett resultat. I våras försvann all is när Skellefteå AIK åkte ur slutspelet. Då fick konståkarna åka till Luleå för att träna. Men nu förlänger fritidsnämnden isen april ut.

– Vi är jätteglada över beslutet. Det gör att vi kan planera säsongen bättre och att tävlingsåkarna får is under hela säsongen, säger Skellefteå konståknings ordförande Tina Hedlund.

Dessutom lovar kommunen bättre träningstider för konståkarna. Tidigare har alla konståker fått träna på ishallarnas ungdomstider.

– Nu kommer våra elitåkare att hamna högre upp i proriteringen.

LÄS MER: Politiker rasar över isen: ”Könsdiskriminerande”

Vad betyder det för elitåkarnas resultat?

– Vi hoppas på mer istid. Då kan de träna mer och då blir man ofta lite bättre.
