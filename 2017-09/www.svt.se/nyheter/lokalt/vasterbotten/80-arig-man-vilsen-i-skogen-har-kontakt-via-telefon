80-åring vilse hel natt – hittades av hemvärnet
Jesper Nilsson

Mannen ringde själv in till polisen vid 20-tiden på onsdagskvällen, då hade han varit ute i skogen i tio timmar. Polisen började söka efter honom, men när man inte hittat honom under torsdagsmorgonen så la man in en extra växel.

En helikopter från Boden flögs in för att hjälpa till i sökinsatsen, hemvärnet och hundpatruller fanns även på plats för att hjälpa till. Polisen hade kontakt med 80-åringen på torsdagsmorgonen men eftersom att telefonen inte var nog ny så gick den inte att spåra via polisen system. Vid 11-tiden så hittade hemvärnet mannen i skogen.

– Det har varit en lång natt för mannen, han var medtagen och nedkyld men i övrigt välbehållen, säger Markus Isaksson kommunikatör vid polisen.

Mannen flögs med helikopter till sjukstugan i Sorsele.
