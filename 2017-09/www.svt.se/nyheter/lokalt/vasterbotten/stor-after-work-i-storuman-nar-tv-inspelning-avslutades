Stor after work i Storuman när TV-inspelning avslutades
Erik Iversen

Under våren 2018 kommer programmet ”Storuman Forever” att sändas i SVT. Programmet handlar om att få Storumanborna att leva mer hållbart och klimatsmart. Inspelningarna av programmet har pågått under sommaren med både Björn Ferry och Heidi Andersson och för att runda av TV-inspelningen anordnades därför en after work dit Storumanborna var inbjudna.

TV-programmets tema går också hand i hand med det som nu drar igång i september i kommunen. Under den kommande månaden kommer nämligen fokus att ligga på klimat och hållbarhet.
