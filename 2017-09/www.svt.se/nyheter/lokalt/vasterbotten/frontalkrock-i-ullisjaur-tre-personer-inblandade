Krock i Ullisjaur – förare stack från platsen
Lina Bergström

Olyckan inträffade vid 20.44 på torsdagskvällen på väg 1100 i Ullisjaur. Inledningsvis larmades räddningstjänst och SOS, men de kallades tillbaka. Enligt polisen har en bil kört på en annan och sedan stuckit från platsen.

– Enligt initiala uppgifter så drog föraren. Polis är på väg, men vi har lång framkörningstid, säger Markus Isacson, polisens presstalesperson.

– Bilen som blev påkörd hamnade i diket, men ingen skadades. Nu vill vi ha tag i föraren som smet, säger Isacson.

Om allmänhet vet vem föraren som smet är, eller har sett något, vill polisen gärna ha in tipsen.
