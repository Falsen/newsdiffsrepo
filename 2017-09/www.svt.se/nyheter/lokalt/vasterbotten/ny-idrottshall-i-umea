Ny idrottshall i Umeå
Maria Ehrlin

Hallen som ligger bakom Midgårdskolan är utrustad för bollsporter och skolidrott och har en läktare som rymmer 100 åskådare. På dagarna ska hallen användas av skolan och på kvällarna ska den hyras ut till föreningar och privatpersoner.

— Hallen blev ett lyft för gymnasieeleverna som tidigare bara hade en liten hall att använda. I anslutning till idrottshallen har skolan även fått tillgång till en styrketräningslokal för eleverna att nyttja på dagtid, säger Patrik Lindqvist, byggprojektledare på Fastighet, Umeå kommun, i ett pressmeddelande.

LÄS MER: Hårt tryck på Umeås idrottshallar

Redan nu har föreningar börjat boka upp träningstider i hallen.

— Mest tryck på att boka hallen är från idrottsföreningar under vardagkvällar. Övriga lediga tider kan hallen bokas av föreningar och privatpersoner via kommunens bokningssystem, säger Tomas Savilahti, fritidskonsulent på Fritid, Umeå kommun.

LÄS MER: Elever presterar bättre med fysisk aktivitet
