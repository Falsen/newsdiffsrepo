Norrbotniabanan får ja av Trafikverket
TT

Trafikverket föreslår i sin nationella plan för transportsystemet att det byggs en ny kustnära järnväg mellan Umeå och Skellefteå (Norrbotniabanan), med mötesseparering på flera sträckor.

-Vi föreslår att vi sätter i gång första delsträckan under den här planperioden, säger Lena Erixon generaldirektör på Trafikverket.

LÄS MER: Här är Trafikverkets mångmiljardförslag

Lorents Burman (S), kommunalråd i Skellefteå, Hans Lindberg (S), kommunalråd i Umeå, Lilly Bäcklund (S), kommunalråd i Lycksele och Erik Bergkvist (S), regionråd i Västerbotten satt tillsammans i Lycksele och såg på presskonferensen när de fick beskedet.

– Vi sitter här som om det vore en fotbollsmatch. Vi har inte fått alla detaljer men det är oerhört glädjande att Norrbotniabanan ska byggas, säger Erik Bergkvist (S).

MISSA INTE: Så får du lokala nyheter i SVT:s app

Vad betyder det här för Västerbotten?

– Det här betyder att vi får en järnväg som knyter ihop våra största städer Skellefteå och Umeå. Vi kan ha en gemensam arbetsmarknad. Eftersom vi får under en timmes restid mellan Umeå och Skellefteå. Vi kommer också att få en hel annan säkerhet i järnvägstransporterna, säger Erik Bergkvist (S).

Åtgärder föreslås också på vägarna E4 och E10 i regionen, enligt ett pressmeddelande. Den nationella planen för hela landet har en finansiell ram på 622,5 miljarder kronor. Förslaget ska ut på remiss och våren 2018 ska regeringen ta ställning till förslaget.
