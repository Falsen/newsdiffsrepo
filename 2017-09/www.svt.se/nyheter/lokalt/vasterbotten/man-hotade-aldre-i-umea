Man hotade äldre i Umeå
Maria Ehrlin

Det var vid lunchtid som en man i 25-30 årsåldern gick fram till två äldre personer på Strandpromenaden i centrala Umeå och hotade dem.

– Han hotade dem verbalt och har även viftat med nävarna. Men det har inte utdelats något slag, säger Markus Isacson, kommunikatör på polisen

Den misstänkte mannen försvann sedan från platsen. Polis har genomfört förhör med målsägande och upprättat en anmälan om olaga hot.
