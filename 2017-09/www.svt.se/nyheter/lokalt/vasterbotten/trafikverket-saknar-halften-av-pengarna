Trafikverket saknar hälften av pengarna
Erik Iversen

Det är VK som rapporterar om att Trafikverket saknar hälften av pengarna som krävs för att bygga Norrbotniabanan mellan Umeå och Skellefteå.

Byggstarten för den första etappen kommer att ske redan nästa år men då handlar det om sträckan mellan Umeå och Dåva som enligt tidningen beräknas kosta 1,7 miljarder.

LÄS MER: Norrbotniabanan får ja av Trafikverket

I Trafikverkets kommande planperiod för åren 2018-2029 finns bygget av Norrbotniabanan mellan Umeå och Skellefteå med. Kostnaden för sträckan är beräknad till 13,1 miljarder kronor men fram till 2029 har Trafikverket cirka 7 miljarder berättar Arnold Vonkavaara, avgående direktför för Trafikverket Region Nord för VK.

– Hela utrymmet på 13,1 miljarder ryms inte. Men det är en positiv bild att här har vi visat att det är den här vägen vi ska gå. Vi har 7 miljarder och det är ganska mycket att börja med, säger Vonkavaara.

Om fyra år ska transportplanen revideras och då kan det bli tydligare när det finns pengar till hela sträckan.

– Det är en tydlig inriktning. Förslaget är att bygga Umeå-Skellefteå, säger Arnold Vonkavaara.
