Helena flydde förlossningkrisen: Åkte 70 mil för att föda
Maria Ehrlin

Tidigt i graviditeten bestämde Helena Rosik och hennes man att de skulle åka till Lycksele när deras barn skulle födas under sommaren.

– Det kändes inte bra när jag skulle föda mitt i sommaren i Stockholm när det är som sämst med personal. Därför kändes Lycksele som ett bra alternativ, säger Helena.

LÄS MER : Protest mot BB-nedläggning

Helena Rosik föräldrar har ett sommarställe utanför Lycksele, där familjen bodde tiden innan förlossningen. Den 4 augusti födde Helena Rosik sin son Isak på Lycksele BB.

– Jag är supernöjd. Vi var de enda på förlossningen och det fanns mycket tid för oss. Det var väldigt lugnt och avslappnat. Det var ingen stress att vi skulle åka hem, säger Helena.

Lycksele är landets minsta BB med ungefär 400 födslar per år och erbjuder även partnern stanna kvar efter förlossningen.

– Jag har vänner som fått åka hem fyra timmar efter att de fött i Stockholm, säger Rosik.

MISSA INTE: Så får du lokala nyheter i SVT:s app

Helena Rosik födde sitt första barn BB Sophia i Sthlm, som är nedlagt nu. Tycker det är viktigt att det ska kännas tryggt för mammorna inför förlossningen.

– Det är jätteviktigt. Det är en stor händelse i livet. Man är nog orolig ändå att allt ska gå bra.
