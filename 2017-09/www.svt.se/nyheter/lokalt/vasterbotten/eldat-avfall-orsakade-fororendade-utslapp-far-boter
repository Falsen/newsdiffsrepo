Eldat avfall orsakade förorenade utsläpp – får böter
Erik Iversen

Eldningen ska ha ägt rum i april 2016 på en fastighet i Bjurholms kommun. I strafföreläggandet skriver miljöåklagaren att bolaget har tillåtit eldning av avfallet och av oaktsamhet orsakat utsläpp av ämnen som medför eller kan medför förorening i mark och luft. Föroreningen kan enligt åklagaren vara skadlig för såväl människors hälsa som djur och växters.

Askan från elden ska ha innehållit kraftigt förhöjda värden av antimon, kadmium och arsenik och enligt miljöåklagaren har bolaget inte gjort vad som skäligen kunnat krävas för att förebygga miljöbrottet. Därmed ska bolaget därför betala en företagsbot på 20.000 kronor.
