”Man använder ambulansen som sin privattaxi”
Anders Öhlund

Under sommaren har patienter vänt på akuten när kön varit för lång, de har istället gått hem och beställt en ambulans.

– Vissa tror att med ambulansen så har man en egen gräddfil in till akuten. Man använder ambulansen som sin privattaxi. Men att man skulle få snabbare behandlingen på så sätt stämmer verkligen inte, säger Ronny Friberg, chef för ambulansen i Umeå.

Det finns flera exempel bara från i år där cirka 15 ambulanser från västerbotten beställts för småsaker. En del gånger har ambulansen fått rycka ut för att folk har ont i armen, är förkyld eller har blött näsblod. Småsaker enligt ambulanspersonalen .

Beställningar i onödan gör att det kan vara slut på ambulanser när de verkligen behövs, vid en svår olycka, hjärtinfart eller stroke. I Jämtland tar landstinget 300 kr för varje gång man nyttjar ambulansen, i Västerbotten är det gratis.

– Det handlar nog mer om att ändra attityder, att få människor att i första hand ringa 1177 och diskutera vad man skall göras samt hur man ska ta sig till vården. Kanske kan man åka själv eller med taxi, säger Peter Olofsson (S) landstingråd.

Att ta betalt som i Jämtland 300 kr?

– Det är inte aktuellt i Västerbotten, avslutar Olofsson.
