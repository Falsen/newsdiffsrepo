60-årig man saknas efter brand i Boliden
Jesper Nilsson

Det var en granne som ringde SOS och larmade om att villan stod i brand, när räddningstjänst från Boliden och Skellefteå kom till platsen så var villan redan övertänd och delar av taket saknades. Enligt polisen så har man inte lyckats lokalisera den 60-årige mannen som finns skriven på adressen.

– Vi har med hjälp av anhöriga försökt hitta mannen, men det finns en uppenbar risk att han brunnit inne, säger Börje Öhman RLC-befäl vid polisen.

Nu måste man vänta ett par dygn för att kunna undersöka platsen och om mannen har brunnit inne.

– Vi måste vänta på kylan, när det svalnat kommer det tas in kriminalsökshundar för att gå igenom huset och askan. Hundarna markerar på människor och djur. Men vi får hoppas att mannen finns på något annat ställe och hör av sig, säger Börje Öhman.

Redan när SOS fick larmet så befarades mannen vara kvar i huset.

– Vi fick reda på misstankarna när vi åkte mot platsen, bilen stod nämligen kvar på parkeringen. Men det var så pass övertänt så det gick inte ens att gå nära, säger räddningsledare Ola Lindström.

Räddningstjänsten valde att försöka skydda närliggande ladugård och sommarstuga när villan redan var övertänd.
