Väntad succé för Umeå retromarknad
Stina Bergström

Årets marknad lovar alltifrån shopping för retrofantaster till klassisk sång av Elin Örebrand. Det är i huvudsak prylar från 50-60 och 70-talet som kommer att visas upp men även en hel del äldre saker från början av 1900-talet kommer kunna påträffas.

”Alla säljplatser är uppbokade, och i år har vi lyckats klämma in en handfull mer säljare jämfört med 2016. Flera av dem har tidigare aldrig sålt på Umeå retromarknad vilket gör det extra spännande.”, skriver arrangörerna på sin hemsida.

”Väldigt mycket folk”

Marknaden är välbesökt och i fjol uppgick antalet besökare till hela 3 000 personer. Och årets upplaga ser inte ut att bli ett undantag. Evanemanget på facebook pekar snarare mot en ny succé med tusentals besökare.

Lovisa Lindbergh från Vilhelmina är en av de som står och säljer på marknaden. Hon är är där med secondhandbutiken Magasin Mix som säljer alltifrån kläder och tyger till andra sorters prylar – allt i gammaldags retrostil.

Det här är för fjärde året i rad som Lovisa besöker marknaden och hon vittnar om ett stort besökarantal även i år.

-Det är väldigt mycket folk, jag kan se en lång kö fortfarande, säger hon.

Årets marknad äger rum i Vävens lokaler i Umeå.
