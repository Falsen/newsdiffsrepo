Misslyckat världsrekordförsök kan hamna i rekordboken
Jan Färingö

Det kom betydligt färre än vad man hoppats på, när det skulle slås världrekord i Umeå idag. Det kommunala vattenbolaget Vakin hade hoppats att 550 personer skulle dyka upp, men det kom bara 200.

Besökarna kläddes i blått och grått, där dom blå symboliserade vatten som rinner ner i ett glas av gråklädda. Tanken var att en kran skulle synas också – men eftersom det kom så få blev det ingen kran.

– Jag tycker ändå att det är fantastiskt att så många tagit sig hit, och dom kommer direkt från jobbet och det är en fantastisk stämning. Så även om vi inte nådde ända fram så tycker jag att det är otroligt härligt att få vara med om det här tillsammans med Umeåborna, säger Anna-Lena Fomin, kommunikationschef Vakin i Umeå.

Trots att det inte blev som tänkt kommer dagens resultat att skickas till Guinnies rekordbok. Om några veckor får man veta om världsrekordförsöket godkänns eller inte.
