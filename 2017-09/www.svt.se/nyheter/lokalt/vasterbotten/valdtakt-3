Våldtäkt fotades – man döms till fängelse
Erik Iversen

Det var under en fest i somras som mannen våldtog en kvinna som var kraftigt berusad. Händelsen fotograferades av ett vittne som befann sig på festen och våldtäkten avbröts när mannen blev påkommen.

I bevismaterialet mot mannen finns också en sms-konversation med ett av vittnena där mannen varit angelägen om att bilden skulle tas bort. Även kvinnans DNA ska ha hittats på mannens könsorgan.

Dagen efter festen anhölls mannen och dagen därpå häktades han. Nu döms han i Lycksele tingsrätt till 2,5 års fängelse och ska också betala ut ett skadestånd på 110.000 kronor till kvinnan. Han ska även sitta kvar i häktet fram tills dess att domen vunnit laga kraft.
