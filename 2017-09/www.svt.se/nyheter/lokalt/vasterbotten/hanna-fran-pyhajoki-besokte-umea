Hanna från Pyhäjoki besökte Umeå
Josefine Holgersson

Hanna var skolläraren som stred mot myndigheter och beslutsfattare och företag i kampen om att slippa en etablering i området 15 mil tvärs över från Skellefteå. Hon var småbarnsmamma och la all ledig tid i att bli kunnig på området tillsammans med andra stridbara med fredliga motståndare.

Hennes tillvaro nu är en annan. Hon valdes in för De gröna, finska motsvarigheten till Miljöpartiet.

– Jag bor fortfarande i Österbotten, men pendlar till Helsingfors. Jag tror ännu det inte är helt avgjort när det gäller kärnkraftverksplanerna. Än saknas tillstånd och till syven och sist hänger det på politiska beslut.

Det är med bedrövad min hon minns och berättar hur hon och vännerna tömde stugorna där vid havet för sista gången. Hur de badade sauna och badade en sista gång för att aldrig mer kunna återvända.

– Området där är helt förstört. Vi vet inte ens vad det blev med stugorna, området går inte att beträda, säger Hanna Halmeepää.

LÄS MER: Kärnkraftsbygge blir av i Pyhäjoki

Dokumentären som sänts i SVT skildrar en fem år period av strid i ett glest befolkat område med hög arbetslöshet.

– Samhället har förändrats, är väldigt uppdelat i de som var för och emot etableringen, berättar Halmeepää, som ser tillbaka på många slitsamma år.

Hon är tacksam för att de dokumenterats av svenskarna även om hon upplevde det som ganska jobbigt att ständigt ha en kamera i beredskap.

– Plötsligt kunde det komma nyheter på TV som påverkade och det skulle skildras, så även jag hade en liten kamera i beredskap, berättar hon.

Samtalet hölls vid Västerbottens museum dit flera andra kärnkraftmotståndare från Västerbottenssidan också kommit.
