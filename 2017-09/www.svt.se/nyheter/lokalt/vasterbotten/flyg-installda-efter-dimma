Flyg inställda efter dimma
Maria Ehrlin

Dimman har lett till att avgångar från Skellefteå flygplats blivit inställda och försenade under morgonen. Avgången till Stockholm 09:45 är inställd.

– Alla passagerare är ombokade till 13:15, säger Jeanette Moren, på Skellefteå flygplats.

Även under gårdagen påverkades avgångar och ankommande flyg av dimman.

– Det har varit mycket dimma. Det är lite besvärligt men säkerheten är viktigast, säger Jeanette Moren, på Skellefteå flygplats.
