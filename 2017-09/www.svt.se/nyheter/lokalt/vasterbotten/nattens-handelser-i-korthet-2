Nattens händelser i korthet
Stina Bergström

Misshandel på Nydala:

Vid 20:07 under kvällen mot söndag skedde en grov misshandel mellan två personer på Nydalahöjd i Umeå. En patrull skickades till platsen för anmälningsupptagande och förhör.

Den misstänkte hämtades för förhör men släpptes trots att misstanke kvarstår.

Olaga hot mot tjänsteman:

En man som under söndagskvällen skulle tas hand om en ordningsvakt gjorde motstånd. Vakten kontaktade då polisen och en patrull kallades till platsen. Mannen är omhändertagen och en anmälan om olaga hot mot tjänsteman är upprättad.

Olaga intrång på Morö Backe:

En man har vid 03.30 tiden trängt sig in på på inhägnat område i Morö Backe, Skellefteå, då han påträffades av en väktare. Mannen är enligt LOB omhändertagen. Mannen misstänks för olaga intrång liksom för innehav av narkotika och brott mot knivlagen.

Stulen bil:

Två män i 25-års åldern stoppades av polisen i Umeå under natten mot söndagen i en stulen bil. Bilen rapporterades som stulen tidigare under kvällen i en närliggande kommun. Föraren misstänks för grov olovlig körning. De två männen har varit efterlysta efter att ha avvikit från ett behandlingshem Västerbotten, och kommer att föras dit under morgonen.

Enligt polisens RCL-befäl Börje Öhman har det varit en normalt stökig natt. Sammanlagt har 13 personer omhändertagits på grund av berusning.
