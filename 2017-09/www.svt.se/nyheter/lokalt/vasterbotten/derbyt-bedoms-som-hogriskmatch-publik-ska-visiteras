Bedöms som högriskmatch – publik ska visiteras
Patrik Samuelsson

Skellefteå AIK uppmanar publiken att komma i god tid för att hinna till matchstart.

Kring 6.000 fans ska in på Arenan under kort tid.

– Det kommer i stort sett att bli fullsatt, säger klubbdirektör P-A Israelsson.

Träningsmatchen mellan ärkerivalerna har klassats som högriskmatch efter diskussioner mellan klubben och SHL.

– Det händer ibland. Mot Luleå till exempel, säger P-A Israelsson som även för tillfället är säkerhetsansvarig.

Vid 18.50 var det en lång kö in till arenan.
