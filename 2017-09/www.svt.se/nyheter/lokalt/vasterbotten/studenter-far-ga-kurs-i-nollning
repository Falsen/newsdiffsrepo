Här får studenter gå kurs i nollning
Jesper Nilsson

Kårerna på Umeå universitet har sedan några år tillbaka infört en utbildning för alla faddrar och generaler. Kursen infördes för några år sedan efter att det skett flera incidenter och olyckor i samband med alkoholintag under nollningen. På kursen får studenterna diskutera alkoholkulturen och lära sig om hur man ska ta hand om de nya studenterna så bra som möjlig.

-	Vi fick lära oss första hjälpen. Vi fick också gå igenom case med olika scenarion. Till exempel om någon inte känner sig bekväm i en speciell situation. Eller om det uppstår en konflikt, det känns bra att vara förberedd, säger Emelie Bringeland general för nollorna på biomedicinska programmet.

En del program har även infört som regel att nollorna måste sms:a till faddrarna när de tagit sig hem säkert, för att alla deltagande ska känna sig så trygga som möjligt.

-	Vi har gjort framsteg men vi kommer fortsätta diskutera hur vi ska göra det ännu bättre. Vi ska förändra en del aktiviteter så att fler nya studenter känner sig välkomna, säger kårordförande Daniel Lindblom.

Studentkårerna har under de senaste åren jobbar hårt för att bryta alkoholnormen.

-	Mottagningen vid ett nytt universitet handlar ju om att välkomna nya studenter till staden, och det kan man göra på många olika sätt. Om man utmanar en viss typ av norm som existerat tidigare så blir det mer tillgängligt för fler studenter att känna sig välkomna, säger kårordförande Daniel Lindblom.

De senaste åren har man också försökt att öka variationen på aktiviteter som finns under insparken. Under tisdagen spelade psykologprogrammet frisbeegolf med deras nollor.

-	Det känns inte nödvändigt att dricka och festa så här på förmiddagen. Det känns som det varit ganska lugnt, ingen hets eller tvång till att bli full, säger psykologstudenten Lisa Sydner.
