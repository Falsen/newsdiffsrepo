Studenter kan tvingas betala 5.500 kronor – för ett rum
Emma Grönlund

Att hitta ett eget boende i Umeå i samband med höstterminstarten kan vara svårt. Fortfarande är det många som efterlyser en lägenhet eller ett studentrum att flytta in i. På annonssajterna och i sociala medier erbjuder nu flera privatpersoner att hyra ut ett rum i sin villa eller lägenhet till en student, men hyrorna för rummen varierar stort.

LÄS MER: Kräver sänkta hyror för nya ungdomslägenheter

Bland de annonser SVT gått igenom ligger hyrorna på allt från 1500 kronor till 5500 kronor för ett enkelrum, per månad.

En av annonsörerna som hyr ut ett rum i sin bostadsrätt säger han att det är ett sätt att tjäna extra pengar. Han och hans sambo har annonserat efter en inneboende och för det möblerade rummet vill de ha 5500 kronor i månaden.

– Jag tycker att det är en skälig hyra. När jag själv flyttade upp till Umeå fick jag bo på vandrarhem för det var så svårt att hitta ett boende och för det fick jag betala 6000 kronor, säger lägenhetsägaren till SVT.
