Inför länsderbyt: Skellefteå AIK:s hån mot rivalen
Patrik Samuelsson

På fredagkväll möts Björklöven och Skellefteå AIK i ett numera klassiskt försäsongsderby. Skelleftekraft arena väntas bli fullsatt och inför matchen har känslorna redan börjat svalla upp utanför rinken. På torsdagen publicerade Skellefteå AIK:s supportergrupp North Power ett uppmärksammat inlägg på sin facebooksida där man bland annat skrev:

”Löven representerar så mycket mer än en misskött förening och ett misslyckat hockeylag. De representerar Umeå och all självförhärligande arrogans den staden och dess invånare sprider i länet”

På fredagskvällen kom nästa hån och North Power tog derbystriden mellan fansen till en ny nivå. I en musikvideo som lades ut på nätet visar de på Björklövens långa kräftgång.

– För mig handlar det inte om något hat. Det är viktigt att poängtera. Men man måste ha en ärkefiende, säger han.

LÄS MER: Lövensupporterns fräcka AIK-kupp

Men musikvideon börjar med: ”Hata Löven”. En hälsningsfras som skelleftefans använt sig av sedan urminnes tider.

– Man ska se det med en glimt i ögat. Det är skillnad på hat och hat, säger Tomas Nordström

Kan man tala om hatkärlek?

– Det tror jag nog man kan säga.

MISSA INTE: Så får du lokala nyheter i SVT:s app

Senast lagen möttes i Skellefteå var för tio år sedan. Skellefteå har flera SM-guld sedan dess. Björklöven har många svåra år i allsvenskan och division ett.

Så det var länge sedan lagen fick ett ”riktigt” derby i samma liga.

– Ibland kan man sakna det. Men Löven får ändå gärna stanna där de är, säger Tomas Nordström.

North Powers låt ”Decennium” hittar du på youtube.

Björklövens supporterförening Green Devils ordförande vill inte kommentera Skellefteå AIK:s supportrarnas hån.
