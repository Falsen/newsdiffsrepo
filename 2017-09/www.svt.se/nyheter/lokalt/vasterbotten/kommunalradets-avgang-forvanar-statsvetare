Kommunalrådets avgång förvånar statsvetare
Karin Wiechel

Anders Lidström som är professor i statvetenskap tror att det kan ha funnits andra skäl till avgångskraven.

– Men det är svårare att komma åt, den här jävs-situationen var enkelt att peka på, säger Anders Lidström.

LÄS MER: Kommunalrådet Åke Nilsson (S) avgår

Tycker du att det här var rejält?

– Ja, det är såvitt jag kan bedöma en tydliga jäv-situation och dessutom har det lett till ekonomiska konsekvenser för kommunen. Dessutom verkar representantskapet ha varit enigt, säger Anders Lidström.

LÄS MER: Kommunalråd anklagas för jäv – svärson fick billigare hyra

I tisdags fattades kommunstyrelsen beslut om att utreda Åke Nilssons roll i hyreskontraktet med företaget Info Q B där hans svärson var vd, men hans parti hade alltså mer bråttom än så.

– Det är ett sätt för partiet att minimera skadan, det är ett år till valet och när man inser att det inte finns någon hållbar väg ut så tycker man nog att det är bäst att agera snabbt.

Han tror att processen att tillsätta ett nytt kommunalråd kan gå ganska fort.

– Rent formellt måste kommunalrådet avsäga sig sina uppdrag, men jag tror att ett nytt kommunalråd kan vara på plats senare i höst, säger Lidström.

Statsvetaren Magnus Blomgren är också överraskad över att kommunalrådet Åke Nilsson (S) avgår.

– Han har känts som en stark ledare, och har kommit undan med omdiskuterade saker tidigare, säger Magnus Blomgren.

Bland annat har det funnits konflikter runt samtalsklimatet i kommunen. Maria Kristoffersson (C) var tidigare kommunalråd och har kritiserat ledande socialdemokrater för bristande respekt i de politiska samtalen. Det bemötte Åke Nilsson då med att säga.

– Det är en nidbild som målas upp då man inte kommer åt oss i de politiska frågorna och då går man till personagrepp istället.

Magnus Blomgren konstaterar att det är knepigt när det privata blandas med det offentliga uppdraget.

– På mindre orter blir det väldigt personligt, men utan att veta så tror jag att det finns andra saker med i bilden här, säger Blomgren.
