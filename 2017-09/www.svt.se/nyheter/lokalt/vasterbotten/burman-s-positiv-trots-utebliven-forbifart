Burman (S) positiv trots utebliven förbifart
Patrik Samuelsson

En förbifart Skellefteå ryms inte i de 622 miljarder som Trafikverket vill ha i sin nationella plan fram till 2029. Men att en flytt av E4 överhuvudtaget nämns som ett stort behov är en delseger enligt kommunalrådet Lorents Burman (S).

– Det tycker jag är jätteviktigt, säger han.

Över 800 miljoner kronor kostar flytten. Kommunen kan tänka sig gå in och förskottera hälften. Sedan hoppas kommunalrådet att Trafikverket har regeringens öra. Trafikverket säger i planen att om man får 62 miljarder till kan andra viktiga byggen göras – bland annat en förbifart i Skellefteå.

– Trafikverket vill ha tio procent ytterligare i anslag, där ryms andra viktiga objekt i Sverige, bland annat E4 utanför Skellefteå.
