Lars fällde storoxe – slog personligt rekord
Erik Iversen

Efter tips om att två stora tjurar hade setts på måndagskvällen började Lars Hellman i Ragvaldsträsk dagen därpå spåra älgarna. Hunden markerade att det hade gått älg över vägen och jakten kunde börja.

– Hunden spårade så långt att det var utanför passarkedjan. 130 meter på andra sidan, där hittade hunden älgen men sen bar det iväg ganska långt, vi var in i grannmarken en sväng och sen tillbaka och då fick jag skjuta.

Storoxen som Lars fällde har ännu inte hunnit vägas. Då jaktlaget inte har någon våg som klarar av det ska den göras det framöver. Faktum är att älgen Lars sköt är nytt personligt rekord, mellan 18-20 taggar.

– Det är sådana tjurar man drömmer om som jägare, det är något speciellt, säger Lars Hellman som också berättar att hornet nu är inlämnat för montering och värdering. Efter det får han veta exakt hur många taggar den har.
