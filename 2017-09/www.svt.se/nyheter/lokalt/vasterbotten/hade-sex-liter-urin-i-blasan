Hade sex liter urin i blåsan
Erik Iversen

En person i länet sökte vård efter att hen fått smärtor i ryggen och urininkontinens. Proverna som togs visade inga anmärkningar men läkaren kunde konstatera en rundad icke ömmande förändring vid sidan av patientens navel. Läkaren bedömde att det rörde sig om misstänkt njursten och ansträningsinkontinens.

En undersökning av patientens urinvägar med ultraljud planeras därför in. Under tiden får hen medicin mot trängningar samt smärtlindrande.

Men då remissen till röntgen inte kommit fram tio dagar senare kontaktar patienten hälsocentralen och får dagen därpå tas emot på röntgen. Där upptäckter man bland annat en utspänd urinblåsa. Patienten får läggas in och tappas därefter på sex liter urin och kan därefter skrivas ut.

Landstinget har nu utrett fallet och tagit fram åtgärder för att minska risken för upprepning. Ärendet är också anmält till Inspektionen för vård och omsorg för granskning enligt lex Maria.
