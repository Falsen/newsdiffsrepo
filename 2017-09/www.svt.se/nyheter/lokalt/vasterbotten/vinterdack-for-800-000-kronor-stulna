Stöld på däckhotell: Vinterdäck för 800 000 kronor borta
Erik Iversen

Inbrottet upptäcktes under morgonen vid 06.30 men de hade inte brutit upp någon dörr eller lås.

– De har borrat upp plåtnitar och brutit upp på baksidan. Så lastbilen den har inte synts, delägaren Stellan Forsgren.

Polisen har genomfört en teknisk undersökning av platsen.

– Just nu håller jag på att inventera för att se hur mycket som är borta. Det är i alla fall 350 däck av kundernas vinterdäck. Det blir mer jobb när sådant här händer och det är ett elände då vi bara har en månad på oss då det är dags för vinterdäcksbyte, säger delägaren Stellan Forsgren.

Det är första gången företaget haft inbrott. Värdet på däcken uppskattas till kring 800 000 kronor.

– Vinterdäck är dyrt. Det mesta som är taget är däck med metallfälg så man ser att de har valt. De vet vad de tagit, säger Stellan Forsgren.

– Försäkringsbolaget ska hit och titta och kartlägga vilka som är drabbade. Sedan ska vi kontakta alla kunder, för vi måste skaffa nya däck åt dem. Det är ganska mycket mer jobb i onödan.

Företaget vädjar nu till de som har information om händelsen att kontakta polisen på 114 14
