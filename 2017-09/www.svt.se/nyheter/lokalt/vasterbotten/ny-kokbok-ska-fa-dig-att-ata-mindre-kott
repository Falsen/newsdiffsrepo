Ny kokbok ska få dig att äta mindre kött
Jan Färingö

Enligt Världshälsoorganisationen kan miljontals människor dö i olika sjukdomar under de närmaste decennierna på grund av resistenta bakterier.

Umeobon och frititidskocken Erik Wennberg oroar sig mycket över detta och det faktum att det finns mycket antibiotika i kött. Nu har han gjort en egen kokbok med köttrecept – för att få oss att äta mindre kött.

– Jag vill berätta om risken att äta dåligt kött kontra bra kött, säger Erik Wennberg.

LÄS MER: Därför är kon en klimatbuse

Vad är bra kött?

– Sverige har hårda lagar när det gäller antibiotika och djur. Bra kött kommer från gårdar där vi inte använder antibiotika slentrianmässigt, säger han.

Det var forskaren Fredrik Almqvist på Umeå Universitet som inspirerade Erik till boken.

– Vi måste bli bättre på att välja vad vi stoppar i oss. För på grund av missbruk av antibiotika i bland annat köttindustrin fortsätter resistenta bakterier att spridas. Och snart finns ingen antibiotikasort kvar som fungerar, säger Almqvist och fortsätter:

LÄR MER: Köttet är värsta klimatboven

– Det här är en jätteviktig fråga. Kan vi inte fixa det så går vi mot en ganska tuff situation i världen, säger Almqvist som är professor i organisk kemi vid Umeå Universitet.
