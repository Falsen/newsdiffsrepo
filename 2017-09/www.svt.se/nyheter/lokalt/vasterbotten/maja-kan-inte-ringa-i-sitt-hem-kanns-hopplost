Maja kan inte ringa i sitt hem: ”Känns hopplöst”
Tobias Johansson

Tidningen Aspiranten var först med att rapportera om problemen i Bostadens lägenhetshus på Böleäng i Umeå. I vissa utrymmen i lägenheterna och trapphusen finns det ingen täckning och det vara svårt att nå SOS alarm.

Maja Andersson bor tillsammans med hennes pojkvän i en av de drabbade lägenheterna.

– Det känns lite hopplöst, att kunna ringa och ta emot samtal är ju jätteviktigt. Vad skulle hända om det sker en olycka eller inbrott, hur ska jag med all garanti kunna få tag på SOS Alarm, säger Maja Andersson.

LÄS MER: Mobiltäckning saknas – i nybyggda lägenheter

I trapphuset och hallen i Majas lägenhet får inte mobiltelefonen någon täckning alls. Hon måste gå ut på balkongen eller stå nära ett fönster för att kunna använda telefonen.

– Jag hoppas att Bostaden fixar problemet och inte lägger det på mig. Det är en hyresrätt, jag äger inte den här lägenheten, säger Maja Andersson.

Bostaden är medvetna om problemet och säger till SVT att det inte är helt tydligt vems skyldighet det är att det finns mobiltäckning i huset man bor i.

-	I nuläget får man gå via sin mobiloperatör och kolla vilka möjligheter som finns, säger Hanna Olsson, kommunikations- och marknadschef hos Bostaden.

Enligt Telia har det här problemet att göra med den nya generationens mobiltelefoner där signalstyrkan är mycket mindre än tidigare, vilket gör att det kan bli problem i energisnåla hus där mobilmastens signal inte når lika bra.

– Telekombranschen har försökt haft en dialog med bygg- och fastighetsbranschen för undvika att just de här problemen uppstår, säger Inger Gunterberg, pressansvarig hos Telia.
