Konflikten med jägarna trappas upp
Karin Wiechel

Konflikten är delvis naturlig menar KG Abramsson då skogsbruket märker av betesskador, medan jägarna vill ha en stabil älgstam. Men bråket rör mer än antalet älgar som får skjutas.

– Det handlar också om vilken sorts älgar som ska jagas, och var de ska jagas, säger Abramsson.

LÄS MER: Jägare kritiska: För många älgar ska skjutas

Det finns nu 18.000 älgjägare i Västerbotten, och enligt Jägareförbundet är skogsbolagen beroende av dem.

– Det är jägarna som verkställer jakten, och tappar man den goda relationen med jägarna blir det stora problem.

Älgskötselområdena har funnits i fem år, och enligt ordförande i Västerbottens jägareförbund har konflikten trappats upp år efter år.

– Det är synd, för det här nya arbetssättet tar några år att sätta sig, och det är olyckligt att jägarna nu börjar hoppa av, säger Abramsson.
