”Klassiska” bilden – en fejk
Anders Öhlund

– Det är fejk alltihop, säger Rolf Höjer, fotografen från Umeå som tog bilden.

Bilden togs visserligen den 3 september, men inte 1967 utan 1997 på ett 30-årsjubileum av omläggningen, då det hela iscensattes på nytt. Rolf Höjer var ute på uppdrag för TT för att ta en bild  på 30-årsdagen.

– På  Kungsgatan var allt fixat. En gammal buss, publik, en tidstypisk motorcykelpolis. Jag tog bilden och tänkte inte mer på det. Sedan dess har alla trott att den togs  den 3 september 1967, säger Rolf Höjer.

Man kan se att bilden är tagen senare om man kollar ordentligt. Den är i färg. Det var ovanligt 1967, men framför allt: det är ljust som på dagen på bilden. Omläggningen skedde på morgonen den 3 september 1967 när morgongryningen just börjat.

– Nej, jag har inte tagit bilden 1967. Då var jag bara 10 år gammal, säger Rolf Höjer.
