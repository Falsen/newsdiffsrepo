Hästar på rymmen – springer på bilväg
Maria Ehrlin

Flera personer har hört av sig till polisen om att fyra hästar springer på vägen i Boviken.

– Vi hoppas att ägarna fångar in dem, säger Marie Andersson, kommunikatör på polisen.

Polisen uppmanar trafikanter att vara försiktiga när de passerar sträckan.

Vid 11-tiden meddelade polisen att de inte fått in några ytterligare uppgifter om hästarna. Enligt polisens kommunikatör Marie Andersson brukar också det innebära att problemet oftast är löst.
