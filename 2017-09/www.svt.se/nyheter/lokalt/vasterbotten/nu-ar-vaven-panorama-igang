Nu är Väven Panorama igång
Karin Wiechel

Väven Panorama smög igång på onsdagen och håller på till lördag, av arrangerande Umeå kommun beskrivs det som brokiga och lustfyllda dagar laddade med musik, dans, konst och teater.

Under onsdagen genomfördes programpunkten Västerbotten läser där länsprofiler fick dela med sig av boktips, före detta SVT-journalisten Sverker Olofsson pratade om Anita Salomonssons bok Ängeln i posthuset och före detta MMA-fightern Tor Troeng om boken Till häst genom Västerbotten, av Olof Wretling och Sven Björklund.

I Väven Panorama ingår och barnfestivalen Fruktival i Broparken. Där kan barnen till exempel prova korsa frukter med djur inom konsten, besöka bokbussen och möta Fruktdrottningen som håller tal. Om det inte blir för regnigt, planeras för stafflimålning i det fria och sagostund under eken.

Allt är gratis, men till vissa arrangemang krävs gratisbiljetter för att få plats.
