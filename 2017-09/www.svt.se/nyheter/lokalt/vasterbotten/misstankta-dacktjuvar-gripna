Misstänkta däcktjuvar gripna
Erik Iversen

Kontrollen gjordes vid 14.30 under fredagen på Grubbe. Polispatrull stoppade och kontrollerade två personbilar med en tillhörande släpvagn som var fullastad med däck. Polisen har gripit fem personer, fyra män och en kvinna.

– Jag vet inte om de är kända av oss sedan tidigare, säger Peder Jonsson, polisens presstalesperson för region Nord.

LÄS MER: Stora mängder däck stulna

Om det är samma däck som tidigare i veckan stals från ett bilföretag i Vindeln kan polisens jourhavande förundersökningsledare Henrik Lundström inte bekräfta i nuläget men han säger till SVT att det är ett av de spår som polisen just nu undersöker. Förhör kommer att hållas med de gripna under kvällen.

– Det är oklart i nuläget var däcken kommer ifrån, säger Peder Jonsson.

Jouråklagare kommer att ta ställning till om de gripna ska anhållas eller sättas på fri fot.
