Fler fjällrävar föds – arten fortsatt hotad
Maria Ehrlin

Det pågår ett arbete för att stärka fjällrävsstammen i Jämtland och Västerbottens län samt i Norge, projektet har stöd från EU. Och arten har gjort en rejäl återhämtning.

– Vi jobbar för att stärka fjällrävsstammen. Bland annat genom att placera ut foderautomater och skjuta rödrävar för att förhindra skabbrävsutbrott, säger Malin König, på naturvårdsenheten på länsstyrelsen i Västerbotten.

Rödräven är ett hot mot fjällräven eftersom de tar över fjällrävens lyor. I och med att turismen i fjällen har ökat och därmed också nedskärpningen har rödrävarna letat sig uppåt.

– Rödrävar lever på sopor på fjällen och tar över fjällrävslyor. Det har även förekommit att rödrävar dödar fjällrävar, säger Malin König.

På 1970-talet beräknades det finnas enbart 90 fjällrävar. För ungefär två år sedan hade antalet stigit till 175 vuxna individer i Sverige. I Västerbotten har det i år fötts fyra kullar av fjällrävar.
