Efter hoten – Umeås judar tvingas fira nyår hemma
Anders Öhlund

Den 21 september firas det judiska nyåret Rosh-Hashana. Men judarna i Umeå kommer att fira nyåret hemma, eftersom de har ännu inte hittat någon ny lokal.

LÄS MER: Efter hot från nazister – judiska föreningen lägger ner

– Vi blev lovade en lokal av Umeå kommun. Vi var och tittade på en i våras men den var alldeles för dyr för oss. Dessutom behövde vi larm och kameror och det kostar ytterligare. Sedan dess har inget hänt, säger Carinne Sjöberg som var talesperson för Judiska föreningen.

Det var i vintras Judiska föreningen i Umeå, som omfattar både Norrbotten, Västerbotten och Ångemanland, stängde sin lokal i Umeå efter hot och trakasserier. Enligt Judiska föreningen kom hoten från nazistiska element. Sedan nästan sex månader ligger verksamheten nere. Det finns ingen judisk föreningen i Norrland  idag.

LÄS MER: Ygeman (S) vill skärpa lagen efter hoten i Umeå

– Nu får vi fira nyår hemma var för sig, kommunen har övergivit oss, säger Carinne Sjöberg.

Peter Hörnemalm är chef för Umeå kommuns föreningsbyrå. Han säger att kommunen fortsätter att letar lokal till den Judiska föreningen.

– Vi berättar när vi hittat något intressant, säger Hörnemalm som inte vill ge några ytterligare kommentarer.
