Skolchef i Dorotea avgår – får stort avgångsvederlag
Stina Bergström

Under tisdagen kom nyheten på kommunens hemsida:

”Dorotea kommun och Nils Broman har idag träffat en överenskommelse som innebär att Nils Bromans anställning i Dorotea kommun upphör från och med 5 september 2017.”

Det var den 7 februari 2016 som Broman tillträdde som skolchef i kommunen, efter att ha lämnat sin tjänst som skolchef i Strömsund. Han har sedan vid tillfällen varit sjukskriven och även haft semester sedan i början av sommaren.

Olli Joenväärä, kommunchef på Dorotea kommun, vill inte gå in något närmare till varför Broman lämnar sin tjänst men det tyder på att det rör sig om en oenighet med skolchefen som pågått under en längre tid.

– Det här är något som pågått under en längre tid. Det hela var på arbetsgivarens initiativ, vi ville helt enkelt få till en överenskommelse, säger Joenväärä.

Vet du om han är nöjd med uppgörelsen?

– Både Nils och jag har undertecknat detta och överens om villkoren.

Får ett avgångsvederlag som motsvarar 12 månadslöner

Broman kommer att få ett avgångsvederlag på 576 000 kronor, motsvarande 12 månadslöner.

Den tillfälliga efterträdaren blir kommunchefen själv, sedan kommer sedan föra en diskussion med rektorer och övrig skolpersonal för att hitta en långsiktig lösning.
