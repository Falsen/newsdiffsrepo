Kommun inför träning på skolschemat
Maria Ehrlin

Två morgnar i veckan ska eleverna på högstadiet och mellanstadiet i Storumans kommun inleda skoldagen med pulshöjande aktiviteter. Detta var Folkbladet.nu första att rapportera om.

– Träningen är obligatorisk men det är ingen bedömning eller betygsättning under passen, säger Annelie Fjellström, rektor på Rörbroskolan och Centralskolan i Storuman

Liknande projekt har införts på andra skolor i Sverige. På Grubbeskolan i Umeå har man infört en extra idrottslektion per vecka för niondeklassarna.

LÄS MER: Svett ska ge Alva högre betyg

Det är ungefär 200 elever i Storuman som deltar i satsningen. Träningen sker i form av cirkelträning i ungefär 20 minuter med uppvärming. Skolorna har även köpt in pulsband till eleverna. Nästa år ska projektet utvärderas.

– Det ska ge effekt på våra elever när det gäller koncentrationen, stress, minnet, och kreativitet, säger Annelie Fjellström.
