Hund markerade för björn – vid bensinmack
Lina Bergström

Polisen larmades strax före 15.30 på måndagen, då jägarens hund börjat skälla och markera att det finns björn. Nu är en eftersökjägare som är expert på rovdjur på väg till Vindeln för att se om det finns någon björn där.

– Ingen har sett björnen, det är fortfarande oklart om det handlar om en björn. Men om den är inne i samhället ska jägaren försöka stöta ut den i skogen igen, säger Marie Andersson.

Så den ska inte skjutas?

– Nej, men om den blir en fara för någon får vi kanske ta ett nytt beslut.

Polisen vill att människor som rör sig i samhället ska vara uppmärksam på att det kan röra sig en björn där.

– Klockan är bara 16.30, det rör sig en hel del folk ute nu, säger Andersson.
