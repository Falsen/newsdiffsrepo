Magnifikt norrsken i Lycksele
Stina Bergström

Det var under natten mot lördag som fotografen Markus Eriksson var ute och fick syn på ett rejält norrsken i Betsele. Med kamera i hand lyckades han knäppa några bilder, och det var ett minst sagt vackert skådespel av färger och skimmer som bredde ut sig över himlen.

– Det var säsongens första riktigt rejäla utbrott, säger han och fortsätter

– Det var helt magiskt! Jag fick gåshud i hela kroppen.

Hoppas på mer norrsken

För Markus del blir det foto hela vintern, och han hoppas på att fler norrsken kommer att breda ut sig över himlen.

– Det är svårt att säga hur vintermånaden kommer att se ut, men jag har ju koll på min telefon när det väntas ske, säger han.
