Vattenläcka i Skellefteå lagad
Erik Iversen

Det är på Moröhöjden som 26 fastigheter, nummer 52-77, har drabbats av en vattenläcka meddelar Skellefteå kommun. Prognosen nu är att dessa fastigheter kommer att bli utan vatten under kvällen.

– Det är hyreshus så det är ett stort antal lägenheter som drabbas, säger Katarina Bergsten, kommunikatör på samhällsbyggnad.

En vattentank kommer att ställas ut där de som står utan vatten kan hämta i eget kärl. Vattentanken kommer att vara placerad inne på gården vid nummer 77.

Enligt kommunen är förhoppningen att kunna fixa läckan under kvällen men har i dagsläget har ingen tydlig prognos när exakt den kan vara åtgärdad. Först måste man gräva fram läckan och kan därefter bedöma vilka åtgärder som krävs.

Vid 22-tiden på fredagskvällen så var läckan lagad.
