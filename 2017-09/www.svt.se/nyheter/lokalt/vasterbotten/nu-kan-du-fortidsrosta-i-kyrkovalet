Nu kan du förtidsrösta i kyrkovalet
Lina Bergström

Den 17 september är det kyrkoval i Sverige, men redan nu kan man börja förtidsrösta. Alla som är medlem i svenska kyrkan och har fyllt 16 år är röstberättigade.

I Umeå kan du förtidsrösta på sju platser. Nytt för i år är Norrlands universitetssjukhus där patienter, besökande och personal kan rösta måndag-fredag mellan klockan 12-16.

Lördag den 16 september går det rösta i lokalen Väx i Väven klockan 11-15.

– Vi öppnar röstningslokal i Umeå centrum lördagen före valdagen eftersom det var så bra valdeltagandet i Glashuset på torget vid valet 2013, säger Levi Bergström, ordförande i valnämnden i Umeå pastorat, i ett pressmeddelande.

Man kan också rösta i Tegs församlingsgård, Ålidhemskyrkan, Backens prästgård, Mariakyrkan och Umeå stads församlingsgård.
