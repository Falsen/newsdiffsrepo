Man försvann efter båttur – hittades på ö
Lina Bergström

Igår kom ett larm till SOS vid 21.17, en man hade inte kommit hem från en båttur. Mannens fru ringde då och larmade när det började bli mörkt.

– Han brukar alltid komma hem innan det blir mörkt. Han var ute och skulle lägga nät, berättade Anders Lännholm på sjö- och räddningscentralen under tisdagskvällen.

Mannen som är 73 år var när han försvann ute med båten i Bygdefjärden i Robertsfors kommun.

LÄS MER: Olle, 73, överlevde fiskeolyckan – sökte skydd på ö

Mannens båt hittades av Sjöfartsverkets räddningshelikopter.

– Den hittade båten hade med uppfälld motor vid en ö där han brukar lägga nät. Men mannen syns inte till, säger Anders Lännholm.

Under natten mot onsdag hade mannen ännu inte påträffats och Sjöräddningen avbröt sökandet klockan 03:30. Polisen har tagit över ärendet och har under onsdagsförmiddagen försatt sökandet, men då främst på land.

MISSA INTE: Så får du lokala nyheter i SVT:s app

Strax efter klockan 11 på onsdagsförmiddagen kunde SVT:s reporter Anders Öhlund som är på plats vid en båthamn utanför Bygdeå meddela att mannen hittats. Polisen bekräftar att mannen är vid liv och att han tillbringat natten på en ö.

– Han är välbehållen och en kvinna ringde in till SOS under förmiddagen att hon sett en man på ön. Han har inte behövt uppsöka sjukvård och fått åka hem tillsammans med familjen, säger polisens RLC-kommunikatör Peder Jonsson.
