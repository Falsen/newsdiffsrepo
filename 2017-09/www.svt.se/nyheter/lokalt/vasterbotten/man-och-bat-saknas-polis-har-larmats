Man försvann efter båttur – hittades på ö
Lina Bergström

Larmet kom till SOS vid 21.17, mannen ännu inte kommit hem från båtturen. Mannens fru ringde och larmade när det började bli mörkt och mannen ännu inte kommit hem.

– Han brukar alltid komma hem innan det blir mörkt. Han var ute och skulle lägga nät, säger Anders Lännholm, på sjö- och räddningscentralen.

– Det är väldigt oklart läge nu. Vi vet inte vad som har hänt, säger Marie Andersson, polisen presstalesperson i region Nord.

Mannen är 73 år och var ute med båten i Bygdefjärden i Robertsfors kommun.

Mannens båt hittades av Sjöfartsverkets räddningshelikopter.

– Den hittade båten hade med uppfälld motor vid en ö där han brukar lägga nät. Men mannen syns inte till, säger Anders Lännholm.

Natten mot onsdag hade mannen ännu inte påträffats, uppger polisen. Sjöräddningen avbröt sökandet klockan 03:30. Polisen har tagit över ärendet och har under onsdagsförmiddagen försatt sökandet, men då främst på land.

– Eftersom möjligheten att påträffa honom vid liv i vattnet är begränsade. Handlar det nu om att säkerhetsställa att han inte finns vid liv intill vattnet, säger Peder Jonsson, presstalesperson vid polisen.

Bland annat kommer området i anslutning till där mannens båt hittades undersökas.

Strax efter klockan 11 kunde SVT:s reporter Anders Öhlund som är på plats vid en båthamn utanför Bygdeå meddela att mannen hittats. Polisen bekräftar att mannen är vid liv och att han tillbringat natten på en ö.

– Han är välbehållen och en kvinna ringde in till SOS under förmiddagen att hon sett en man på ön. Han har inte behövt uppsöka sjukvård och fått åka hem tillsammans med familjen, säger polisens RLC-kommunikatör Peder Jonsson.
