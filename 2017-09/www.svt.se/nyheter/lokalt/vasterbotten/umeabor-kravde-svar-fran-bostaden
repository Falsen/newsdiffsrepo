Ordföranden om försäljningen: ”Bland det tråkigaste jag gjort”
Jan Färingö

Bostaden har sålt 1600 lägenheter till ett privat bolag, där en norsk miljardär är den största ägaren. Bostäder på Carlshem och Mariehem har sålts för 1,2 miljarder kronor.

LÄS MER: Bostadsaffären får klartecken

Ett 40-tal Umeåbor kom till mötet för att protestera, ställa frågor eller visa sin oro inför framtiden.

– Man gjorde ju den här utförsäljningen på två timmar. Blixtinkallade möten och man gjorde ju det här strax innan sommaren då alla studenter försvann. Det känns som att det var planlagt för att slippa protester. Vem representerar kommunen egentligen. Är det oss Umeåbor eller dom som skall köpa, säger Camilla Jonsson som deltog i mötet.

LÄS MER: Folkinitiativet överklagar Bostadens försäljning

Under kvällen fanns Bostadens ordförande Berndt Andersson (S) på plats.

– Det här är väl det tråkigaste jag har gjort men någon måste göra det. Vi är nere på en soliditet på ungefär 25 %. Jag kan inte sitta och titta på och lämna Bostaden och kommunen på det här sättet och bara gå härifrån. Vi har gått igenom det här otroligt noga och analyserat det i styrelsen under ett år, säger han.

LÄS MER: Tudelat inom partierna kring bostadsförsäljningen
