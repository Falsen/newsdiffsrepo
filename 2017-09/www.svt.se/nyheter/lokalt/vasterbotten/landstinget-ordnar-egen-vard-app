Snart kan du träffa doktorn via telefonen
Anders Öhlund

Med en enkel mobilapp skall alla länsbor kunna få kontakt med en läkare redan samma dag.

– Idag kan det ta upp till en vecka att få tid för ett läkarbesök på en hälsocentral. Det här ska kunna gå fortare, och det är landstingets egna doktorer som ska bemanna appen.

Det senaste året har privata ”doktorsappar” blivit stora, där kan du få träffa en läkare samma dag. Under 10-15 minuter får du samtala med doktorn och få medicinen utskriven på recept.

LÄS MER: Vård via video – lika bra som direktmöte med läkare

Många Västerbottningar har utnyttjat detta och priset för landstinget var 2.000 – 3.000 kronor för varje besök, när det startade. Nu har priset sänkts till ungefär 600 kr.

– Det är ändå mycket pengar som försvinner till privata vårdbolag. Vi hoppas kunna göra det lika bra eller bättre med egen personal, säger Håkan Larsson.

Landstinget i Dalarna har redan prövat att erbjuda läkarundersökningen i telefonen. Nu följer alltså Västerbotten efter. Betalning kan ske med faktura eller Swish.
