Dubbla JVM-guld för Janeheim
Erik Iversen

Det går bra för Sorseles armbrytaren Elin Janeheim just nu. Igår tog hon guld med vänster arm och idag var det dags för final med höger arm. På andra sidan bordet stod 18-åriga Barbara Ajpekova från Slovakien som enligt Janeheim på förhand såg stark ut. Men det hela skulle vara över ganska snabbt.

– Jag trodde inte att det skulle gå så lätt som det gjorde men jag har tränat mycket på starter och det har lönat sig, berättar en glad Elin Janeheim.

Dagens seger betydde också extra mycket då det var med högern som hon vann.

– Jag är jätteglad, det är första VM-guldet med högern, då det går bra med högern blir jag extra glad, säger hon.

Tävlar mot seniorer i helgen

Men VM är inte slut för Janeheim än. I helgen går hon in i seniortävlingen, en rolig utmaning tycker Elin som har svårt att sia om hur det kommer att gå.

– Det är svårt att säga, alla är jätteduktiga och alla man möter är mästare i sina länder. Men jag ska göra mitt bästa så får vi se hur det går.
