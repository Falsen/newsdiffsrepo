Man bar omkring på svärd – misstänks för brott
Jonas Redin

Polisen säger till vk.se att man fått samtal om att en man bar på något inlindat intill kroppen. Polisen ryckte ut och konfronterade mannen. Det visade sig att mannen, som var drogpåverkad, hade ett samurajsvärd inlindat i tyg.

Det finns inga uppgifter om att han försökt använda svärdet på något sätt. Han är misstänkt för narkotikabrott och brott mot knivlagen.
