Välkomnade studenter – med dragplåstret Cleo
Julia Hedlund

På Stora scenen spelade artisten Cleo som var dagens dragplåster. Det var studenterna som hade önskat att hon skulle uppträda och röstat fram artisten i en Facebookomröstning

– Jag är framförallt på mässan för att se Cleo spela, sedan känns det bra att se vad de kan informera om, säger Viktoria Karlsson som börjat plugga till sjuksköterska.

Umeå universitet är ett av Sveriges största lärosäten med 32.000 studenter. Trots universitets storlek så påpekar studenterna att platsen vekar förvånansvärt lugn.

– Det känns som lite lugnare tempo än i de större städerna, samtidigt som allt man behöver finns, säger Albin Lindquist som ska studera till jägarmästare.

Viktoriia Timokhova är ny i staden och hon trivs med både miljön och människorna.

– Jag hoppas att lära mig något nytt från lektioner och människor från olika länder, säger Timokhova som börjat en kurs i media och kommunikation.

LÄS MER: Här får studenter gå kurs i nollning

Dagen annordnades för att välkomna nya ansikten till universitet. Extra fokus låg på de som besöker staden för första gången.

– Därför vill vi redan i början av terminen visa upp vad Umeå och universitetet har att erbjuda och vad det kan innebära att vara student, säger Maria Hammarström, projektledare för Välkomstmässan.
