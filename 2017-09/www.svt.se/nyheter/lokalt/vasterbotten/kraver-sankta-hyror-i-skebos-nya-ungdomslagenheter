Kräver sänkta hyror i Skebos nya ungdomslägenheter
Anders Öhlund

Just nu bygger Skellefteås kommunala bostadsbolag Skebo nya ungdomslägenheter på Sörböle. 5.500 kronor vill man ha i hyra för 28 kvadratmeter. Det är något som fått Hyresgästföreningen att reagera och nu kräver man att hyrorna sänks.

– Skebo har nästan en miljard i sin kassakista idag efter att ha sålt ut 1000-tals lägenheter. Ta pengarna därifrån och sänk hyran, kräver Adam Andersson förhandlare hos Hyresgäsföreningen.

Det är 52 ungdomslägenheter som just byggs  på Sörböle i Skellefteå. Lägenheterna är klara om ett år men redan idag kan man se på hur höga hyrorna blir.

– Skebo för en aggresiv hyrespolitik. Jag tycker att man borde bygga för alla och inte bara för dom som har råd. Ungdomar är en utsatt grupp som inte mycket pengar, menar Adam Andersson.

Harriety Classon ordförande för Skebo säger att  Skebo inte har några planer på att ta från vinsten och sänka hyrorna i nyproduktionen

– Nej det tänker vi inte göra. Vi får alltid höra att hyrorna är för höga. Men man måste betänka att det kostar att mycket att bygga nytt och att dom här bostäderna ska stå länge, säger Harriet Classon ordförande för Skebo i Skellefteå.
