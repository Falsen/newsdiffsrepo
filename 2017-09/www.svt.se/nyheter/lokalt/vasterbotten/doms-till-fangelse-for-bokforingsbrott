Ung kvinna fuskade med bokföringen – får fängelse
Erik Iversen

Bokföringsbrotten som kvinnan har gjort sig skyldig tid spänner över två år. Det mildare bokföringsbrottet har inträffat under 2013-2014. Under perioden har inte kvinnan i föreskriven tid avslutat den löpande bokföringen med årsredovisning.

Det grova bokföringsbrottet inträffade året därpå. Då redovisade inte 25-åringen samtliga kontanta in- och utbetalningar. Bland annat har en transaktionssumma på 800.000 kronor utelämnats från bokföringen och tiden därefter har heller inte företagets omsättning om över 11 miljoner kronor bokförts.

Umeå tingsrätt dömer kvinnan till fängelse i sex månader och kvinnan får också ett näringsförbud på tre år. 25-åringen har erkänt gärningarna men invänder mot att hon begått brotten med uppsåt.
