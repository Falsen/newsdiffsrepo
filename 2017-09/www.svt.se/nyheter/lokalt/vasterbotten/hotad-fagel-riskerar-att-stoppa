Liten fågel hotar kommunens stora byggplaner
Anders Öhlund

Ornitologen Christer Olsson har fått Umeå kommuns uppdrag att inventera fågelbeståndet på Ön inför de kommande byggplanerna. Den 8 maj i år upptäckte han en vitryggig hackspett hane högt uppe på en kraftledningsstolpe.

– Jag fick plötsligt höra den typiska trumvirveln. Det var helt fantastiskt. Vitryggig hackspett är en extremt ovanlig fågel i Sverige. Vi känner bara till fyra häckningar i landet. Sannolikt kommer fågeln från Ryssland. Ön med sitt vatten och lövskog är en plats fågeln trivs bra på, säger Christer Olsson.

LÄS MER: Kommunen: ”Hackspetten kan stoppa bygget”

På den del av Ön där bostäder planeras finns två observationer på olika datum av den vitrygga hackspetten, från våren 2017. Dessutom finns det två ytterligare observationer från en annan plats på Ön. Sannolikt rör det sig om samma fågel.

LÄS MER: Få koll på vitryggig hackspett på 30 sekunder

En vitryggig hackspett ska enligt Naturskyddsföreningen också ska ha setts vid Gimonäs och Bölesholmarna i Umeå.

MISSA INTE: Så får du lokala nyheter i SVT:s app
