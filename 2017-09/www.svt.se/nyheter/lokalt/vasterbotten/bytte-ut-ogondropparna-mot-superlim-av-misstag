Bytte ut ögondropparna mot superlim av misstag
Jesper Nilsson

Angelica Konradsson jobbar som flygvärdinna och får ofta torra ögon på grund av de många flygtimmarna. När hon skulle gå och lägga sig i torsdags så skulle hon ta hon ögondroppar för att fukta ögonen. Problemet var bara att hon råkat ta mekaniskt superlim istället för skonsamma ögondroppar.

– Jag hade tidigare lagat badrumsskåpet, flaskorna med limmet och ögondropparna är väldigt lika varandra. Jag kände direkt hur det brände till, jag hann bara blinka en gång innan ögonlocket hade limmats igen, säger Angelica Konradsson.

Angelica ringde snabbt sjukvårdsupplysningen som kontaktade en ögonläkare på jour. Väl på Norrlands universitetssjukhus så började man med att försöka ta bort limmet.

– Det var som sagt extremt snabbt superlim så det gick inte att ta bort, läkarna fick istället slita upp ögonlocket och ta bort mina ögonfransar. Min slemhinna till hornhinnan skadades men annars så klarade jag mig ganska bra, säger Angelica Konradsson.

Kommer du fortsätta förvara superlimmet tillsammans med ögondropparna?

-– Nej de kommer att separeras hädanefter, det är lite tråkigt att ingen tycker synd om mig, folk bara skratta, säger Angelica Konradsson med glimten i ögat och skrattar.
