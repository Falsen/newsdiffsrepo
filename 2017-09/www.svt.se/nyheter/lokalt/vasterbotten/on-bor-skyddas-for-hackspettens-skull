Naturskyddsföreningen: ”Ön bör skyddas”
Karin Wiechel

I ett brev till Umeå kommun begär projektledningen att Ön, i området, inte ska exploateras utan istället skydda området med stöd av miljöbalken.

– Vi anser att området hyser så höga värden för vitryggig hackspett att området är av riksintresse för arten, skriver Jan Terstad, Skogs- och naturvårdschef på Naturskyddsföreningen och Kristoffer Stighäll, Projektledare Vitryggig hackspett, i brevet till kommunen.

LÄS MER: Hotad fågel hittad på Ön – riskerar att stoppa byggplaner

Naturskyddsföreningens projekt för att bevara den akut hotade fågelarten har funnit sedan 1990. Nu kräver Svenska Naturskyddsföreningen att Ön görs till ett Naturreservat.

– Om det inte är så att byggplanerna och skyddet av hackspetten går att förena så tycker vi att kommunen skall göra ett naturreservat på Ön och trygga den här unika livsmiljön för hackspetten, säger Jan Terstad, ansvarig för skog och naturvård hos Naturskyddsföreningen.

LÄS MER: Vitryggig hackspett på 30 sekunder

Naturskyddsföreningen känner till sju par av fågeln i Sverige, varav fyra par har häckat och fått ungar. Två av dessa finns i Umeå kommun, vilket gör kommunen till en av de mest betydelsefulla kommunerna för den vitryggiga hackspetten idag, enligt föreningen.

LÄS MER: Kommunen: ”Hackspetten kan stoppa bygget”

På den norra delen av Ön, där bebyggelse kan bli möjligt, finns under våren två olika observationer av en hanne, vitryggig hackspett. Troligen rör det sig om samma fågel.

– Vi önskar få veta hur Umeå kommun kommer att agera för att så långt möjligt bevara den aktuella platsen och därmed en viktig del av den av landets få aktiva revir för vitryggig hackspett, avslutar Naturskyddsföreningen i sitt brev till kommunen.
