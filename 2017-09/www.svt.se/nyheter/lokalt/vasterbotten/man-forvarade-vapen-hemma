70-årig man hade garderob full med vapen
Stina Bergström

Mannen har fyllt bostaden i Åsele med vapen och ammunition, bland annat har de hittats i garderober, köksoffan och en revolver under en kudde. Det handlar om alltifrån jaktvapen för både hagelgevär och kulgevär, till en revolver med kaliber 22.

Han har även skjutit skott med revolvern vid närliggande fastigheter för att enligt honom kolla om den fungerade.

Mannen har erkänt vapenbrott av normalgraden, men Umeå tingsrätt bedömer brottet som grovt då han förvarat vapen i sin bostad som flera personer har haft tillgång till. Mannens invändningar och också försvar om att ha ska ha tänkt göra sig av med ammunitionen godtas inte av Umeå tingsrätt.

Domen för grovt vapenbrott beräknas i vanliga fall uppgå till ett år, men på grund av mannens höga ålder mildras straffet till 10 månader.
