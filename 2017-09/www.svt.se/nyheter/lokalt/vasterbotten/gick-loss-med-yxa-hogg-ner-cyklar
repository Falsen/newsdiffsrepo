Gick loss med yxa – högg ner cyklar
Erik Iversen

Vid 17.40 tiden fick polisen i Umeå in ett samtal om att en man slog sönder cyklar med hjälp av en yxa på Ålidhem.

– Det är tre killar, en med yxa, som slår sönder cyklar. Jag har en uppgift om att det var två cyklar men exakt hur många vet jag inte, säger polisens kommunikatör Marcus Isacson.

Skadegörelsen ska ha ägt rum på Ålidhems centrum och mannen som är i 20-års åldern ska därefter hoppat på en buss tillsammans med två andra. Efter att polis följt efter bussen kunde mannen med yxa gripas när de klev av bussen.

– De har klivit på bussen mot Ersboda och polis har då kommit upp bakom bussen och när de kliver ur bussen kan de gripas, säger Isacson.

Polisen har under kvällen hållit förhör med mannen och en anmälan om skadegörelse har upprättats. Intialt misstänks han för både skadegörelse och brott mot knivlagen.
