Lastbil har kört av vägen och vält i Kungsbacka
Michael Larsson

Larmet kom vid 11.16-tiden på onsdagen. En lastbil ska ha vält på väg 158 i Särö nordväst om Kungsbacka. Vid 11.50-tiden uppger räddningstjänsten att en fil vara avstängd. Det är oklart om det uppstod några personskador.

Vid 11.18-tiden inkom ett annat larm om en trafikolycka i Laholm. Där ska en personbil ha kört in i räcket och sedan åkt ut i terrängen 20-30 meter. Enligt räddningstjänsten ska det ha varit en person i bilen och skadeläget är oklart. Framkomligheten är begränsad och räddningsinsatsen förväntas pågå i 30 minuter.
