Tågtunnel genom Varberg klubbad
TT

Varbergstunnelns byggstart är planerad till 2019 och beräknas kosta ungefär 3,9 miljarder kronor. Tunneln och utbyggnaden till dubbelspår i Varberg har länge varit på tapeten.

Och i och med att Trafikverkets förslag på en ny nationell transportplan presenterades på torsdagen är det så gott som klubbat att tunneln och dubbelspåren blir av.

– Självklart känns det väldigt skönt att det här beskedet kom, samtidigt är det inte överraskande, säger Jana Nilsson (S), kommunråd.

LÄS MER: Nytt miljonavtal om Varbergstunnel

För ett år sedan lade regeringen fram sin infrastrukturproposition med ekonomisk ram på 622,5 miljarder kronor för satsningar på framförallt järnväg och väg 2018–2029.

LÄS MER: Tågtunneln kan bli 100 miljoner kronor dyrare

Kommunstyrelsens ordförande i Varberg, Ann-Charlotte Stenkil (M), var inte heller hon överraskad över att Varbergstunneln finns med i Trafikverkets framtida prioriteringar.

– Men jag var lite nervös. Det är en lättnad och vi är jätteglada att det blir av, säger Ann-Charlotte Stenkil.
