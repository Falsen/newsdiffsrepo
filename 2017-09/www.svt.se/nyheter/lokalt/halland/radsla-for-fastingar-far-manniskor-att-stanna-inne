Rädsla för fästingar får människor att stanna inne
TT

Enligt en studie gjord vid Handelshögskolan i Göteborg där 1500 personer deltog undviker var femte svensk att gå ut i skogen eftersom de är rädda att drabbas av fästingbett, och följdsjukdomar som TBE och borrelia.

Fyra av tio deltagare befarade att ett fästingbett skulle innebära en hög eller mycket hög risk för deras hälsa. En stor andel av deltagarna kände till exempel inte till att det finns vaccin mot TBE.
