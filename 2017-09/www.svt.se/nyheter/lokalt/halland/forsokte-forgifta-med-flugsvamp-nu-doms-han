Försökte förgifta med flugsvamp – nu frikänns han
Michael Larsson

Den man i 25-årsåldern som tidigare i år försökte förgifta två personer med svamp frikänns nu vid Halmstads tingsrätt.

LÄS MER: Man misstänks försökt mörda med svamp

25-åringen skulle enligt åtalet ha preparerat kaffe med vad han trodde var giftig vit flugsvamp för att sedan bjuda två personer på kaffeblandningen.

Det var någon gång mellan 30 juni och 2 juli som mordförsöken ska ha ägt rum på ett gruppboende i söda Halland. Mannen skulle enligt åtalet ha sökt information på internet om giftiga svampar och sedan gått ut i en park och plockat vad han trodde var giftig vit flugsvamp. De båda mordförsöken misslyckades eftersom blandningen troligtvis inte innehöll vit flugsvamp.

Enligt domen saknas teknisk bevisning eller ögonvittnen som kan styrka det påstådda händelseförloppet fram till det att 25-åringen ska ha bjudit personerna på kaffeblandningen.

LÄS MER: Man åtalas för mordförsök med svamp

Mannen har erkänt i förhör och har i huvudförhandlingen också sagt att han begick gärningen för att han skulle ”hamna i finkan” – något som han vid ett tidigare tillfälle även berättat för en av de målsägande. Rätten gör därför bedömningen att mannens egna uppgifter måste ”bedömas med stor försiktighet”.
