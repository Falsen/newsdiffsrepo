Lyckad razzia på Kungsbackaskolor
Ida Österberg

Drygt ett dussin poliser jobbade med dagens insats på fem olika skolor i Kungsbacka. Resultatet blev att tretton elever testades och fem av dessa är nu misstänkta för ringa narkotikabrott enligt polisen.

– Vi hittade inte alla elever som vi letade efter men tycker att det har gått bra ändå, säger Anders Wiss som är polischef i lokalpolisområdet Kungsbacka.

Letade ni efter specifika personer?

– Både och.

Insatsen är ett samarbete mellan skolorna, socialtjänsten och polisen, berättar Anders Wiss. Syftet är att hjälpa ungdomar som har eller riskerar att hamna i narkotikamissbruk.

Hur jobbar ni vidare med det här nu?

– Nu kommer socialtjänsten jobba vidare med de misstänka som är under 18, år.

Hur många av de misstänkta som inte är myndiga vill polisen inte berätta.

– Jag är nöjd med dagens insats och vi kommer fortsätta med ett stor ungdomsfokus här i Kungsbacka.
