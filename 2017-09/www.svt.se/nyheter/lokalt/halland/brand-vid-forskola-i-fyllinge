Brand vid förskola i Fyllinge
Sara Öster

– Vi möttes av öppna lågor när vi kom. Det var väggen på en av barackerna som brann, säger Johan Wallin inre befäl vid räddningstjänsten.

Enligt räddningstjänsten tros brandorsaken vara att någon har satt eld på en tom barnvagn som varit utanför men intill modulens vägg. Man har därför upprättat en anmälan om försök till mordbrand.

– Men ingen person har kommit till skada, det var inga i lokalen. Men förskolans vägg tog en del skada. Vid rev upp fasaden och vi ventilerar, säger Johan Wallin.

Kommer förskolan kunna vara öppen under morgondagen?

– Det är faktiskt så lyckligt att inga barn eller lärare är planerade att vara i förskolans lokaler innan kommande måndag. Men jag vet inte om de kommer kunna befinna sig i lokalen, säger Johan Wallin.

Runt 21.10 började räddningstjänsten avveckla från platsen.
