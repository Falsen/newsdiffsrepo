Lv 6 är redo för övning på Gotland
Linn Lybäck

Den 18 september är det dags för Luftvärnsregementet i Halmstad att bege sig till Gotland och försvarsmaktsövningen Aurora 17. Redan nu är förberedelserna i full gång.

Omkring 500 personer från Luftvärnsregementet i Halmstad kommer att vara med i övningen. Det är den största övningen på tio år för regementet och det är mycket som ska packas ihop och fraktas till Gotland.

– Enkelt uttryckt fyller vi en stor Gotlandsfärja med militära fordon och militär matriell. Sen flyger en del av vår personal dit med Herkulesflygplan och C17, säger Carl Sjöstrand, kommunikationschef på Lv 6.

Med bara drygt en vecka inför avfärd kunde stämningen på förbandet inte vara mycket bättre.

– Alla är taggade inför den här stora övningen. Att åka till Gotland är inte så konstigt, där har vi varit flera gånger under de senaste åren och övat – men det är lite speciellt att vara med i sådan här stor övning, säger Carl Sjöstrand.
