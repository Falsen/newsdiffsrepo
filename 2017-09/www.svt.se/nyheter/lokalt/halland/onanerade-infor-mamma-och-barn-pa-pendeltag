Onanerade inför mamma och barn på pendeltåg
Michael Larsson

Det var under en tidig morgon den 15 augusti som polisen larmades till Kungsbacka station. Ett flertal tågpendlare hade blivit vittne till en man som blottat sig och onanerat inne i tågvagnen.

En småbarnsmamma, som tillsammans med sin treåriga dotter, blev vittne till händelse berättar i förhör med polisen hur hon ”försökte schasa bort mannen för att skydda sin dotter” när han gick fram till dem och drog ner byxorna.

– Han stod framför mig och min dotter, säger hon till polisen.

I förhör med polisen berättar en annan kvinna om händelsen:

– Han går mot mig med byxorna halvvägs ner över rumpan. Sedan stannar han framför mig och börjar onanera. Jag tyckte det var väldigt obehagligt, säger hon i förhöret.

Flera pendlare ska ha blivit uppröda och föst bort mannen, och när polisen kom till plats kunde de snabbt gripa 30-åringen. I det första förhöret med polisen erkänner mannen sexuellt ofredande och säger även att han accepterar böter om så blir domen.

– Jag kunde inte motstå det, säger mannen i förhöret.

Han berättar även att han begått handlingen både på tåget och utanför tåget.

I ett andra förhör ändrar mannen sig. Han säger sig stå fast vid vad han sagt men nekar till brott. Nu åtalas mannen för sexuellt ofredande vid Varbergs tingsrätt.
