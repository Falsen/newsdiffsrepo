Körfält avstängt efter olycka på E6
Rickard Widgren

En personbil hade av okänd anledning kört i diket.

– Bilen hamnade i sidan av vägen och den enda personen i bilen kunde ta sig ut på egen hand, säger Andreas Karlsson, inre befäl på räddningstjänsten i Halland.

Ett körfält fick stängas av efter olyckan. Enligt räddningstjänsten är polisen kvar på platsen och ett körfält i norrgående riktning är avstängt fram till klockan 10.30. Framkomligheten är fram till dess begränsad.
