Polisen i Halland söker volontärer
Sara Öster

Linda Edman, områdespolis i Varberg besvarar på frågor kring rekryteringen.

Vem är det ni söker?

– Människor med tid och engagemang och som vill skapa trygghet för andra. Man ska ha demokratiska värderingar och värna om allas lika värde.

Vad har ni för krav på de sökande?

– Man ska ha fyllt 18 år. Sedan förhåller vi oss till en kravprofil. Lätt att jobba med och och kunna samarbeta med andra, man är ju en företrädare för polisen.

Vad exakt kommer volontärerna att göra?

– Jobba med att skapa trygghet och förebygga brott. Olika uppdrag som att nattvandra, vara synliga och föra medborgardialoger. Finnas för hjälpa allmänheten och kunna besvara på frågor och hjälpa till.

Hur många behövs?

–  Jag skulle uppskatta att vi behöver runt ett tiotal i både Kungsbacka och Varberg. Man anmäler sig på vår hemsida till en av våra informationsträffar som är i september. Efter det genomförs intervjuer och säkerhetsprövning. Blir man sedan godkänd får man delta i en volontärutbildning som anordnas av Polismyndigheten.

Var i Halland behövs flest volontärer?

– I Varberg och Kungsbacka för nuvarande.
