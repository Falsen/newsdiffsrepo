Manifestation i Barcelona för fängslad journalist
Marie Sjöberg

– Det var mycket folk och media på plats. Det är bra, vi behöver all uppmärksamhet, säger Seda till SVT nyheter Halland.

Hamza Yalcin fängslade under en semesterresa i början av augusti efter att ha varit efterlyst av Turkiet via Interpol. Enligt Turkiska myndigheter misstänks Hamza för terroristbrott, något han avfärdar som nonsens.

LÄS MER: Internationella PEN: Frige Hamza Yalcin omedelbart

Istället är han övertygad om att Erdoganregimen är missnöjd med hans regimkritiska artiklar. Nu har han suttit en månad i spanskt fängelse.

– Det är katastrof! Vi ifrågasätter varför spanska myndigheter litar på Erdogans ord, säger Seda som har kontaktat en rad politiker för att få dem att agera i frågan.

LÄS MER: Wallström: ”Vi arbetar aktivt med fallen”

Några nya uppgifter från UD har Seda inte fått.

– Utrikesminister Margot Wallström har samtalat med sin spanska och tyska motsvarighet. Det är bra men nu måste det göras något även praktiskt, anser Seda.

Demonstrationer för Hamza Yalcins frisläppande kommer inom kort att hållas i Stockholm, Göteborg och Malmö.

LÄS MER: Hamza Yalcin-fallet tas till EU-kommissionen
