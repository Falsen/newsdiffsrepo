Nya avgångar för Öresundstågen
Ida Österberg

De nya avgångarna går att läsa om i Hallandstrafikens kollektivtrafikplan för 2018 och är tänkta att komplettera den nuvarande fredags- och helgtrafiken.

Norrut, från Helsingborg, tillkommer en avgång klockan 22:53 på fredagar och lördagar.

Söderut läggs en morgonresa från Göteborg på lördagar och söndagar till, med avgång 05:55 – en timme tidigare än i dagsläget. Även från Halmstad kommer ett tidigare morgontåg gå på lördagar och söndagar söderut, med avgång 06:12. Idag går första tåget söderut från Halmstad klockan 07:12 på helgerna.
