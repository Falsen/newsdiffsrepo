Gustav V:s sommarhus fortfarande till salu
Ida Österberg

Villa Gövik, byggt 1878, har legat ute för försäljning sedan våren 2015.

Mäklaren Mathias Martinsson berättade för SVT nyheter Halland i våras att intresset för villan på drygt 1.000 kvadratmeter ändå är bra.

– Det är ett unikt, fint, stort hus och ett bra läge på en bra adress så det finns spekulanter som vi jobbar på, sa han då.

Men än finns det chans för den som vill lägga vantarna på Gustav V:s sommarhus. Dock gäller det att ha rejält med kapital, för att få bo kungligt krävs 38 miljoner kronor.

LÄS MER: Skottorps slott söker ny ägare

Mäklare Mathias Martinsson bekräftar att Villa Gövik är fortfarande är till salu.

– Det har förts förhandlingar med olika parter men tyvärr har ingen nått hela vägen, säger han.

Huset har 17 rum och kök. Planritningarna visar nio sovrum, inte mindre än tre salonger och ett utekök. Och på köpet får man förstås alla historier om tennisfantasten Gustav V som hade villan som sommarhus i 35 år.
