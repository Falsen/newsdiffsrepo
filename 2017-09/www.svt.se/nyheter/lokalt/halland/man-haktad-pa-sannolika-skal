Misstänkt för mordförsök häktad
Sara Öster

Under fredagen blev en elev vid Kattegattgymnasiet i Halmstad knivskuren i nacken i samband med ett bråk. Den misstänkte mannen ska ha varit en före detta elev på skolan. Larmet inkom till polisen vid 13.30-tiden. Den knivskurna eleven ska ha fått lindriga skador.

LÄS MER: Krisgruppen samlar sig på Kattegattgymnasiet

Ganska snart efter händelsen hade polisen en misstänkt gärningsman som greps i centrala Halmstad under fredagskvällen.

LÄS MER: Misstänkt mordförsök på gymnasieskola

– Vi grep honom i centrala Halmstad, och i förhör delgav vi honom misstanke för mordförsök. Efter förhöret beslutade åklagaren att anhålla honom, säger Thomas Fuxborg, talesperson vid polisen i region Väst.

Den misstänkte mannen som är i övre tonåren nekar till alla anklagelserna. Åtal ska väckas senast den 18 september.
