Fastställt straff för serievåldtäktsman
TT

Mannen dömdes i tingsrätten till fyra och ett halvt års fängelse, ett straff som hovrätten för västra Sverige nu fastställer. Han döms även för att ha rånat kvinnorna på deras mobiltelefoner.

LÄS MER: Serievåldtäktsman misstänks ha återfallit efter 25 år

48-åringen greps i januari i år efter en att en kvinna rånats och våldtagits i naturområdet Naturum på Getterön i Varberg. Strax därefter lades fram bevis för att han även var skyldig till ett liknande överfall på en kvinna i Veddige, utanför Varberg, i november i fjol.

Mannen är sedan tidigare dömd för en rad liknande brott, i Stockholmstrakten för snart 30 år sedan. Det handlar om fyra våldtäkter 1988, två domar 1990 för misshandel respektive ett våldtäktsförsök och en våldtäktsdom 1992.
