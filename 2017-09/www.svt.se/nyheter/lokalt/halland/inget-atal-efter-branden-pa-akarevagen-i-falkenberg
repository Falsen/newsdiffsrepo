Inget åtal efter branden på Åkarevägen i Falkenberg
Michael Larsson

Det blir inget åtal efter industribranden på Åkarevägen i Falkenberg den 22 april då två företagslokaler totalförtördes. Anledningen är bristande bevis, och branden blir nu en i raden nedlagda brottsutredningar i Falkenberg.

– Det är ett allmänt problem när det gäller mordbränder – bevisen brinner upp, säger kammaråklagare Klas Lundgren.

Utredningen visar på att det har brunnit samt funnits stor risk för spridning. Den visar också att branden har varit anlagd, men däremot vet man inte hur. Inte heller har den misstänkte gärningsmannen kunnat knytas till platsen.

Hur känns det när man tvingas lägga ned en utredning?

– Det är klart att det är mer tillfredsställande om man klarar upp brottet och får någon dömd för det än att man tvingas lägga ned utredningen, säger Klas Lundgren.
