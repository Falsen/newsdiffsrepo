Misstänkt försök till mordbrand i Varberg
Michael Larsson

Larmet kom vid 00.13-tiden under natten till torsdagen. Räddningstjänsten larmades till ett trapphus i centrala Varberg efter att ett vittne känt röklukt i byggnaden. Efter vittnet slagit larm märker denne att en lägenhet i trapphuset är uppbruten och inne i lägenheten hittar personen en hög brinnande papper. Branden lyckades släckas innan Räddningstjänsten kom till platsen.

När polisen kommer till lägenheten konstaterar de att en person har brutit sig in i lägenheten via ett fönster.

I nuläget är ingen gripen för händelsen som rubriceras som försök till mordbrand.
