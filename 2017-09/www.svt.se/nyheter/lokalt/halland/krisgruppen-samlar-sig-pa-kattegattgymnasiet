Krisgruppen samlar sig på Kattegattgymnasiet
Alice Nilsson Loth

På måndagsmorgonen samlades elevhälsan och krisgruppen på Kattegattgymnasiet.

– Vi har varit extra närvarande i den klassen som den knivskurna eleven går. Det har tagits hand om väldigt väl. Vi har mobiliserat elevhälsan om några elever behöver något särskilt, säger gymnasiechef Susanna Härenstam.

Vad har du fått reaktioner från föräldrar?

– Det måste vi stämma av i krisgruppen.

Men inga reaktioner som har nått dig?

– Nej.

Tagen av händelsen

Gymnasiechefen berättar att arbetet fortsätter. Lärarna har tagit emot eleverna enligt schema och svarat på elevernas eventuella frågor.

Hur upplever du stämningen på skolan?

– Det känns som en vanlig måndag. Det är klart att man är tagen av händelsen, men det har inte kommit till min kännedom att det skulle vara några särskilda yttringar från eleverna.
