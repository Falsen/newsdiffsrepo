Inget mord i Östjämtland
Bengterik Busk

Det var den 25 juli som räddningstjänsten larmades till en brand i en friggebod på en gård i Ragunda kommun. Under släckningsarbetet påträffades en kvinna i 30-årsåldern död.

En man, också han i 30-årsåldern greps och anhölls som skäligen misstänkt för mord. Mannen släpptes redan dagen efter men misstankarna kvarstod. Nu har dock åklagaren Frida Molander beslutat att lägga ner förundersökningen.

– Mannen är helt avförd från utredningen och det finns inte längre någon misstanke om brott i samband med dödsfallet, säger polisen.
