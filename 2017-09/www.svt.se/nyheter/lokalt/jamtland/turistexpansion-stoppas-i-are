Byggplaner stoppas i Åre
Marie Selander

Åre kommun hade gett klartecken till byggandet, men beslutet överklagades av en bostadsrättsförening och nu upphävs beslutet av mark- och miljödomstolen.

Domskälen är flera, bland andra att detaljplanen i flera avseenden strider mot reglerna i ÄPBL (den Äldre plan-och bygglagen) bland annat vad gäller kravet på tydlighet i planbestämmelserna. Domstolen slår också fast att ”beslutsunderlaget för trafiklösningarna inte i tillräcklig grad anpassats till förhållandena i turistorten Åre.”

LÄS MER: SVT:s granskning av hur expansionen sliter hårt på miljön i Åre

Domstolen menar vidare att planbestämmelserna innebär att det blir svårt att förutse utgången vid prövning av bygglov och tillstånd. Det blir också svårt att bedöma detaljplanens konsekvenser.

Därför undanröjer mark- och miljödomstolen kommunfullmäktiges beslut att anta detaljplanen.

MISSA INTE: Ladda ner SVT:s app för mer lokala nyheter
