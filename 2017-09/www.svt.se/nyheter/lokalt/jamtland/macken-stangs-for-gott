Nu stängs macken i Ljungdalen
Eva Danielsson

– Det känns ju rätt så vemodigt. Vi hade hoppats att någon skulle ta över men det är svårigheter för en ny att komma hit och etablera sig, säger Åke Bendiksen.

Nu får bybor och turister åka till antingen Storsjö som ligger 15 kilometer från byn eller till Funäsdalen, drygt fyra mil bort för att tanka.

De turister som vi träffade i Ljungdalen är kritiska till att macken läggs ner.

– Jag tycker det är jättesynd. Tyvärr så är det storstäderna som gäller, glesbygden existerar inte för väldigt många politiker och det gör att det blir svårigheter, säger Rolf Moberg från Stockholm.

TV: Se ett längre inslag på SVT Play

Macken har även varit en samlingspunkt i byn. Klas Kant från Östersund är ofta i Ljungdalen:

– Vart ska vi gå nu här i Ljungdalen, säger han.

Men viktigt att veta är att bensinpumparna kommer att vara igång ett tag till, vilket innebär att det även fortsättningsvis kommer att vara möjligt att tanka med kort på macken i Ljungdalen.

MISSA INTE: Ladda ner SVT:s app för mer lokala nyheter
