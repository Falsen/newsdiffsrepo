Byggde flugdödare – döms för vapenbrott
Maria Harning

Mannen hade byggt en egen insektsdödare med komponenter från elektriska flugsmällare. Syftet var att kunna döda även getingar med den.

Men tingsrätten finner att apparaten är att betrakta som ett elchocksvapen. Därför är den en anordning jämställd med skjutvapen, enligt vapenlagens mening.

Att mannen bara skulle använda apparaten för att döda getingar med, gör inte att den inte kräver tillstånd enligt vapenlagen.

Mannen ska nu sammanlagt betala 12.400 kronor i böter. Den elektriska getingdödaren är beslagtagen och ska förstöras.
