Sameby överklagar detaljplanen i Midskog
Bengt Eriksson

Östersunds kommun vill bereda området vid Midskog för att det ska bli attraktivt för utländska datorjättar att anlägga serverhallar just där. Samebyn vill inte veta av det eftersom just de här markerna under perioder ska vara viktiga för renbetet.

Efter lite formellt debacle konde för en tid sedan fullmäktige ta beslutet om att gå vidare med detaljplanen.

Det är just det beslutet som samebyn nu överklagat till Mark- och miljödomstolen.

I sin överklagan presenteras en rad invändningar. Exempelvis handlar det om att Jovnevaerte sameby har haft flera möten med kommunens representanter och då redogjort för vilka inskränkningar den nya planen skulle innebära.

Fullmäktiges politiker fick i sitt underlag en skrivning om att samebyn inte tillhandahållit någon dokumentation som visar på hur detaljplanen skulle inskränka på renskötseln.

Samebyn anser att kommunen inte skött sitt utredningsansvar.
