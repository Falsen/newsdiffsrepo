Restaurang hade råttor i köket
Maria Harning

Det var den 29 augusti som Östersunds kommun fick ta emot samtal om tillståndet på den aktuella restaurangen. Den som ringde hade sett råttor springa i köket.

Samma dag besökte kommunens hälsoskyddsinspektör restaurangen. Vid kontrollen upptäcktes råttspillning på många ställen och skalbaggar i potatismjölet. Dessutom var det matrester på golvet och på utrustningen.

Nämnden beslutade att stänga restaurangen med omedelbar verkan tills dess att den är sanerad.

Under måndagen, den 4 september beslutade kommunen att häva stängningen. Restaurangen har vidtagit de åtgärder som kommunen krävde.
