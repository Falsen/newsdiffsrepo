Sexofredade 12-åring – flydde genom fönstret
Marie Selander

Straffet blir dagsböter på 3 500 kronor. Dessutom ska mannen betala skadestånd till 12-åringen på 7 000 kronor.

Det var i slutet av maj som 12-åringens föräldrar upptäckte den främmande mannen, som flydde ut genom fönstret från 12-åringens rum. Polis tillkallades och fann bland annat oanvända kondomer, ett par shorts och en mobiltelefon.

Domstolen konstaterar att det är utrett att mannen varit hemma hos 12-åringen vid flera tillfällen och att han försökt få henne att gå med på sex. Det senare får stöd bland annat av en chatt-konversation mellan de båda.

Däremot har det inte kunnat bevisas utom rimligt tvivel att 18-åringen begått något övergrepp mot 12-åringen, anser tingsrätten i Östersund.

Men det faktum att han legat i hennes säng och försökt övertala henne att ha sex innebär att han domstolen fäller honom för sexuellt ofredande av barn.

Men domstolen är inte enig i sin bedömning. En ledamot anser att 18-åringen borde dömas för våldtäkt mot barn.
