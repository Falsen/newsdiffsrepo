Björnjakten över i Jämtlands län
Maria Harning

I årets björnjakt var tilldelningen 70 björnar indelade på fyra områden. 40 björnar fick fällas i det norra området och 30 i det södra.

– Vad vi kan se har det inte skett någon överskjutning, säger Johan Nyqvist, rovdjursförvaltare på länsstyrelsen till SVT Nyheter Jämtland. En del av björnarna är avräknade efter att ha blivit påskjutna, utan att de sedan har hittats.

Att tillåta att fler björnar skjuts i norra och västra delen av länet är en strategi från länsstyrelsen för att minska skadorna på rennäringen.

– Vi borde kunna se effekt med färre skyddsjakter till våren, säger han.

LÄS MER: 20 björnar fällda i renkalvsområden

I våras sköts ett 20-tal björnar i skyddsjakt och totalt har då omkring 90 björnar skjutits i länet i år, vilket är ungefär tio procent av den uppskattade björnstammen i länet.

På SVA:s hemsida kan du se information om tillexempel var björnarna har fällts och hur mycket de vägde.
