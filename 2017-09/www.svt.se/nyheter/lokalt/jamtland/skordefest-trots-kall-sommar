Skördefest trots kall sommar
Lena Samuelson

Skördefesten börjar bli en riktig tradition. Ett sätt för odlare och bönder att sälja direkt till kunderna utan mellanled. Men också en möjlighet att få visa hur de arbetar.

– Vi kan lätt känna oss som erimiter när man går går ensam och jobbar på gården, säger Ann Rudsby på Sörgården utanför Lit.

Många av gårdarna har bjudit in kollegor och grannar. Det gäller att hjälpas åt på landsbygden.

– Hos oss finns någon som säljer tunnbröd, tovade saker och grönsaker som vi inte har själva, säger Ann Rudsby.

TV: Se nyhetsinslaget på SVT Play

På Emmagården finns radioprofilen Ingela Jagne. Hon säljer grönsaker och uppmanar hemmaodlare att inte deppa ihop om morötterna blivit små pinnar

– Nej, det kommer en ny säsong och tänk så spännande, hur blir det då, säger hon.
