Se när Blanktjärnsleden grusas
Marie Selander

Lederna slits snabbt av ett kraftigt ökat antal besökare i Vålådalens naturreservat de senaste åren. SVT besökte Vålådalen när upprustningen av lederna inleddes i juni. Då packade man bland annat trä till nya spänger.

Grusandet som nu har genomförts gick mycket snabbare och bättre än väntat.

– Det blev ett mästerverk. 400 meter grusades på bara 4 timmar. Det krävdes 133 rundor av helikopter och vi andra, vi fick kratta! säger Wiktoria Wadman, entusiastisk projektledare vid länsstyrelsen.

Det är alltså 400 meter av den 12 kilometer långa rundan som förstärkts med grus. Förutom Blanktjärnsrundan har även ett par av de andra lederna i Vålådalen rustats upp i sommar. Tidvis har det varit tufft på grund av allt regnande.

LÄS MER: Besökarna ökar – så även slitaget

– Men vi har fått jobba med vädret, inte emot det. Vi har haft tur. När vi skulle ha en grävare över ån så fanns det plötsligt en lucka i augusti när regnandet upphörde och vattnet var tillräckligt lågt för att vi skulle kunna lyfta över den.

– När vi var klar lyckades vi också lyfta tillbaka den. Dagen efter kom det störtregn, säger Wiktoria Wadman vid länsstyrelsen.

För att se ett längre videoinslag av Länsstyrelsen om grusningen, klicka här!
