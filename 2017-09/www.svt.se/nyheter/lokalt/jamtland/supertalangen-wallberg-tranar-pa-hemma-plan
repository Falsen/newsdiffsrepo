Supertalangen Wallberg tränar på hemmaplan
Sofie Lie

Det som laget tränar på i Järpen under dessa dagar är bland annat luftkontroll och nya trick men eftersom det inte finns någon snö än, så tränar de genom att hoppa i älven.

– Ja, jag står och fryser lite här nu, men det är väldigt bra träning, säger Walter Wallberg, puckelpiståkaren från Åre.

Det var när Walter flyttade till Åre i 10-års åldern som intresset för puckelpist växte fram och sen dess har karriärskurvan inte gått annat än uppåt.

Han har en oerhört lyckad säsong bakom sig där han tog pallplats i världscupen och blev utsedd till årets rookie.

– Det var riktigt kul, det var en boost för självförtroendet. Det känns bra att veta att man kan vara där uppe och slåss om topplaceringarna.

Walter säger själv att hans styrkor sitter i hans skidåkning, att han åker snabbt och med bra teknik. Däremot måste han jobba på hoppningen.

– Att göra sådana här vattenhopp är skitviktigt, man får fler repetitioner här än på snö och det gör inte lika ont.

Ett mål för Walter den här säsonger är onekligen att kvala in till OS.

Kan man ha några förväntningar på dig där?

– Ja, det skulle jag vilja säga. Vi siktar nog på en topp tio placering i allafall, säger Walter Wallberg.
