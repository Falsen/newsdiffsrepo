Brand i Östersund kunde släckas snabbt
Jonas Redin

Enligt larminformationen ska det ha brunnit på en spis. Räddningstjänst ryckte ut till branden i Skogsmon vid östra infarten till Östersund.

Räddningsledare Anders Johansson berättar för SVT:s reporter att det brunnit i köket på spisen. Lägenhetsinnehavaren hade kunnat släcka branden innan räddningstjänsten nådde fram.

– Nu håller vi på att vädra ut, branden är begränsad till köket, säger Anders Johansson.

Det är oklart hur branden började. Femvåningshuset har inte behövt utrymmas.
