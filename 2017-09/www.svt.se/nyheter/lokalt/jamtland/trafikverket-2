Miljoner till vägprojekt i länet
Maria Harning

Trafikverkets förslag till en nationella transportplanen för 2018-2029, rör de närmaste tio årens satsningar på väg- och järnvägsprojekt. Över 620 miljarder kronor ska fördelas.

För länets del handlar det främst om ett par stora vägprojekt som varit kände sedan tidigare: Förbifart Brunflo (E14 Lockne- Optand) där en investering på 466 miljoner föreslås och en förbifart förbi Sveg på E45 mellan Rengsjön- Älvros. Föreslagen investering: 199 miljoner.

LÄS MER: Förbifart Brunflo – invånare kritiska

När det gäller järnvägen så beräknas brobygget i Stora Helvetet att bli klar i slutet av nästa år och ingår därmed i den kommande tioårsplanen. Vidare kommer Mittbanan att förstärkas.

– Mittbanan kommer att bli åtgärdas för att bli mer robust och få ner restiden. Det är främst sträckan mellan Sundsvall och Ånge som kommer att förstärkas, men det kommer ju även Jämtlands län till del, säger Stefan Karlsson, strategisk planerare vid Trafikverket.

LÄS MER: Brobygget i Stora Helvetet halvvägs

När det gäller Inlandsbanan konstateras att det finns en rad brister, exempelvis bristande kapacitet, upprustning krävs. Men den drivs av en stiftelse, som varje år tilldelas statliga medel och finns därför inte med i Trafikverkets transportplan.

Trafikverket skriver också i sitt förslag att de mindre trafikerade vägarna, av vilka många torde finnas i just vårt län, kan komma prioriteras bort vad gäller vägunderhåll.

Verket räknar med att många av de lägst trafikerade vägarna kommer att försämras under de närmaste tio åren, men att man ”fortfarande kommer att kunna färdas på ett trafiksäkert sätt i skyltad hastighet på hela Sveriges vägnät.”

Betyder det att man istället för vägunderhåll kommer att sänka hastigheterna på de här försämrade vägarna?

–  Det finns en risk att de minst trafikerade vägarna kan komma att få styrka på foten, säger Stefan Karlsson vid Trafikverket.

Om det blir sänkt hastighet som blir resultatet vill han inte uttala sig om. Men Stefan Karlsson tillägger att vägar som är viktiga ur samhällssynpunkt så kommer kan det ändå bli frågan om upprustning, även om vägen är lågtrafikerad.

Trafikverkets förslag till transportplan ska nu ut på remiss.
