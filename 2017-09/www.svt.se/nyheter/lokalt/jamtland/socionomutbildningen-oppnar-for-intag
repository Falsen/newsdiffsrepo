Socionomutbildningen öppnar för intag
Maria Harning

Det var i april som rektor Anders Fällström på beslutade att stoppa antagningen till höstens socionomprogram. Anledningen var att arbetsmiljön på utbildningen var dålig.

– Det handlar om att rädda utbildningen på sikt, sade Anders Fällström då.

LÄS MER: Trakasserier och diskriminering på Mittuniversitetet

Enligt honom handlar det om en komplex problematik med möjlig mobbning och trakasserier inom personalgruppen.

Nu återupptar Mittuniversitetet antagningen till vårens socionomutbildning.

– Vårt beslut i våras frigör tillräckligt utrymme de kommande 3,5 åren för att arbeta med de långsiktiga åtgärder som krävs för en förbättrad arbetsmiljö för personalen, säger Anders Fällström i ett pressmeddelande.
