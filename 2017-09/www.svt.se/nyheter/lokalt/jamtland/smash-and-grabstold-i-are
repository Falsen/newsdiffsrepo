Smash and grab-stöld i Åre
Lena Samuelson

Larmet gick strax före klockan fyra natten mot tisdagen. En personbil hade kört in i en butik och det var även inbrott ytterligare en butik.

– Fyra minuter efter larmet var vårt vaktbolag på plats, säger  Linda Morell pressansvarig på Skistar som äger butiken Hansons.Huruvida vakterna såg några gärningsmän, vill inte Morell svara på.

LÄS MER: Är du i Åre? Hör av dig till oss.

Butikerna som utsatts för den fräcka kuppen är kläd- och sportbutiken Hansons och klädbutiken J Lindeberg. Gärningsmännen lämnade kvar bilen och hade även slängt ut så kallade fotanglar för att hindra polisen.

Det dröjde mer än 40 minuter innan polisen kom till platsen. Närmaste patrull fanns i Östersund. När polisen kom till platsen var inga gärningsmän kvar, men det är oklart om något är stulet.

– Vad vi kan se är inget stulet, säger Morell.

En brottsplatsundersökning har gjorts under dagen och eventuellt finns övervakningsfilmer som ska analyseras. Efter larmet meddelades polisen Norge och i grannlänen om inbrotten, men det pågår ingen aktiv jakt på gärningsmännen.
