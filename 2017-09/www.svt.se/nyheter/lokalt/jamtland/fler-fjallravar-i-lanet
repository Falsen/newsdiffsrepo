Fler fjällrävar i länet
Eva Danielsson

Det har varit ett bra år för fjällrävarna. Totalt har 62 kullar noterats , 27 i Sverige och 35 i Norge.

– Det ser bra ut, det är 16 kullar här i helagsområdet trots att det inte är några smågnagare, säger Lars Liljemark, naturbevakare Länsstyrelsen.

Sommaren 2015 var ett bra år för fjällrävsstammen, då föddes 88 valpkullar i Sverige men förra året var ett riktigt bottenår, med endast åtta kullar. Nu pågår flera räddningsprojekt för att stärka fjällrävsstammen i Jämtland och Västerbottens län samt i Norge, projektet har stöd från EU.Bland annat i form av stödutfodring och avskjutning av rödräv. Och arten har gjort en rejäl återhämtning:

– Stödutfodringen betyder oerhört mycket de åren när det inte finns några gnagare då är det deras chans att överleva, säger Lars Liljemark, naturbevakare Länsstyrelsen.

Rödräven är ett hot mot fjällräven eftersom de tar över fjällrävens lyor. I och med att turismen i fjällen har ökat och därmed också nedskärpningen har rödrävarna letat sig uppåt.

– Att man tar bort rödräven från kalfjället betyder mycket, säger Lars Liljemark, naturbevakare Länsstyrelsen.

– Jag har hört att det ska vara lämmel i Norge, lite längre söderut och det brukar börja väster ifrån och då kommer de hit sen så vi får hoppas på det, säger Lars Liljemark, naturbevakare Länsstyrelsen.

TV: Se inslaget om fjällrävarna här
