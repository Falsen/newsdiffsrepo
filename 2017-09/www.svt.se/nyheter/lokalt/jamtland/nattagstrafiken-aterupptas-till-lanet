Nattågstrafiken återupptas till länet
Marie Selander

Trafikverket ska ingå avtal om daglig nattågstrafik på sträckan Stockholm-Duved med trafikstart 1 juni 2018.

Både Transdev (Snälltåget) och SJ kör nattåg till och från Jämtland under vissa perioder. Tidigare har SJ kört även hela året men under 2016 genomförde SJ en neddragning av nattågstrafiken vilket innebär att det i dag saknas nattågstrafik vissa dygn. Detta väckte starka reaktioner i länet och ledde till många protester.

Något som nu alltså gav resultat. På fredagen meddelade alltså regeringen att nattågstrafiken ska återupptas.

– För att säkerställa en grundläggande tillgänglighet med nattåg som ska bidra till tillväxt och utvecklingskraft i hela landet och ger regeringen därför ett uppdraget till Trafikverket som gör det möjligt för nattågstrafik i större utsträckning igen, säger infrastrukturminister Tomas Eneroth i ett pressmeddelande.

– Det ska vara enkelt att göra klimatsmarta val. Att persontrafik flyttar över till flyget går rakt emot regeringens klimatambitioner. Därför är det viktigt med en välfungerande nattågstrafik till och från Jämtland, säger klimatminister Isabella Lövin i samma meddelande.

LÄS MER: Glädjen efter beskedet – ”Härligt! Himla bra”

Ett begränsat utbud av nattågstrafik kan leda till överflyttning av resor till mindre miljö- och klimatsmarta färdmedel. Sammantaget motiverar de transportpolitiska målen en satsning på tillgänglighet med nattåg till och från Jämtland. Avtalet bör sträcka sig fram till december 2020. Ambitionen är en daglig avgång i vardera riktningen.

MISSA INTE: Så får du lokala nyheter i SVT:s app
