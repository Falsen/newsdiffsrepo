Tågtrafik mellan Östersund och Storlien åter igång
Marie Selander

Tåget fastnade i en backe vid halvnio-tiden mellan Järpen och Undersåker.

– Det var ett SJ-tåg som inte tog sig uppför en backe på grund av halka, förmodligen var det fråga om ”lövhalka”, säger Lennart Helsing, vid pressjouren på Trafikverket.

Efter 41 minuter kunde tågtrafiken återupptas.

– Halka på hösten med tåg som fastnar är ett inte helt ovanligt fenomen på hösten, säger Lennart Helsing, vid pressjouren på Trafikverket.
