Ambulanser tvingades ta dubbla patienter
Bengt Eriksson

Vid särskilt ena tillfället beskrivs situationen som ohållbar. Samtidigt skulle man då ta hand om en man med misstänkt fraktur på halsryggen och ett barn med ett komplicerat armbrott.

Efter vägen mot Östersund tvingades man invänta en annan ambulans som fick hjälpa till. Den nackskadade patienten drabbades nämligen av urinträngningar och barnet hade så ont att det kräktes.

Vid det andra, snarlika, tillfället handlade det om två skidåkare som skadat sig i Ramundberget och skulle vidare till hälsocentralen i Funäsdalen.

LÄS MER: Larm om ambulansbrist i Härjedalen

Att man vid de båda tillfällena valde att åka med två patienter i ambulanserna berodde på att man haft väntetider som började överstiga det rimliga.

Händelserna ska nu granskas av Hälso- och sjukvårdens ansvarsnämnd.
