”Härligt! Himla bra”
Maria Harning

– Härligt, himla bra, är Lars B Johanssons första reaktion på regeringens beslut att upphandla daglig nattågstrafik till länet.

Regeringens beslut säger att den dagliga nattågstrafiken ska börja rulla i juni och sträcka sig till december 2020. I ett och ett halvt år alltså.

– Det är inget jag oroar mig över, säger Lars B Johansson. Det har nog att göra med att man vill synka ihop perioden med övrig upphandlad trafik.

När SJ slutade med daglig nattågstrafik i april 2016, så startade Lars ett idogt arbete för att påverka både SJ och politikerna att se till att länet får daglig nattågstrafik igen. Han pendlar själv mellan Linköping och Oviken. Nu hoppas han att det blir en bra produkt.

– Allt beror på hur SJ väljer att sköta det här, säger Lars B Johansson. Det vill ju till att de har en produkt som passar i vardagen och inte bara en trafik som passar turisttrafiken.

Men du tror att det blir SJ som kommer att köra?

– Ja det tror jag, säger han. Det är bara SJ som har sovvagnar.

Hur känns det nu då när det blir trafik?

– Det känns himla skönt att få en återbetalning på all den tid man har lagt ner på det här, avslutar Lars B Johansson.
