Cyklist påkörd i Hedemora – fördes till sjukhus
Hannes Forssell

SOS larmades vid tjugo i sju-tiden om olyckan, som inträffade på Gussarvsgatan i Hedemora. Räddningstjänst och ambulans kallades till platsen.

– Personen var vaken och talbar när räddningstjänsten kom fram, säger Stefan Lundqvist vid Södra Dalarnas räddningstjänst.

Cyklisten, en kvinna i 25-årsåldern, fördes med ambulans till Falu lasarett med höftsmärtor, enligt polisen.
