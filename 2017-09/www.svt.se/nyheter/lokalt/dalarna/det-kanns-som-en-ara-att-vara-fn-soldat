”Det känns som en ära att vara FN-soldat”
Daniel Brodén

Han är chaufför och har som uppgift se till att Galten, som terrängbilen kallas, fungerar.

– Klimatet tar ganska hårt på fordonet och naturen som den är gör att det blir många punkteringar om man väljer fel väg, säger Åke Wressel.

2012 inleddes ett uppror efter en militärkupp och de norra och centrala delarna av Mali togs över av tuaregrebeller och islamister.

Efter att armén i Mali fick militär hjälp av Frankrike och andra västafrikanska länder kunde upproret slåss ner och sedan mitten av 2013 har FN haft uppdraget att bevara freden i landet.

Det är FN:s farligaste uppdrag just nu och den svenska basen har beskjutits. Något som har påverkat Åke Wressel.

– Det som gjort störst intryck på mig är granatattackerna men det är också fint att se barnen härnere skratta och le.

Soldater som Åke Wressel från Falun lever under ständig ransonering av vatten till duscharna. Max sextio sekunder per dag får man duscha.

Det är ett av problemen med en bas i öknen. Två andra stora problem är värmen och här finns inget – allt måste fraktas hit.

– Jag saknar inte så mycket hemifrån egentligen och det är ett ganska enkelt liv man lever här, säger Åke Wressel.

Se hela inslaget här.
