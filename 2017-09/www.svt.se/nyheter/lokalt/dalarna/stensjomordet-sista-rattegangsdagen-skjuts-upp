Stensjömordet: Vittnesförhör pågår
Sandra Lind

Under torsdagen har vittnesförhör fortsatt. Eftermiddagens vittnesförhör började med förhör med en av männen ur fiskesällskapet. Han är inte släkt med någon av de inblandade. Ytterligare en person ur fiskesällskapet kommer att höras under eftermiddagen. Under förmiddagen har ambulans- och polispersonal som var på plats vid Stensjön hörts. Totalt fyra personer.

Den 27 maj inkommer ett larm om ett bråk vid Stensjön utanför Grycksbo. På platsen hittas en svårt blödande 46-årig man som avlider på plats. Den 30 maj begärs 50-åringen häktad på sannolika skäl misstänkt för mord. Enligt åtalet har 46-åringen dödats med sax och 50-åringen erkänner att handgemäng har uppstått mellan de båda männen.

LÄS MER: Detta har hänt

Enligt åklagaren ska det ha funnits en hedersrelaterad konflikt mellan offret och den tilltalade. Enligt försvaret till den tilltalade ska det ha rört sig om ett bråk som spårade ur och som utan uppsåt ska ha lett till 46-åringens död.

Den 29 augusti inleddes rättegången mot den misstänkte 50-åringen.

LÄS MER: Offrets hustru: Jag är rädd att det kan bli värre nu
