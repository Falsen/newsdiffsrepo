Ministrar på besök i Dalarna diskuterade polissituationen
Tobias Enmark

Regeringen förlägger numera en del av sina sammanträden ute i landet och under torsdagen hölls sammanträdet i Gävle.

Efter sammanträdet så besökte två av ministrarna olika platser i Dalarna. I Avesta besökte man bland annat Polisen. Ansvarig minister, Justitieministern Morgan Johansson, fick förhinder så det blev Utbildningsministern för högre utbildning och forskning som fick lyssna på kommunalrådets synpunkter.

TV: Se ett inslag från ministerbesöket

-Vi från kommunen upplever att vi har ett väldigt bra samarbete med polisen men de är för få. Vi behöver fler poliser säger, Lars Isacsson (S), kommunalråd i Avesta.

LÄS MER: Privata vaktbolag gör polisens arbete i Sälenfjällen

Och gruppchefen för ordningspoliserna i Avesta, Susanne Lindström, håller med kommunalrådet.

-Vi behöver helt klart fler poliser till det här området som inkluderar Avesta och Hedemora kommun, säger Susanne Lindström.

-Det är ju en bild som vi känner till och det är därför vi nu satsar på polisen och tillför resurser samtidigt som vi ökar utbildningsplatserna på polishögskolan, säger Helene Hellmark Knutsson, minister för högre utbildning och forskning.

LÄS MER: Minst 30 nya poliser behövs

När regeringen annonserade att man skall utbilda mer poliser så fanns det de som påpekade att man inte fyller alla utbildningsplatser idag.

-Det är därför vi behöver ha polisutbildningar på fler platser men också pröva polisutbildning på distans, säger Helene Hellmark Knutsson.

Just distansutbildning är något kommunalrådet i Avesta tror på.

-På de tidigare distansutbildningarna man hade i Ludvika så är de dalapoliser som utbildade sig där fortfarande verksamma i Dalarna.  Så om det finns saker som fungerar – gör mer av det då, säger Lars Isacsson (S), kommunalråd Avesta.

LÄS MER: Vill ha polisutbildning i Dalarna

LÄS MER: Polisfacket i Dalarna kräver fler poliser ute på fältet
