Rolf Nilsson från Säter tog månadens bild
Theresa Persson

Vinnaren Rolf Nilsson berättar för att han brukar promenera mycket runt sjön Ljustern, med sin fru.

– Då ser man väldigt lätt många fina motiv runt sjön där, berättar han.

SVT Nyheter Dalarna nådde honom med vinnarbeskedet under en semesterresa till Montenegro. Höstiga nyheter för Rolf Nilsson, men på en solig plats.

Hur kommer det sig att du tog bilden?

– Jag ville egentligen ha en bild till min almanacka som jag gör varje år, och då ville jag ha lite rönnbär i förgrunden. Jag tyckte det här var så snyggt vid vattnet och så, berättar Rolf.

Ljustern är en sjö i Säters kommun i Dalarna som bjuder på både friluftsliv, fiske, motion och natur.

Vi säger grattis till Rolf som delade med sig av höstbild och vars bild nu får pryda SVT Nyheter Dalarnas Facebook-sida. En belöning skickas med posten.
