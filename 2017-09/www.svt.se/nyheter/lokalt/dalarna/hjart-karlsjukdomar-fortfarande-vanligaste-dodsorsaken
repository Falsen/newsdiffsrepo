Hjärt-kärlsjukdomar fortfarande vanligaste dödsorsaken
Ayla Karlsson

I Dalarna dog förra året 1.227 personer i Dalarna till följd av hjärt- och kärlsjukdomar.

För tio år sedan var antalet dödsfall kopplade till hjärt- och kärlsjukdomar uppe i 1.539 – vilket innebär en minskning med 22 procent fram till förra året.

Enligt Hjärt-Lungfonden beror minskningen på att forskningen kring hjärt- och kärlsjukdomar har varit framgångsrik de senaste åren. Hjärt-Lungfonden är huvudfinansiär för studien SCAPIS, som bland annat har som målsättning att det i framtiden ska räcka med ett blodprov för att ta reda på om man riskerar att drabbas av hjärt- och kärlsjukdomar.

– Forskningen bidrar hela tiden till nya förbättringar av hjärtvården. Men både riskfaktorer och sjukdomar förändras vilket ställer nya krav. Därför är det viktigt att forskningsprojekt som SCAPIS får finansiering, säger Jan Nilsson, ordförande i Hjärt-Lungfondens Forskningsråd i ett pressmeddelande.
