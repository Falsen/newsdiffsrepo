Ny joggingtrend ska hjälpa miljön
Sandra Lind

Under sommaren har en ny miljörörelse tagit fart. Trenden med namnet ”plogga” innebär en kombination av att jogga och plocka skräp samtidigt. Några som har hakat på trenden är Mora IKs skidungdomar.

SVT Nyheter Dalarna var med när klubben ”ploggade” för första gången och turen gav resultat. Efter en timme hade klubben samlat ihop hela 16 fulla matkassar med skräp.

– Vi kommer nog att fortsätta med det här i någon form framöver. Sedan hoppas vi att trenden sprider sig bland vanliga motionärer säger, Johan Rydén ledare Mora IK.

Det var multisportaren Erik Ahlström som drog igång trenden som nu spridits runt om i landet. Tanken är att skapa en rörelse som råder bot på tabut med att plocka skräp i naturen, skriver Plogging på deras hemsida.

TV: Se hur det går till när ploggarna är ute och springer
