20 år sedan Fulufjället drabbades av regnkatastrofen
Patrik Qvicker

På ett dygn föll det närmare 400 millimeter regn över ett begränsat område nordväst om byn Sörsjön och det är den störta nederbördsmängd som uppmätts i Sverige.

Vägar och broar spolades bort, mer än 10.000 träd vräktes omkull när vattenmassorna störtade nedför fjället och hela byn Sörsjön översvämmades.

Enorma mängder jord och sand drogs med i störtvågen från fjället, följde med längs hela Dalälven och det rödbruna vattnet syntes ända ut i Östersjön.

Inga personer skadades i ovädret och de materiella skadorna blev trots allt ganska små – mycket beroende på att centrum av katastrofen var i ett obebyggt vildmarksområde med få besökare.

Ännu i dag syns mängder av spår efter katastrofen vid Fulufjället och området har tjugo år senare blivit en turistattraktion.

LÄS MER: Kraftig vårflod i Dalafjällen väntas
