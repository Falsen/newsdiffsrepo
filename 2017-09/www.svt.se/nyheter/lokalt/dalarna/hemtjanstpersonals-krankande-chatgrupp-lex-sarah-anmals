Hemtjänstpersonals kränkande chatgrupp Lex Sarah-anmäls
Theresa Persson

De anställda ska ha delat bilder och kommentarer på vårdtagarna i en diskussionsgrupp via messenger, en webbaserad meddelandetjänst.

Materialet som delades utan brukarnas medgivande betraktades som kränkande och utlämnande för dem.

Händelserna polisanmäldes och fyra av de kommunanställda sades upp, och nu anmäler Mora kommun enligt Lex Sarah till IVO, Inspektionen för vård och omsorg.

Efter händelserna som uppdagades i juni, i år, beklagade socialchef Anna-Lena Hållmats-Bergvik det som hänt:

– Vi beklagar verkligen det inträffade. Normalt fungerar hemtjänsten i Mora mycket bra och alla vårdtagare och deras anhöriga kan känna sig trygga, sade hon till SVT Nyheter Dalarna.

LÄS MER: Hemtjänstanställda delade kränkande bilder på vårdtagare
