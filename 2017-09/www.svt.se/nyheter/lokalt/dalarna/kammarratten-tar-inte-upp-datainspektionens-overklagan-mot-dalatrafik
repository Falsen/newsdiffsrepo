Kammarrätten tar inte upp datainspektionens överklagan
Theresa Persson

Datainspektionen hade inga synpunkter på själva kameraövervakningen, men de överklagade beslutet då även ljud kunde komma att tas upp från passagerarna.

Man menade att övervakningsintresset inte var tyngre än de enskilda passagerarnas rätt.

Kammarrätten meddelar dock att kameraövervakningen enligt förra domen kan villkoras av Länsstyrelsen, som kan besluta om att inget ljud får tas upp och avvisar därmed Datainspektionens överklagan.

LÄS MER: Kameror på Dalatrafiks bussar överklagas – igen

Bengt Benjaminsson, vd för Dalatrafik AB, kämpar för att få kameratillståndet beviljat.

Vad innebär det här för kamerornas framtid?

– Att Kammarrätten säger nej till att ta upp datainspektionens överklagan innebär i sammanhanget ingenting. Det är inte värt något för oss, och det är ingenting om kommer inte bli någon utveckling vad gäller kameror eller inte just nu, säger Bengt Benjaminsson, vd för Dalatrafik AB.

Han berättar att Datainspektionen tagit upp ärendet i Förvaltningsrätten på nytt – och om det ska vara tillåtet att ta upp ljud på bussarna i samband med filmning.

– Och det är tillståndet kring ljudupptagning som vi fortfarande väntar på beslut om. Så innan dess kan vi inte installera några kameror. vi vet inget mer än det. När domen från Förvaltningsrätten kommer så innebär det ju också att Datainspektionen även kan överklaga det, så det här är en långdragen och komplicerad historia, säger Benjaminsson.

För resenärernas trygghets skull så hoppas han att Förvaltningsrätten ska gå på Dalatrafiks linje.

– Vi hoppas att Datainspektionen ska förstå att vi går mot nya trender i samhället, som är mer tidsenliga, där regeringen själva säger att det behövs mer kameror för att skapa trygghet för varje medborgare, säger Benjaminsson.
