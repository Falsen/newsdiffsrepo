Polisen beslagtog övergivna ”polisbilar”: Söker ägaren
Ayla Karlsson

Under fredagsförmiddagen gick polisen i Dalarna ut på sin Facebook för att uppmana allmänheten om att höra av sig angående två bilar som hittats i Rörbäcksnäs i Malung-Sälens kommun.

”Jag vill å det bestämdaste dementera det illvilliga rykte som påstår att detta skulle vara polisen i Malung/Sälens nya tjänstefordon som levererats!”, skriver Polisen Dalarna på deras Facebook-sida.

Beslagtogs av polisen

Det hela handlar om två stycken leksaksbilar, av den typ som brukar stå i köpcenter och utanför leksaksaffärer, där man sätter i ett mynt för att få bilen att röra på sig. Utan förklaring stod bilarna plötsligt vid sidan om en väg i Rörbäcksnäs.

– Bilarna hittades i går kväll och togs i beslag till stationen. Nu får vi reda ut var de kommer från, säger Lena Kruse på polisen i Malung-Sälen.

Om någon vet var bilarna hör hemma vill polisen nu att de hör av sig, antingen på deras Facebook eller via 114 14.

LÄS ÄVEN: Oväntat fynd i Särna – 20.000 burkar öl beslagtogs

LÄS ÄVEN: Förbjudet med polisbilar – men ”police” går bra
