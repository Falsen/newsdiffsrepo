Tiggaren ”Veronica”: ”Då får jag tigga i ett annat land”
Niko Ago

Vi bokade till en början en intervju med två av dem som sitter utanför två stora varuhus i Borlänge, men dagen då vi var på plats för att genomföra intervjun så hade de ångrat sig och ville inte längre prata med oss.

Med hjälp av en tolk så lyckades vi träffa ”Veronica” från Bulgarien (hennes namn är egentligen någonting annat), en ung kvinna som hela dagarna sitter utanför ett varuhus i centrala Borlänge. Hon ville vara anonym och inte visa sitt ansikte på kamera. Hon säger att hon är rädd och fryser.

Veronica kom till Sverige för tre månader sedan och bor i ett rum tillsammans med sin pappa, bror och broderns fru. Alla fyra är tiggare.

Vi berättar för henne om Moderaternas förslag.

– Det är så här vi kan hjälpa oss själva. I Bulgarien har vi inget jobb. Och så här kan vi hjälpa våra barn. När vi kommer hem kan till exempel gå i skolan. Vissa behandlar oss väl och betraktar oss inte som zigenare utan som folk. Andra är annorlunda. De tror att vi är på något annat vis.

LÄS MER: Lång historia bakom tiggeri

– Det finns snälla människor också. Jag vill inte att vi ska bli förföljda, vi hjälper ju oss själva när vi är här. Så här kan vi hjälpa våra barn och oss själva, säger Veronica.

Veronica tillhör ett resande folk, som hon själv säger, och om Moderaternas förslag för ett nationellt tiggeriförbud blir verklighet i Sverige, är det inte något som skulle förhindra henne från att fortsätta tigga någon annanstans i  Europa för att försörja sig och sina barn.

– Jag ska söka mig någon annanstans för att tjäna pengar, svarar hon och vill sluta intervjun.

LÄS MER: Tvingade bulgariska medborgare att tigga – nu åtalas tre

Agneta Nyvall är Moderaternas oppositionsråd i Borlänge och hon säger att man i Borlänge står bakom partiets förslag, men att det främst handlar om att komma åt de som utnyttjar tiggare.

– Vi vill inte straffa tiggare, säger Nyvall.

TV: Tiggaren ”Veronica”: ”Om det blir förbjudet så tigger jag i ett annat land”
