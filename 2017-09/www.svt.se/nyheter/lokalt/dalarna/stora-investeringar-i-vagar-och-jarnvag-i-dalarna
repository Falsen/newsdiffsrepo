Besvikelse över Trafikverkets plan för Dalarna
Torbjörn PåhlmanReporter

Gagnefs kommunalråd Irene Homman (S) var inte glad över att de efterlängtade mitträckena på riksväg 70 mellan Borlänge och Djurås ser ut att bli verklighet tidigast 2024.

– Nej det är inte bra med så lång väntan med tanke på de svåra olyckor som händer på sträckan, säger hon.

På Region Dalarna är ordföranden Abbe Ronsten bekymrad över vad han tycker är för lite pengar till Dalabanan

– Det finns pengar på mötesspår en bit in på 2020, men där är väldigt för lite pengar, säger Ronsten och jämför med Trafikverkets tiomiljardersatsning på Ostkustbanan.

– Man kan fundera varför den prioriteras när kostnadsnyttokalkylerna visar ett minusresultat. Jag är säker på att vi skulle ha en bättre effekt av pengarna om de satsades på Dalabanan, säger Ronsten och konstaterar att Dalarna berörs av många projekt vilket också kan innebära att det är en kraftig konkurrens i området om de pengar som finns.

TV: Besvikelse hos Dalapolitikerna
