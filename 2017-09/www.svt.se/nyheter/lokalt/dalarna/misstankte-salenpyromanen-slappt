Misstänkte Sälenpyromanen släppt
Patrik QvickerReporter

Det var på torsdagseftermiddagen som en man i 30-års åldern anhölls i sin frånvaro misstänkt för mordbrand efter det senaste branddådet i Sälenområdet.

Mannen greps i sin lägenhet i centrala Sälen vid midnatt natten till fredag och åklararen berättade då att mannen var misstänkt för alla dom anlagda bränderna i Sälenområdet den senaste tiden.

Men misstankarna var svaga. Mannen var endast anhållen skäligen misstänkt och under söndagen släpptes mannen fri.

Annars hade åklagaren tvingats begära honom häktad men bevisen är ännu så länge inte tillräckligt starka.

Flera föremål har tagits i beslag och det väntar teknisk undersökning av dem.

Mannen är fortfarande misstänkt för dåden men bevisen räcker alltså inte just nu till för att hålla mannen i förvar.

SVT söker åklagaren för en kommentar.
