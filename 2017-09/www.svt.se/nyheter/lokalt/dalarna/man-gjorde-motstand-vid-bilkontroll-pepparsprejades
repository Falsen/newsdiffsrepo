Man gjorde motstånd vid bilkontroll – pepparsprejades
Hannes Forssell

Mannen stoppades av polis vid halv nio-tiden i Ludvika för kontroll.

– Han gör våldsamt motstånd och får sprejas med pepparsprej av polisen, säger vakthavande befäl, vid polisen Jens auf der Heide.

Mannen greps av polis men släpptes senare efter förhör.

Han misstänks för våldsamt motstånd, våld mot tjänsteman och olovlig körning.

Ingen polis ska ha kommit till skada.
