Jägare uppmanas minska på terrängkörning
Hannes Forssell

– Vi har sett att det blir allt fler som kör fyrhjuling ute i markerna över lag. Det är väldigt mycket vanligare nu än tidigare, säger Carina Nordlander, naturvårdshandläggare på Länsstyrelsen Dalarna.

För att få stopp på terrängkörningen gör Länsstyrelsen nu riktade uppmaning till olika grupper, bland annat till jägare.

I samband med jakt är det bara tillåtet med terrängkörning om man ska hämta skjutna djur som man inte kommer åt att frakta på annat sätt.

– Det som är viktigt för jägarna att tänka på är att all annan körning under jakten är förbjuden. De kan alltså inte köra sig själva eller material till eller från ett jaktområde, säger Carina Nordlander.

Det är heller inte tillåtet att söka efter, spåra, förfölja eller genskjuta vilt med hjälp av motorfordon.
