Polisens tips till svampplockare: Gå inte ensam
Ayla Karlsson

Under torsdagen gick polisen i Dalarna ut på sin Facebooksida med en uppmaning till dem som ska ut i skogen. Polisen skriver att det är vanligt att personer går vilse i skogen och anmäls försvunna.

Det finns fler sätt att undvika detta och fler sätt att underlätta för polisen, om man trots allt skulle gå vilse och det skulle bli aktuellt med en sökinsats.

Innan du ger dig ut i skogen:

* Ta med fulladdad mobiltelefon och om möjligt en powerbank

* Ta på eller med färgglada kläder, eller helst en reflexväst (även under dagtid)

* Gå helst inte ensam. Om du går ensam så meddela någon var du ska befinna dig

* Ta med vatten och något att äta

* En visselpipa är bra att ha med

* Vänta inte för länge med att larma – gäller även anhöriga

*Stanna helst på en högt belägen och/eller öppen plats. Polisen använder ofta helikopter i spaningarna

* Om du kommer till en väg eller skogsväg – lämna inte den. Stanna eller gå längs vägen.

* Lyssna efter ljud från till exempel polisbilens siren och gå i så fall mot ljudet.
