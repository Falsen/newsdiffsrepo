S och SD tippas bli huvudmotståndare
Theresa Persson

Sverigedemokraternas partiledare Jimmie Åkesson har sagt att man vill stoppa en ”vänsterliberal påverkan” på Svenska kyrkan. I år har SD fler namn på valsedlarna, jämfört med kyrkovalet för fyra år sedan.

På den lokala nivån, till kyrkofullmäktige, har SD bara 9 kandidater i 6 av församlingarna i Dalarna. Och det är i Falun, Gränges-Säfsnäs, Ludvika, Norrbärke , Söderbärke och Älvdalen.

På förhand tippas huvudmotståndarna i kyrkovalet bli just SD och Socialdemokraterna. I förra valet fick Socialdemokraterna flest röster.

I Kyrkofullmäktige beslutar om ramarna för verksamheten i en församling eller pastorat. Ekonomin är en tung post där man beslutar om budget för kyrkans olika aktiviteter, mål och riktlinjer och fastställer kyrkoavgifter.

Över fem miljoner har rätt att rösta, men endast en liten del  brukar göra det. Förra kyrkovalet hölls 2013 och då röstade endast 12,8 procent, det vill säga ungefär 700 000 personer.

– Vi vet att Sverigedemokrater och andra mobiliserar i det här valet. Stannar vi som tror på en öppen folkkyrka hemma, kan hatet och intoleransen flytta fram sina positioner också inom vår kyrka. Säg ja till alla människors lika värde, rösta den 17 september, har statsminister Stefan Löfven sagt om kyrkovalet.

– Stefan Löfven sa ju att de ställer upp för att inte SD ska ta makten. Och SD säger att de ställer upp för att Socialdemokraterna inte ska ha den fortsatta makten, säger Jan Strid.
