C-kritik mot bristande järnvägssatsning
Torbjörn PåhlmanReporter

”Det är dags att satsa på Dalabanan och allt under 4 miljarder i den Nationella planen kan inte räknas som satsning, utan det är i så fall som bäst ett bibehållande av dagens status på Dalabanan.”

Det skriver fyra av Dalarnas centerpolitiker i en debattartikel där de reagerar på att det bara finns cirka 350 miljoner i Trafikverkets nationella plan som presenterades på torsdagen, för järnvägen till Stockholm.

”Nu måste Socialdemokraterna på Dalabänken kavla upp armarna och övertyga sin egen regering om att ändra rejält i Trafikverkets förslag”, skriver Sofia Jarl, Annette Riesbeck, Ulrika Liljeberg och riksdagsledamoten Peter Helander.
