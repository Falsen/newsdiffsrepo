Så tycker älvdalsborna om lillprinsens namn
Susanna Johansson

Teamet sänder från Rots skola i Älvdalen där de träffar en fjärdeklass. Klassen hade laddat upp med pommac dagen till ära i hopp om att få höra att lillprinsen blir hertig av Dalarna. Men till deras besvikelse blir Alexander Erik, Hubertus, Bertil, hertig över Södermanland.

– Tråkigt för att vi har inte någon hertig av Dalarna. Vi vill ha en hertig av Dalarna, säger eleven Oskar Salmonsson.

Mer positivt var valet av namnet Alexander.

– Ja det är väl bra, tycker eleven Cecilia Nyström.

Men något större hopp om att det blir dop i Älvdalen har eleverna inte.

– Det blir nog i Stockholm. Tråkigt, men dom får göra som dom vill, säger Cecilia Nyström.
