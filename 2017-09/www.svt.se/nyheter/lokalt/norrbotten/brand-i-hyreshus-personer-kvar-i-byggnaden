Brand i hyreshus – flera skadade
Ellika Nilsson

Larmet om branden kom strax före 10 på fredagsförmiddagen.

Enligt ett vittne ska en explosion ha skett i en av de nedre lägenheterna och därefter ska rök ha vällt ut.

Räddningstjänst och ambulans är på plats och enligt SVT:s utsända på plats har rökdykare burit en person ur fastigheten. Ytterligare en person ska enligt polisen ha förts till sjukhus. Skadeläget är ännu oklart.

I inledningsskedet var flera personer fast på sina balkonger men dessa ska nu ha evakuerats.

Texten uppdateras.

MISSA INTE: Så får du lokala nyheter i SVT:s app
