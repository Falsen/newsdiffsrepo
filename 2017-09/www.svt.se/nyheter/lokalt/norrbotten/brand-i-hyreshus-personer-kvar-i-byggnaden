Brand i hyreshus – flera skadade
Ellika Nilsson

Larmet om branden kom strax före 10 på fredagsförmiddagen.

Enligt ett vittne ska en explosion ha skett i en av de nedre lägenheterna. Explosionen ska ha följts av en tryckvåg och därefter ska rök ha vällt ut ur lägenheten.

Räddningstjänst, ambulans och polis arbetade på platsen och enligt SVT:s utsända har rökdykare burit ut en person ur fastigheten. Den skadade samt ytterligare en person ska enligt polisen ha förts till sjukhus. Skadeläget är ännu oklart.

Enligt polisen ska branden ha vara släckt.

I inledningsskedet var flera personer fast på sina balkonger men dessa ska nu ha evakuerats.

Texten uppdateras.

MISSA INTE: Så får du lokala nyheter i SVT:s app
