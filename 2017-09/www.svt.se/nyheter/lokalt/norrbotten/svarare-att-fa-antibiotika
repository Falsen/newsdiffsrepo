Svårare att få antibiotika

Erica LarssonReporter

–Det finns kanska väldigt mycket vetenskap som talar för att det är en ganska så stor överförskrivning av diagnoserna öroninflamation, halsfluss, urinvägsinfektin och bensår, säger Anders Nystedt som är smittskyddsläkare i Region Norr.

Norrbotten ligger visserligen bra till både i Sverige och världen när det gäller antalet föreskrifter på antibiotika som inte bör skrivas ut till höger och vänster, på grund av risken för antibiotikaresistens.

Men medan trenden i stora delar av övriga Sverige är att man blivit mer restriktiv med att skriva ut, så har läkarna i Norrbotten blivit mer frikostiga med antibiotika igen.

Förra året skrevs 300 recept ut per 1.000 invånare i länet.

Och därför arbetar nu läkarnätverket STRAMA med att få ned den siffran till högst 250 recept per 1.000 invånare, på ett år.

–Orsaken är ju att har man ett högt antibiotikatryck så utsätter man patienterna för att bli bärare och få infektioner med resistenta bakterier och då blir dom ju mycket mer svårbehandlade, säger Anders Nystedt

Men Anders Nystedt understryker också vikten av att läkare som nekar antibiotika då också ska erbjuda avgiftsfria återbesök till den som inte blir frisk på egen hand, samt urinodling, trots att det kostar sjukvården.

–Om vi tar exemplet okomplicerade blåskatarrsymtom då man bestämmer sig för att inte behandla det, är det då så att patienten efter några dagar får feber eller mer allvarliga symtom, då vet man ju vad som växer där, säger Anders Nystedt.

Så om jag som patient inte får antibiotika för en urinvägsinfektion, har jag då rätt att kräva en urinodling och kostnadsfria återbesök som en säkerhet i fall jag inte blir bättre?

–Ja det tycker jag och det här med kostnadsfria besök är en bra sak och något vi har bestämt inom STRAMA att man ska erbjuda, säger Anders Nystedt.
