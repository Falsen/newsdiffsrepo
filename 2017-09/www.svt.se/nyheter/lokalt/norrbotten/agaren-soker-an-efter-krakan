Ägaren söker ännu efter ”Kråkan”
Inger Haupt

Det var när Andreas Jansson en dag i början av juli skulle rengöra voljären åt dvärgpapegojansom den flög ut och satte sig i ett träd.

– Jag lockade på henne och hon svarade på tillrop så jag tänkte förstås att jag skulle kunna få tag i henne men det var flera småfåglar som skrämde henne och då stack in bland träden och in i skogen...Sedan dess har det ekat tomt, berättar han.

Sedan försvinnandet har vädret börjat gå mot höst och det har blivit kallare ute.

– Men jag har inte gett upp hoppet. Det finns fortfarande mat i skogen och vatten som går att dricka och ännu har vi inte haft några riktigt kalla nätter, säger Andreas Jansson.

En tidigare erfarenhet bidrar till hans hoppfulla syn på Kråkans möjlighet att fortfarande vara vid liv.

– Förra vintern, när det var 20 minusgrader, flög en av pappegojorna ut och då trodde jag att det var kört. Men dagen efter, när det var ännu kallare, ringde en granne och berättade att papagojan suttit utanför hans veranda och att han tagit in den i sitt hus och serverat banan.

Anderas Jansson har flera papegojor och han berättar att han nu tränar extra mycket på inkallning för att slippa fler siutationer med att någon flyger iväg till ett ovisst öde.

– Det är så tråkigt när sånt här händer. Just Kråkan betyder speciellt mycket för mig. Hon har en stor personlighet och har alltid velat vara väldigt nära mig, berättar han.
