En natt med hög belastning för polisen
Elisabeth  Lång

Vid ett-tiden i natt omhändertog polisen en person på ett hotell i Luleå. Personen i fråga hade gjort sig skyldig till våld mot tjänsteman och blev belagd med handfängsel för att inte ytterligare bråk skulle uppstå. Omhändertagandet skedde med stöd av LOB.

Vid samma tid uppstod bråk på en bar och restaurang i Piteå och två personer omhändertogs. Polisen kom till platsen och personerna frigavs och avlägsnades från stället. Ingen anmälan om brott upprättades.

Vid två-tiden kallades polisen till en grill i Kiruna där en man slagit en kvinna. Mannen kvarhölls av personer på plats till dess att polisen kom fram. Mannen som är i 35-årsåldern omhändertogs med stöd av LOB och han är också misstänkt för misshandel.
