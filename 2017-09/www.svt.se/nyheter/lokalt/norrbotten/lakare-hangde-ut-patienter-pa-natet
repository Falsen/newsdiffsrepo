Läkare sparkas från sitt jobb
Alva Persson

Enligt arbetsgivaren, Region Norrbotten, ska läkaren ha röjt patientrelaterade uppgifter vid två tillfällen. Dessutom anklagas läkaren för att ha ljugit i sociala medier om kollegor och skickat olämpliga sms till chefen. Arbetsgivaren har också reagerat på att läkaren ska ha initierat en artikel om en patient som inte var nöjd med sin vård.

Region Norrbotten har anmält läkaren till Inspektionen för vård och omsorg (Ivo) eftersom arbetsgivaren anser att läkaren har förbrukat sitt förtroende. De begär nu att Ivo utreder om läkaren utgör en risk för patienternas säkerhet. Läkaren har varit avstängd sedan i mars 2017.
