Mingel inför kyrkovalet
Erica LarssonReporter

– Det är ganska många som är medlemmar i kyrkan och i en demokratisk organisation så är det viktigt att göra sin röst hörd för vem som ska bestämma, säger Mona Eriksson, arbetsledare i Luleå domkyrkoförsamling.

Den 17 september är det kyrkoval i Sverige. Alla som fyllt 16 år och är medlem i Svenska kyrkan får rösta. Förra kyrkovalet deltog närmare 680 000 i hela landet, men det är fler som inte röstar. Det hoppas man kunna ändra på med valmingel i Diakonins hus i Luleå, samtidigt som Svenska kyrkan skriver i ett pressmeddelande att citat: ”Att ta vara på sin röst är en möjlighet att ge röst åt den som inte har någon”.

– De som står utanför och som är marginaliserade och kanske vanligtvis inte hörs, dom försöker vi företräda och lyfta fram, säger Mona Eriksson.

I Luleå domkyrkoförsamling ställer Arbetarepartiet Socialdemokraterna, Borgerligt alternativ i Svenska kyrkan, Centerpartiet, Fria Liberaler i Svenska kyrkan, Kristdemokrater i Svenska kyrkan och Partipolitiskt obundna i Svenska kyrkan upp.

Vad tror du om årets val?

-Jag hoppas det blir fler som röstar i år än som röstade förra året. Det är inte ett sånt stort val det här men jag hoppas verkligen folk tar chansen att påverka, säger Mona Eriksson.
