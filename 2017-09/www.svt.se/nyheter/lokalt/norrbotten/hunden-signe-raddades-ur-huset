Hunden Signe räddades ur huset
Markus Jornevald

När vi pratar med paret har de precis fått hämta ut hunden Signe ur huset. De bor trappuppgången intill den brandhärjade lägenheten.

– Jag tog kontakt med någon som följde med in så fick jag springa upp och hämta hunden. Det var ingen brand där men luktade väldigt mycket rök, säger Frida Ronander.

Enligt räddningstjänsten är alla åtta lägenheter i trapphuset intill deras rökskadade. När vi pratar med Per-Arne och Frida vet de ännu inte när de kan få återvända hem och om lägenheten klarat sig från rökskador.

– Vi har ingen aning, men det luktade som sagt var väldigt mycket rök, säger Frida Ronander.

De meddelar att hunden Signe mår bra efter dramat.
