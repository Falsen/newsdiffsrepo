Yx-attack på Tunastigen
Maria Sjölund

En stor polisutryckning till Tunastigen i Luleå skedde under måndagseftermiddagen. På polisens hemsida skrev man vid 14-tiden att ambulans är på plats och tar hand om en skadad man.

Gärningsmannen hade då lämnat platsen och ett flertal polispatruller befann sig i området.

Enligt källor till SVT Nyheter Norrbotten ska det röra sig om att en man blivit huggen i nacken med en yxa. Yxan ska vara beslagtagen och polisen har gripit den misstänkte gärningsmannen.

Skadeläget för mannen som utsattes för attacken är i nuläget oklart.

Texten uppdateras.
