”Nu kan vi öka vår utlåning”
Micke NybergReporter

Regeringen satsar 200 miljoner kronor för att ge Norrlandsfonden större möjligheter att låna ut pengar till företag i de fem nordligaste länen.

Och vd Lars-Olov Söderström är nöjd.

–Det är mycket glädjande för oss och det innebär att vi långsiktigt kan öka vår utlåning. Satsningen stärker vår förmåga att svara upp mot de norrländska företagens behov av topplån, säger han och fortsätter:

–Nu kan vi vara med och se till att fler företagare får den här möjligheten.

Enligt Lars-Olov Söderström kommer upp till 30 procent av det utlånade kapitalet att gå till företag i Norrbotten.

Och resterande 70 procent till de andra fyra norrlandslänen.

–Det följer vår instruktion att vi ska ägna Norrbotten särskild uppmärksamhet. Det är en följd av att ursprungskapitalet kom från LKAB med uppdraget att se till att minska beroendet av basnäringarna i norra Sverige.

–Så Norrbotten är en väldigt viktig marknad för oss, men vi verkar i de fem nordligaste länen, säger Lars-Olov Söderström.
