Dyr sjukvård i Norrbotten
Alva Persson

I Norrbotten läggs varje år 25 559 kronor per invånare på sjukvård. Det gör att de hamnar på en fjärde plats över dyrast sjukvård i landet.

Sveriges kommuner och landsting (SKL) jämför varje år hur mycket pengar som landets regioner och landsting satsar på vården per invånare. I Stockholm är vården allra dyrast och i västra Götalandsregionen är den billigast.

Rikssnittet ligger på 24 525 kronor per invånare och år, drygt 1 000 kronor lägre än Norrbotten.
