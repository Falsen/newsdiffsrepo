Mobbning på ridklubb
Anders Hjertström

Den psykosociala arbetsmiljön är inte bra, det förekommer mobbning, förtal och även utfrysning av kollegor, skriver skyddsombudet i sin anmälan.

Ridklubben har svarat att det bland annat beror på att den avgående styrelsen i princip lämnat över verksamheten utan att sätta in den nya styrelsen i dess arbete eller kvarlämnat någon dokumentation.

Men Kommunals skyddsombud, som bland annat begärt att riskbedömningar och handlingsplaner ska tas fram, är inte nöjd med arbetsgivarens svar och vänder sig nu till Arbetsmiljöverket. Enligt arbetsmiljölagen ska en arbetsgivare omgående besvara ett skyddsombuds begäran om åtgärder. Om skyddsombudet inte är nöjd med beskedet kan han eller hon lämna frågan vidare till Arbetsmiljöverket.
