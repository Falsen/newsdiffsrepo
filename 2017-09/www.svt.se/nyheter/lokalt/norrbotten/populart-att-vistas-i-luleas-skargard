Populärt att vistas i Luleås skärgård
Inger Haupt

– Vi har haft en beläggning på 82 procent och det är tio procent mer än förra året, säger Ove Forsberg, enhetschef för skärgård och turism.

Förutom den rekordhöga beläggningen i Luleå kommuns skärgårdsstugor under högsäsong har det varit fler gäster under hela sommarsäsongen.

– Det är särskilt bra med tanke på att det varit dåligt väder i sommar, säger Ove Forsberg.

Vad tror du det beror på att så många bokat in sig i skärgårdsstugorna?

– Delvis kan det bero på att vi arrangerade Skärgårdens dag i början av sommaren och många fick upp ögonen för möjligheterna att vistas i skärgården. Det är jätteroligt att så många har upptäckt Luleå skärgård, säger Ove Forsberg.
