Läkare skyllde på godisätande – diabetessjukt barn skickade hem
Ellika Nilsson

Ett fyraårigt barn i Norrbotten uppvisade tecken på diabetes och eftersom sjukdomen låg i släkten uppsökte föräldrarna hälsocentralen. Prover visade på mycket höga blod- och urinsockervärden men läkaren menade att värdena berodde på att barnet ätit godis och fyraåringen skickades hem.

Några dagar senare konstaterades diabetes typ 1 på en barnmedicinsk klinik.

Region Norrbotten har nu anmält händelsen enligt lex Maria till Inspektionen för vård och omsorg.
