Rikard Wolff ställer in turné
Lina BergströmReporter

Rikard Wolffs föreställning ”Den sista föreställningen – Wolff sjunger Brel” skulle ha premiär i Umeå på måndagkvällen och skulle också ha besökt Boden och Kiruna. Men nu ställer artisten in på grund av sjukdom, det skriver SVT Västerbotten.

Riksteatern meddelar att Rikard Wolff ställer in de föreställningar som skulle spelats i Umeå, Boden och Kiruna.

Turnéstart blir istället den 14 september i Östersund. I ett pressmeddelande skriver riksteatern att alla som köpt biljetter kommer att få pengarna tillbaka, antingen över disk eller till kontot beroende på hur biljetterna köpts.

För fyra dagar sedan skrev artisten så här på Instagram:

”Å vad skönt att vara hemma igen efter några tuffa dagar. TACK alla ni som hört av er med uppmuntrande och stärkande ord och tankar. Det värmer gränslöst. Nu är det vila som gäller fram till premiären av vår turné i Umeå. Jag längtar. Välkomna!”
