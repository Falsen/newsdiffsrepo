Flyttar jobb till Råneå
Anders Hjertström

Eftersom en del av de arbetsuppgifter som hamnar under servicekontoret kan utföras platsoberoende kommer initialt minst tio arbetstillfällen att placeras i Råneå. Detta gäller dock inte kommunens kundtjänst som man från politiskt håll vill placera i stadshuset.

– Nu börjar vi med att initialt placera cirka tio jobb i Råneå. Vi har lediga lokaler i exempelvis gamla kommunhuset och Klockarängen som enkelt kan ställas om för de som kommer att arbeta där, säger kommunalrådet Niklas Nordström (S).

Det finns en politisk målsättning att identifiera jobb som kan placeras i hela Luleå kommun, allt i syfte att se till att hela kommunen växer och utvecklas. Luleå kommun har det senaste året sett över sin administration.

– Tillsammans med Landsbygdspartiet tog vi för två år sedan fram gemensamma satsningar riktat mot Råneå med kringliggande byar. Vi har haft ett fruktbart samarbete som nu landar i ett konkret beslut, säger kommunalrådet Yvonne Stålnacke (S).

Därför kommer man från årsskiftet att bilda ett servicekontor som ansvarar för kommunens gemensamma kundservice, lönehantering och ekonomisupport.
