Legionella upptäckt i Kalix
Johan Jonsson

Efter att prover tagits på platser där den drabbade vistats, har prover tagna i Furuhedsskolans F-Hus visat positivt – vilket innebär att bakterier konstaterats. Det skriver Kalix kommun i ett pressmeddelande.

Smittokällan uppges finnas i en administrativ del av F-huset som inte används för undervisning inom Furuhedsskolan.

Delen av byggnaden är nu stängd i väntan på legionellasanering, men det avråds ändå från att duscha i hela byggnaden. Av säkerhetsskäl kommer fler prover att tas.
