Branden på Billerud: Syrgas läckte
Maria Sjölund

Viktor Pettersson, kommunikationsansvarig vid pappersfabriken Billerud Korsnäs i Karlsborg, säger till Norrbottens Kuriren att brandorsaken är klarlagd.

–Det har skett ett läckage när en säkerhetsventil till en förgasare har gått sönder och syrgas har läckt ut. Det orsakade branden. Det är en utrustningsskada helt enkelt, berättar han för tidningen.

Produktionen ligger fortfarande nere på pappersbruket efter branden.
