Efter branden: 8.500 böcker kasseras
Anders HjertströmReporter

Inne i bibliotektet ser det ut som om inget hänt. Men när Agneta Krohn Strömshed drar sin handskbeklädda hand över inventarierna så blir plasthandsken svart av sot som letat in i bibliotektet efter förra veckans anlagda brand i den nedlagda fritidsgården intill.

LÄS MER: Anlagd brand på Luleåskola

Det finns 8.500 böcker på bibliotekteket på Porsöskolan som nu riskerar att kasseras. Och det handlar om mycket pengar.

– Vi har en schablonsumma på förkomna böcker på 200 kronor per bok. Och tar man 8.000 böcker och gångrar det med 200 kronor får man fram summan...

1.6 miljoner?

– Ja, sen vill jag inte säga att det här kommer att kosta så mycket. Men det är den summa biblioteken får som ersättning för förkomna böcker, berättar biträdande bibliotekschefen Ann-Catrine Westerberg.

Nu ska byggnaden tömmas på böcker och inventarier och sedan ska lokalerna repareras efter den anlagda branden. Man ska också undersöka om en del av de rökskadade böckerna kan saneras.

– Det dröjer länge innan vi har ett bibliotek igen men någon exakt tid har vi inte fått. Och det kan ingen säga i dagsläget, säger Ann-Catrine Westerberg.
