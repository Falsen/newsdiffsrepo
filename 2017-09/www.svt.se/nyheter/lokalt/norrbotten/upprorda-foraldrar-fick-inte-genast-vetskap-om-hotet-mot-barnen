Man hotade barn på skolgård – föräldrar fick inget veta
Elisabeth Lång

Det innebar att föräldrarna fick vetskap om händelsen först sent på eftermiddagen på måndagen.

– Som förälder levde jag i tron att om mitt barn utsätts för hot ska jag genast få vetskap om det för att ha möjlighet att komma till skolan och stötta mitt barn. Jag kan förstå att det inte är möjligt att ringa till alla föräldrar till barn på skolan men definitivt till föräldrar till de barn som utsattes för mannens hot, säger en förälder som vill vara anonym.

Enligt skolchefen Märit Enbuske är handlingsplanen för skolans personal som gäller när barn utsätts för hot att i första hand, skydda barnet och punkt nummer två ta kontakt med barnets föräldrar. Hon säger också att personalen till en början inte hade vetskap om att polisen jagade en yxman i området. Hon säger vidare att mannen som uttalade hot mot barn gjorde det verbalt och inte bar på något tillhygge.

– Oberoende av det så måste personalen ha upplevt mannens agerande hotfullt för direkt efter att han uttalat hotet tömdes skolgården på barn, säger en förälder.

Skolchefen Märit Enbuske säger att elevhälsan idag jobbar med att stötta barnen på skolan och att skolan ska utvärdera det inträffade.

– Vi ska se över om vi kunde ha agerat annorlunda och ta lärdom för att undvika att det inte i upprepas.

Rektorn vid Borgmästarskolan Annika Björnfot säger att hon arbetar med att ta in fler uppgifter om hotet mot barnen på skolgården för att kunna ge en så komplett bild av händelsen som möjligt innan hon lämnar in en polisanmälan.

Om den man som hotade barnen och pedagogen på skolgården är samma person som den man polisen grep för yxatacken är inte klarlagt i nuläget.
