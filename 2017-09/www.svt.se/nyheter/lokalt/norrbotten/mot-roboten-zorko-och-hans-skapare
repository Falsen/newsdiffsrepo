Möt roboten Zorko och hans skapare
Randi GitzReporter

En tvålpump som blivit ett flygplan, degkrokar som blivit hår, eller lampan som blivit ett flygande tefat.

Att gå runt och titta på skulpturerna ger många aha-upplevelser.

Torbjörn Berg ser på skrot på ett annat sätt än många andra.  I fem dagar till  kan man se hans skulpturer på Teknikens hus i Luleå

Han började bygga skulpturer av skrot för 18 år sedan, men det är först i år som han börjat ställa ut. I Skellefteå och Piteå och nu i Luleå.

–Jag hade aldrig kunnat ana att det var så intressant för folk för då kanske jag hade försökt göra det tidigare, säger Torbjörn Berg.

Han berättar att han haft utställningsbesökare som själva inspirerats till att börja.

Skulpturerna har i princip skapats i bakluckan på bilen och i lånade garage. Dels hos föräldrarna och dels hos vänner.
