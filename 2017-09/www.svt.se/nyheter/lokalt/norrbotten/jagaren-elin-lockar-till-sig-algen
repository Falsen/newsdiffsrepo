Jägaren Elin kan locka till sig älgen
Randi Gitz

– Det var extremt nervöst, väldigt spännande och adrenalinfyllt, berättare Elin Seger från Ersnäs.  Vi lockade på älgen och den kom ut på cirka 300 meter bakom en myr. Jag och pappa började diskutera lite, att när den kommer fram till den där tallen då skjuter du... Och vi lockade och den kom närmare och då den var vid en tall på cirka 80 meter och hade bredsidan mot oss så la jag av ett skott, berättar Elin Seger.

Hon visar en bild i telefonen då hon poserar med det fällda djuret.

MISSA INTE: Så får du lokala nyheter i SVT:s app

Elin Seger är 18 år och har just fått licens för hagelbössa. Hon saknar fortfarande att slutföra klass 1 jägarexamen.

Därför jagar hon älg med så kallad uppsiktsjakt med pappa på max en armlängds avstånd.

På jaktmarkerna i Masugnsbyn bildar farfar, pappa och Elin ett litet jaktlag.

LÄS ÄVEN: ”Nu börjar semesterperioden”

– Det är jättemysigt. Nog för att pappa och jag och farfar har en väldigt nära relation,  men det blir ändå en bättre stämning då man är på jakt. Man pratar mer, man har kul tillsammans om man sitter och äter en korvmacka och dricker kaffe så det blir som väldigt bra connection, säger Elin Seger.

Hennes gymnasiestudier tar mycket tid just och hon väntar någon vecka med att delta i älgjakten i år.

Elin Seger har ett SM guld i pimpelfiske också och hon jagar både småvilt och rådjur.

– Jag tycker nog ändå bäst om fågeljakten då vi har stående fågelhund. Det är så kul att se hunden arbeta få vara med och samspela. Man får så bra relation med hunden.

LÄS ÄVEN: Ökad bytestrend när älgjakten drar igång

Elin Seger har växt upp med jakt där många i familjen jagat och hon har själv har jagat sen hon var 15 år.

Men jaktminnena börjar långt tidigare än så.

– Om någon fält en älg skulle alla gå och titta och man skulle känna på pälsen. Man fick se då de gjorde ordning köttet... ja, det var väldigt spännande när man var liten, säger Elin Seger. Så jag har fötts in i detta, men även om man föds in i en familj som jagar så är det inte säkert att man klickar för jakten, men som tur var så gjorde jag det.
