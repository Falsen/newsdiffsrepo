Jägare sköt annan jägare med hagelskott
Inger Haupt

Händelsen inträffade den 26 augusti under småviltsjakten vid Gautosjö i Laisvall i Arjeplog när han deltog i turistjakt. Enligt stämningsansökan drabbades den skadade av frakturer i tinningsbenet, ögonhålan och underkäksbenet.

Åklagaren hävdar att jägaren begick gärningen av oaktsamhet. Oaktsamheten bestod i att jägaren under ripjakten avlossade två skott med hagelgevär bakåt mot en annan deltagare i jakten, utan att kontrollera att det kunde ske utan risk.

Brottet anses grovt eftersom gärningen innefattade ett medvetet, allvarligt risktagande.  Jägaren ska ha brutit mot de säkerhetsregler som finns vid ripjakt.
