Fritt skolval – utom för Martin
Ulrika Wänkkö

Martin Engelmark, som har högfungerade autism, har enligt hans mamma Berit Lundqvist under sina uppväxt i Luleå aldrig fått gå i en skola som kunnat möta hans behov.

Martin visar stolt upp en målning han gjorde när han besökte Österlens folkhögskolan i våras. Men trots att han kommit in på utbildningen är det inte säkert att han kommer att kunna gå den. Han har, som den enda av de antagna, inte beviljats ekonomiskt bistånd av sin kommun.

– Tjänstemännen på socialförvaltningen har föreslagit att hans ansökan ska avslås. Kommunen har redan ett mål för honom säger de. Deras mål är att han ska gå färdigt gymnasiet här och sen gå in i Arena ungdom, berättar Martins mamma Berit Lunqvist.

Att Martin inte får möjlighet att göra några egna val om sin framtid upprör henne.

– De säger att det här ska du göra med ditt liv Martin. Punkt, säger Berit Lunqvist.

Den skolgång som Martin erbjudits under sin uppväxt i Luleå har haft stora brister, enligt hans mamma, och därför har hon länge sett fram emot den dag när han ska kunna börja på folkhögskola.

– Det har nästan inte funnits några specialpedagoger överhuvud taget. Han har tagits åt sidan och fått sitta själv i ett rum tillsammans med en resursperson som inte är lärare, berättar hon.

Martins stora intresse är bild och konst,. Därför skulle den utbildning han kommit in på passa honom. Eleverna  får där bo på ett internat där de får träna på att bo själva.

– Martin har aldrig fått godkänt i ett teoretiskt ämne, ändå har man tagit bort alla praktiska ämnen för honom. Jag vill att han ska få göra det han är bra på och känna att han lyckas någon gång, säger mamma Berit Lunqvist.

I väntan på att politikerna i Luleå ska fatta beslut om hans framtid har Martin fått påbörja ännu ett år på gymnasiet i Luleå.
