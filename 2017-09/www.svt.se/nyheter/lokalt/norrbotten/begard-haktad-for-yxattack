Slog man med yxa – häktas misstänkt för mordförsök
Anders Hjertström

Häktningsförhandlingen ägde rum bakom stängda dörrar vid Luleå tingsrätt på torsdag förmiddag. Kammaråklagare Anna Väppling yrkade att den 48-åriga mannen skulle häktas på sannolika skäl misstänkt för mordförsök.

Den misstänkte själv varken erkänner eller förnekar brott eftersom han inte minns något av händelsen.

Tingrätten beslutade att häkta mannen på sannolika skäl misstänkt för mordförsök, han ska även genomgå en så kallad paragraf 7-utredning, alltså en liten sinnesundersökning.

De var i måndags som den oprovocerade yxattacken ägde rum på bostadsområdet Tuna i Luleå. En man i 50-årsåldern kände plötsligt en smäll mot nacken. En 48-årig man kunde senare gripas efter ett stort polispådrag.

LÄS ÄVEN: Stort polispådrag efter yxattack i Luleå

48-åringen har nu begärts häktad, misstänkt för försök till mord.

Ett förhör har hållits med den misstänkte utan att en förklaring till dådet har framkommit.

Offret vårdas på Sunderby sjukhus med spricka i en nackkota, men uppges kunna lämna sjukhuset i veckan.
