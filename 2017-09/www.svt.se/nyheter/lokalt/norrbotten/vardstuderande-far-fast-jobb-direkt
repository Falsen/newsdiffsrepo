Vårdstuderande får fast jobb direkt
Alva Persson

Under de närmsta åren kommer Piteå kommun får fler äldre invånare och bygget av ett nytt demensboende kommer kräva stor personalstyrka. Därför har Socialtjänsten tillsammans med Strömbackaskolan och fackförbundet Kommunal kommit överens om ett erbjudande om fast anställning för vårdstuderande.

– Det här är ett unikt erbjudande. Vad jag vet så erbjuder ingen annan kommun i Norrbotten tillsvidare anställningar på heltid direkt efter avslutad vårdutbildning, säger Lotta Filipson, chef för Socialtjänsten, i ett pressmedelande.

Alla som elever som klarar sin yrkesexamen och fått godkänd praktik kommer att erbjudas en tillsvidare anställning efter avslutad utbildning. De kommer få lön enligt avtal och provanställning i sex månader.

– Att jobba med ett omsorgsyrke är ett meningsfullt arbete där man gör skillnad varje dag i individens vardag. Jag hoppas därför att det här erbjudande med anställning kan sporra våra elever på vård- och omsorgscollege, men också locka andra unga att söka sig till vård och omsorg, säger Åsa Wengelin, rektor på vård och omsorg, Strömbackaskolan, i ett pressmeddelande.
