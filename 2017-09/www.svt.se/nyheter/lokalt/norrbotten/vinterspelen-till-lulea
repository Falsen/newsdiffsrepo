Vinterspel till Luleå
Anders Hjertström

Vinterspelen kommer att avgöras runt om, i och på Luleås anläggningar. Antalet deltagare uppskattas till cirka 1.000 tävlande i 15 olika idrotter. Deltagarna är i åldrarna 15-25 år och kommer från de nordliga delarna av Norge, Finland, Ryssland och Sverige.

Förutom det sportsliga är spelen även en arena som möjliggör ett kulturellt utbyte för alla deltagare.

Denna helg åker Luleås fritidschef Helén Wiklund Wårell till Bodö i Norge där Barents Summer Games arrangeras.

– Syftet är att få med mig kunskap och tips så vi kan stå för ett gott värdskap för de kommande tävlingarna, säger Helén Wiklund Wårell i ett pressmeddelande från Luleå kommun.

Sporter man tävlar i är bland annat ishockey, skidskytte, längdskidåkning, alpint, simning, artistisk gymnastik, badminton, basket och volleyboll.
