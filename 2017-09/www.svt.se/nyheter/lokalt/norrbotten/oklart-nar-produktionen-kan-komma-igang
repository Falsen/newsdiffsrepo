Oklart när produktionen kan komma igång
Markus Jornevald

–  Det är delar av en byggnad där vi hanterar vattenrening och kemikalieberedning som har brunnit, säger fabriksdirektör Charlotta Engman.

Vad gör ni i dag?

– Vi jobbar för fullt med att kartlägga omfattningen av skadorna. Det viktigaste av allt är att vi inte har några personskador.

Produktionen står stilla efter branden och det finns i nuläget inget besked om när den kan komma igång igen.

–Det är ingen produktion idag, och vi stannade produktionen igår kväll när branden utbröt.  Räddningstjänsten har gjort en fantastisk insats. De var snabbt på plats och lyckades avgränsa branden och såsmåningom släcka den. Så vi är väldigt tacksamma och nöjda över deras jobb, säger Charlotta Engman.

LÄS ÄVEN: ”Kraftig brand i pappersbruk i Kalix”
