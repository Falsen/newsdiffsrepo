Produktionen stoppad tillsvidare
Ellika Nilsson

Sent på tisdagskvällen larmades polis och räddningstjänst till en brand på det gamla blekeriet på pappersbruket i Karlsborg utanför Kalix. Branden kunde begränsas till den enskilda byggnaden och först på onsdag morgon var branden helt släckt.

– Det viktigaste att konstatera är att ingen människa har kommit till skada i branden, säger Per Lindberg VD och koncernchef BillerudKorsnäs.

LÄS ÄVEN: ”Kraftig brand i pappersbruk i Kalix”

Enligt bolaget har produktionen har tillsvidare stoppats.

– Hur länge produktionen förblir stoppad vet vi först när skadornas omfattning har klarlagts. Vi har påbörjat en utredning och återkommer med ytterligare information när vi vet mer om konsekvenserna och när produktionen är igång igen, säger Per Lindberg.

Produktionsanläggningen i Karlsborg tillverkar säck- och kraftpapper samt avsalumassa och har en produktionskapacitet på ca 300 000 ton/år.
