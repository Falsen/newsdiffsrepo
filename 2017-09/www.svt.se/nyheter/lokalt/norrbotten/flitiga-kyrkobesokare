Flitigaste kyrkobesökarna
Anders Hjertström

Det är Nyhetsbyrån Sirén som sammanställt statistiken över antalet söndagsgudstjänstbesökare i Sverige räknat på besök per tusen invånare.

I Norrbotten är det Övertorneå som ligger bäst till med 385 kyrkobesök räknat per tusen invånare, Älvsbyn kommer tvåa och Gällivare trea bland kommunerna i Norrbotten.

Flitigaste kyrkobesökarna i landet hittar man i Vadstena i Östergötland med 1.354 besök per tusen invånare.

– Vi ser tydliga skillnader i gudstjänstfirande. Det är vanligare i södra Sverige än i Norrland, säger Pernilla Jonsson, chef för analysenheten på Svenska kyrkan, till Nyhetsbyrån Siren.
