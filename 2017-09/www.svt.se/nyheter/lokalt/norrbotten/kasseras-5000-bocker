Tvingas slänga 5 000 böcker efter anlagd brand
Anders Hjertström

– Risken är att böckerna inte kan räddas, säger Agneta Krohn Strömshed, enhetsansvarig för biblioteket på Porsöskolan.

Biblioteket ligger i skolans lokaler och i eftermiddag ska hon träffa försäkringsbolaget.

– Det rör sig om cirka 5.000 böcker till en kostnad på en miljon kronor. Och många av böckerna går inte längre att få tag på.

Biblioteket är allmänt men fungerar i praktiken som ett skolbibliotek med fokus på barn- och ungdomslitteratur. Öppettiderna är dock begränsade till måndag, tisdag och onsdag kl 8.30-13.

– Det vore önskvärt att öppna biblioteket fem dagar i veckan och utöka personalen så att vi kan få en naturlig mötesplats för de boende på Porsön, säger Agneta Krohn Strömshed.
