Brister bakom dödsolycka på A6
Sandra Johansson Wennergren

Det var på morgonen den 3 mars i år som olyckan hände. Mannen föll genom ett hål på taket vid en byggarbetsplats. Han ska ha fallit ungefär 15 meter och avled senare av skadorna.

Arbetsmiljöverket gjorde en inspektion av företaget den 22 mars och nu har resultatet av den kommit. Myndigheten anser att berodde på flera brister hos byggföretaget som utgjorde allvarliga risker både för dem som befann sig på taket och dem som var under. Till exempel saknades det skyddsutrustning som fallskydd och säkerhetssele. Är höjden mer än två meter ska fallskydd finnas om där inte är något räcke.

Företaget hade inte gjort någon riskbedömning och inte heller redovisat fördelningen av arbetsmiljöuppgifter vilket gjort att arbetstagaren inte visste med full säkerhet vem som ska vidta åtgärder för att förebygga olycksfall.

Arbetsmiljöverket kräver nu att företaget ska upprätta en tydlig fördelning av arbetsmiljöarbetet och att de ska ta fram rutiner för att bedöma risker för specifika arbetsuppgifter.

Företaget har till den 15 september på sig att åtgärda bristerna.

Det pågår också en polisutredning men enligt Jönköpings-Posten är förundersökningen ännu inte klar.
