Flest besöker gudstjänster i Värnamo
Anna-Karin Hedén

Vadstena har landets flitigaste söndagsgudstjänstbesökare, med drygt 1.350 besök om året per tusen invånare. På andra orter går betydligt färre i kyrkan, visar statistik från Svenska kyrkan för 2016. I Jönköpings län ligger Värnamo högst med drygt 500 kyrkobesök per tusen invånare. Lägst ligger alltså Habo med 100 besök och Nässjö med 114 besök.

– Vi ser tydliga skillnader i gudstjänstfirande. Det är vanligare i södra Sverige än i Norrland, säger Pernilla Jonsson, chef för analysenheten på Svenska kyrkan, till Nyhetsbyrån Siren.

I länets största kommun Jönköping är det 194 kyrkobesök per tusen invånare på söndagsgudstjänsten. I de mindre kommunerna Aneby och Sävsjö är det fler som går i kyrkan. I Sävsjö 429 besök och i Aneby 318 besök.

– När det gäller söndagsgudstjänster så minskar besöken, och det har de gjort under lång tid. Men de är fortfarande vanliga på landsbygd och i mindre orter, säger Pernilla Jonsson, till Nyhetsbyrån Siren.
