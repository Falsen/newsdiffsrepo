Mänskliga kvarlevor var försvunnen man
Kristin Renulf

Det var i mitten av juni som det makabra fyndet gjordes av några ungdomar i ett skogsparti nära centrala Eksjö. Det stod tidigt klart att det rörde sig om en kvarlevor som legat på platsen länge.

Polisen bekräftade under måndagen för SVT Nyheter Jönköping att kvarlevorna är identifierade.

– Vi har fått en DNA-träff. Mannen försvann 2015. Han bodde på ett äldreboende för att han hade en sjukdomsproblematik, säger Pia Kling, vid polisens grova brottsgrupp.

LÄS MER: Misstänkt kvarleva av människa hittad

Mannen var 60 år vid försvinnandet. Ett intensivt sökande efter honom pågick i flera dagar. Flera förhör hölls med olika vittnen och även Missing People letade efter mannen men utan resultat.

Hur kunde man missa honom vid sökandet?

– Kvarlevorna hittades i otillgänglig terräng. Och de kan ju ha flyttats av djur eller så. Det ligger också en sjö i närheten så han kan ha flutit i land.

Endast delar av kroppen har återfunnits och dödsorsaken är fortfarande oklar. Enligt Pia Kling är mannens anhöriga underrättade.

LÄS MER: Ytterligare kvarleva hittad i Eksjö
