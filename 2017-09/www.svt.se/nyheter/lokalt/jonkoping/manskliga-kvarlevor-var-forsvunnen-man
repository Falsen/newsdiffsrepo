Mänskliga kvarlevor var försvunnen man
Kristin Renulf

Polisen bekräftar för SVT Nyheter Jönköping att kvarlevorna är identifierade.

– Vi har fått en DNA-träff. Mannen försvann 2015. Han bodde på ett äldreboende för att han hade en sjukdomsproblematik, säger Pia Kling, vid polisens grova brottsgrupp.

LÄS MER: Misstänkt kvarleva av människa hittad

Mannen var 60 år vid försvinnandet. Ett intensivt sökande efter honom pågick i flera dagar. Flera förhör hölls med olika vittnen och även Missing People letade efter mannen men utan resultat.

Kvarlevorna hittades i mitten av juni i år.

Hur kunde man missa honom vid sökandet?

– Kvarlevorna hittades i otillgänglig terräng. Och de kan ju ha flyttats av djur eller så. Det ligger också en sjö i närheten så han kan ha flutit i land.

Dödsorsaken är fortfarande oklar. Enligt Pia Kling är mannens anhöriga underrättade.

LÄS MER: Ytterligare kvarleva hittad i Eksjö
