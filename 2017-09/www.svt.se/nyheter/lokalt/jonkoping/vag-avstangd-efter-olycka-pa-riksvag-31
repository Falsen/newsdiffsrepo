Väg avstängd efter olycka på riksväg 31/47
Ellinor Rostedt

Olyckan inträffade på väg 31/47 mellan Nässjö och Vetlanda vid 8-tiden. Det ska vara en personbil och en lastbil som har frontalkrockat. Det ska ha varit två personer drabbade, en i varje fordon.

– Båda är förda till sjukhus, säger Jörgen Franzén, ansvarigt befäl på räddningstjänsten.

En förarna blev fastklämd och fördes till sjukhus med mycket allvarliga skador, uppger polisen. Den andra föraren ska ha klarat sig utan fysiska skador men fördes också till sjukhus för vård.

Lastbilen hamnade i diket och ska bärgas från platsen. Personbilen ska vara kraftigt demolerad, enligt polisen.

Vägen har varit avstängd under räddningsarbetet och beräknas öppna vid 10-tiden igen.
