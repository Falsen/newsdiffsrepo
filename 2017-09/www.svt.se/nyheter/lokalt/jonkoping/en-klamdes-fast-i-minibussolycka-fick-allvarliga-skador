En klämdes fast i minibussolycka – fick allvarliga skador
TT

Samtliga fem i minibussen fick föras till sjukhus.

En person klämdes fast och fick klippas loss av räddningstjänsten med allvarliga skador, enligt räddningstjänsten i Jönköpings kommun. Den skadade fördes till Universitetssjukhuset i Linköping, uppger polisen.

Övriga fyra fördes till Ryhov i Jönköping med lindriga skador.

Vägen var helt avstängd i södergående riktning under räddnings- och bärgningsarbetet.

Bilen som minibussen körde in i stod stilla på grund av ett fel. En bärgningsbil var på väg, men fick punktering och kom inte fram i tid.

En anmälan om vållande till kroppsskada kommer att upprättas, enligt polisen.
