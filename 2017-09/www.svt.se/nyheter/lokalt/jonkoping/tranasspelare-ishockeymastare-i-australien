Tranåsspelare ishockeymästare i Australien
TT

Sebastian Ottosson valdes dessutom till hela slutspelets mest värdefulla spelare, skriver Tranås Tidning.

Serien startade i april och i helgen vann klubben finalen mot Canberra med 4–1 och tog hem titeln. I finalen svarade Sebastian Ottosson för två mål.

Melbourne Ice har letts av Tranås huvudtränare Charles Franzén.

– Det är ju inte Stanley Cup man vinner, men man blir ju ändå bäst i landet och det är en skön känsla att höja bucklan, säger spelaren Niklas Dahlberg till SR P4 Gotland.
