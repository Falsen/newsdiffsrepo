Sportbutik i Gislaved utsattes för inbrott
Ellinor Rostedt

Vid 04-tiden gick larmet i Team Sportia-butiken. Någon hade tagit sig in i butiken genom att krossa rutan till skyltfönstret. Bland annat stals en elcykel från butiken.

– Det var den vi skyltade med i fönstret. Det är vår dyraste elcykel, säger Pontus Wallin som är butikschef på Team Sportia.

Cykeln var värd 32.000 kronor. Vad som mer saknas från butiken är i nuläget oklart.

Polisen har ännu ingen misstänkt för inbrottet.
