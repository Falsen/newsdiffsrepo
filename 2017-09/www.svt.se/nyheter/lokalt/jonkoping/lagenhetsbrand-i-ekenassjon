Lägenhetsbrand i Ekenässjön
Jonas Tubbin

Det var strax efter klockan 16 på tisdagen som räddningstjänsten larmades till en lägenhetsbrand i ett flerfamiljshus på Stationsgatan i Ekenässjön i Vetlanda kommun.

När räddningstjänsten kom till platsen var det rök i trapphuset och lägenheten. De boende ska själva ha försökt släcka branden och delvis ha lyckats med det.

Vid klockan 16.30 berättade räddningstjänsten att branden var släckt och att ingen person kommit till skada. Efter släckningsarbetet kontrollerade personal från räddningstjänsten byggnaden för att säkerställa att branden inte hade spridit sig i fastigheten.

Räddningsstyrkor från Vetlanda och Landsbro deltog i släckningsarbetet.
