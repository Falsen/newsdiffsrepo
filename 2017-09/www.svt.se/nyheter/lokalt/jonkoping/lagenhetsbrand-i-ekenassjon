Lägenhetsbrand i Ekenässjön
Jonas Tubbin

Det var strax efter klockan 16 på tisdagen som räddningstjänsten larmades till en lägenhetsbrand i ett flerfamiljshus på Stationsgatan i Ekenässjön i Vetlanda kommun.

De boende ska själva ha försökt släcka branden. Vid klockan 16.30 berättade räddningstjänsten att branden var släckt och att ingen person kommit till skada. Efter släckningsarbetet kontrollerade personal från räddningstjänsten byggnaden för att säkerställa att branden inte hade spridit sig i fastigheten.
