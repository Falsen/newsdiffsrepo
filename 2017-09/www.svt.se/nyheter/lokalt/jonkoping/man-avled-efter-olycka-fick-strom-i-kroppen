Man avled efter olycka – fick ström i kroppen
Ellinor Rostedt

Den var på lördagseftermiddagen som olyckan inträffade i Tranås kommun. Mannen som är i 60-årsåldern skulle leta mask inför en fisketur och skulle via ström i marken försöka fånga maskarna och få dem att krypa upp ur jorden, skriver Tranås Tidning.

– Mannen ska ha kopplat en längre elkabel till ett eluttag och fäst två metallstänger i den ena änden av kabeln. När han kopplade ihop kablarna fick han ström i kroppen, säger Bo Kellerth till tidningen.

Mannen avled av skadorna och det finns i nuläget inte någon misstanke om brott. För att säkerställa dödsorsaken kommer kroppen att skickas till obduktion.
