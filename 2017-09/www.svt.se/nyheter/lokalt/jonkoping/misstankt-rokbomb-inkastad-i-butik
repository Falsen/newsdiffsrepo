Nödbloss utlöst i butik
Daniel RundqvistReporter

Räddningstjänsten uppger att lokalen var rökfylld när man kom till platsen, men att det inte var någon eld. Först kom det uppgifter om att föremålet kastats in i butiken, men så var inte fallet.

– Det verkar röra sig om någon form av nödbloss, säger Tommy Fors som är inre befäl på Räddningstjänsten.

Ett stort räddningspådrag kallades till platsen, men delar kunde snart dras tillbaka. Ingen person ska ha skadats.

– Vi ägnar oss nu åt att vädra ur lokalerna, säger Tommy Fors strax före klockan 11.30.

Enligt räddningstjänsten är det ett nödbloss som funnits i butiken som troligen har tappats i golvet av en kund och då utlösts.

– Det är inte ett lämpligt föremål att lämna in till en second hand-butik. Träffar ett sådant bloss en person kan det bli allvarliga skador, säger Jan Callas vid räddningstjänsten.

I samband med att nödblosset utlöstes uppstod en mindre brand som släktes av personal i butiken.

Jan Callas vill nu varna personer som har gamla nödbloss hemma.

– Har man nödbloss hemma med utgångsdatum som gått ut ska man vara mycket försiktig när man hanterar det.

Polisen har ingen misstanke om brott utan betraktar händelsen som en olyckshändelse.
