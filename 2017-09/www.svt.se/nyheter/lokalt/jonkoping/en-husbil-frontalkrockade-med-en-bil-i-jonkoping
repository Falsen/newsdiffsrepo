En husbil frontalkrockade med en bil i Jönköping
Sandra Johansson Wennergren

Larmet om olyckan kom in klockan 19.30 på fredagen. En husbil och en personbil frontalkrockade på Huskvarnavägen på Vättersnäs i Jönköping.

Vid åtta-tiden var det totalstopp på vägen. Räddningstjänst, polis och ambulans är vid olycksplatsen.

Tre personer drabbades i olyckan och en av dem har följt med ambulansen till sjukhuset. Personens skador är okända.

Båda bilarna kommer att bärgas.
