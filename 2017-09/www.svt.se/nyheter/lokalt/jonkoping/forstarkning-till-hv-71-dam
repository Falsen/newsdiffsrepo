Förstärkning till HV71 Dam
Gabriel Djärf

Den spanska målvakten Alba Gonzalo och den slovakiska backen Tatiana Istocyova kommer att ansluta till truppen, meddelar HV71 på sin hemsida.

Backen Tatiana Istocyova kommer att vara med redan under seriepremiären på lördag. Då möter HV71 Dam Luleå/MSSK hemma i Kinnarps arena.

Istocyova kommer närmast från SKP Bratislava där hon har spelat de tre senaste säsongerna. Hon har också representerat landslaget under de säsongerna.

Den spanska målvakten Alba Gonzalo ansluter till truppen först i mitten av september. Detta eftersom hon just nu representerar Spanien under Inline-VM i Kina.
