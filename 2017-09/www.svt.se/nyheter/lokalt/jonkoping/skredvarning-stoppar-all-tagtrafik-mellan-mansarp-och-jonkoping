Skredvarning stoppade all tågtrafik mellan Månsarp och Jönköping
Cecilia Lönnehed

Det var vid 20-tiden som Trafikverket stoppade tågtrafiken mellan Månsarp och Jönköping. Orsaken uppgavs vara skredvarning.

Efter att platsen inspekterats visade det sig att det inte var någon fara för skred. Två tåg hann ställas in.

Senare på kvällen släpptes tågtrafiken på igen, uppger Trafikverket.
