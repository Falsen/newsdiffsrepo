Brand i industribyggnad i Gislaved
Ellinor Rostedt

Larmet om branden kom in vid 11-tiden på onsdagsförmiddagen till SOS Alarm.

– Det är i en kontorsdel av en industribyggnad som det har brunnit, säger Åsa Willsund, presstalesperson på polisen.

Enligt SOS Alarm finns det ingen spridningsrisk till den övriga byggnaden och branden ska vara släckt. Räddningstjänsten är på plats och ventilerar byggnaden.

Ingen person ska ha skadats i samband med branden. Vad den har orsakats av är oklart.
