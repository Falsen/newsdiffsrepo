Brand i flerfamiljshus
Katarina Roos

– Det brann ganska intensivt när vi kom hit, säger räddningsledaren Elin Isfall på räddningstjänsten i Jönköping.

Källaren ligger i ett flerfamiljshus med många boende, men ingen person kom till skada i branden.

– Vi har sökt igenom källaren och sett att ingen människa funnits där och utsatts för röken, säger Elin Isfall.

Trots rökutveckling i källaren behövde ingen av de boende i huset evakueras.

– Tack vare brandceller och att vi var snabbt på plats, så har elden kunnat begränsas till det utrymme där branden startade. Vi har också kontrollerat att röken inte letat sig upp i något trapphus, säger räddningsledaren Elin Isfall.

Branden rubriceras som mordbrand och polisen ska göra en teknisk underökning på platsen. Dessutom vill polisen få hjälp av vittnen som kan ha sett något.

– Vi har svårt att se en naturlig orsak till en sådan här brand. Med tanke på att källaren ligger i anslutning till ett flerfamiljshus har vi rubricerat branden som mordbrand, säger Tor Sevelius vakthavande befäl på polisen i Östergötland.
