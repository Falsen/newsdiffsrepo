Demonstration spårade ur – nu ses rutiner över
Kristin Renulf

På det stora hela fungerade allt bra men det finns vissa åtgärder att göra. Det står klart efter Eksjö kommuns interna genomgång, skriver Smålands-Tidningen.

– Vi ser att vi behöver göra vissa åtgärder, och vi behöver få våra rutiner nedskrivna. Det var inga direkta brister, men för att vi ska kunna lösa det lika bra om en liknande situation uppstår i framtiden behöver rutinerna ses över, tillägger han till tidningen.

Det var den 20 juni som det som började som en ensam mans protest mot ett beslut, växte och slutade med flera polisomhändertaganden. En person greps för grov misshandel.

LÄS MER: Stort polispådrag i centrala Eksjö

Efter kommunens egen utredning av händelsen har man bland annat kommit fram till att samtliga medarbetare måste känna till krisplanen och att rutiner för hot och våld ska tas fram för hela Stadshuset, även för personalen på Arbetsförmedlingen, skriver Smålands-Tidningen.

Kommunens låssystem ska också ses över.

– Låsning ska, vid akuta situationer, kunna göras med bara en knapptryckning, säger Tord du Rietz.
