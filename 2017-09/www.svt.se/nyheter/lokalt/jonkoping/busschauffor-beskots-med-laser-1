Busschaufför besköts med laser
Kristin Renulf

Chauffören som körde bussen larmade bussbolaget som i sin tur ringde polisen.

– Bussen hade beskjutits med laser som kom från ett höghus på Sjöåkravägen i centrala Bankeryd. Som tur var hade chauffören inte träffats i ögon, säger Åsa Willsund, polisenspresstalesperson.

Chauffören klarade sig utan skador och behövde inte uppsöka sjukvård.

Enligt polisen finns inga kända vittnen till händelsen och inte heller någon misstänkt gärningsman.

– Chauffören har svårt att säga exakt vart laserstrålen kom ifrån vilket gör det hela svårare.

Polisen utreder ärendet som försök till misshandel.

– Att inneha en sådan här laser är brott mot strålskyddslagen och att försöka skada någon innebär försök till misshandel, säger Åsa Willsund.
