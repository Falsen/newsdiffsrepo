Hiljemark näste svensk i Panathinaikos
Maria Sandblom

25-åringen från Gislaved lämnar nu Italien och Serie-A klubben Genoa för spel i den grekiska storklubben Panathinaikos. Det bekräftar Radiosporten idag. I Grekland blir han nu lagkompis med Guillermo Molins, Niklas Hult och Mattias Johansson.

Hiljemark har inte fått mycket speltid i Italien under säsongsinledningen.

Han blev inte heller uttagen i landslagstruppen till VM-kvalmatcherna mot Bulgarien och Vitryssland. Det har tidigare ryktats om flytt till andra italienska klubbar.

Men nu är det alltså klart att 25-åringen flyttar vidare till Grekland och Panathinaikos.
