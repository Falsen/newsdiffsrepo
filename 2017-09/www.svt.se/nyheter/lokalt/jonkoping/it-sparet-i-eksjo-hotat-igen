IT-spåret i Eksjö hotat igen
Bosse Carlqvist

Miljöpartiet och socialdemokraterna vill nu att regionen tar över ett långsiktigt huvudansvar för utbildningen.

– Tyvärr faller utbildningen mellan stolarna vad det gäller finansieringen. I väntan på att man enas om detta bör regionen ta på sig det ekonomiska huvudansvaret över tid, säger Annica Nordqvist och Sibylla Jämting till Smålands-Tidningen.

IT-spåret startade som ett EU-projekt 2012 och även om alla verkar överens om att utbildningen är bra och samhällsekonomisk lönsam så har det genom åren varit osäkert med finansieringen. Så sent som förra året var utbildningen hotad, men det slutade med att regionen gick in och betalade 25 % av kostnaderna, medan samordningsförbunden stod för resten.

SVT Nyheter Jönköping har tidigare berättat att ungefär hälften av eleverna som gått här har fått ett arbete efteråt. Utbildningen har lovordats som framgångsrik, bland annat i en forskningsrapport. Region Jönköpings län som står som huvudman och har finansierat utbildningen tillsammans med länets tre samordningsförbund där det sitter representanter från kommuner, försäkringskassan, arbetsförmedlingen och Regionen.
