Knivskar man på Råslätt – nu åtalas han
Maria Sandblom

Det var den 30 juli i år som 25-åringen uppges ha knivskurit en man på ett övergångsställe på Törnskategatan på Råslätt. Han greps samma natt när han självmant kom in till polisstationen i ett annat ärende.

Mannen som blev knivskuren fördes till sjukhus. Hans skador var allvarliga, men inte livshotande.

Den nu åtalade mannen anhölls först för mordförsök, men häktades senare för grov misshandel. Han är tidigare dömd för narkotikabrott och brott mot knivlagen.

Mannen förnekar brott.
