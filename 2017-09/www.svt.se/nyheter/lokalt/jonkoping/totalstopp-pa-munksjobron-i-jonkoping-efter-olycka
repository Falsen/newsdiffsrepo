Totalstopp på Munksjöbron i Jönköping efter olycka
Sandra Johansson Wennergren

Det är totalstopp på Munksjöbron i Jönköping efter en olycka. Larmet kom in klockan 18.18 på fredagen om trafikolyckan där tre bilar är inblandade i en kökrock. Olyckan inträffade i Munskjörondellen, väster om Munksjöbron.

Tre personer är drabbade i olyckan och en av dem har förts till sjukhus. Alla bilarna måste bärgas från platsen.

Räddningstjänsten, polisen och ambulans finns på olycksplats och vid klockan 18.45 rapporterade man om totalstopp för trafiken på bron.

Texten uppdateras
