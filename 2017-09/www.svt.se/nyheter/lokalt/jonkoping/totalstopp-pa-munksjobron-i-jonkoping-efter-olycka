Totalstopp på Munksjöbron i Jönköping efter olycka
Sandra Johansson Wennergren

Det blev totalstopp på Munksjöbron i Jönköping på fredagen efter en olycka. Larmet kom in klockan 18.18 om trafikolyckan där tre bilar var inblandade i en kökrock. Olyckan inträffade i Munskjörondellen, väster om Munksjöbron.

Tre personer drabbades i olyckan och två av dem fördes till sjukhus. Alla bilarna bärgas från platsen.

Räddningstjänsten, polisen och ambulans finns på olycksplats och vid klockan 18.45 rapporterade man om totalstopp för trafiken på bron.

UPPDATERING: Strax efter klockan 19.00 kunde trafiken släppas på igen.
