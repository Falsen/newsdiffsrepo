Man med hjärtinfarkt råddes att köra till akuten själv
Ellinor Rostedt

Det var i början på året som en man kontaktade en vårdcentral i Eksjö då han hade smärtor i bröstet. Han fick då prata med två sjuksköterskor men ingen av dem rådde han att ringa efter en ambulans.

En av sjuksköterskorna sa till mannen att själv köra in till akutmottagningen i Eksjö. Enligt en anmälan som gjorts IVO, Inspektionen för vård och omsorg, ska mannen också ha lagt sig och vilat ett par timmar innan han körde till akuten eftersom han inte informerats om situationens allvar.

Inspektionen för vård och omsorg, IVO, konstaterar i sitt beslut att det fanns brister i sjuksköterskans information till patienten och att sjuksköterskan borde ha gett honom rådet att ringa efter en ambulans.

Vårdgivaren, i det fallet Region Jönköping, anser inte att IVO kan fatta det beslutet att sjuksköterskans information var bristfällig då hon inte dokumenterat vilken information hon gav vid telefonsamtalet, men IVO står fast vid sitt beslut.
