Klassisk musikal sätts upp på Spira
Ellinor Rostedt

I morgon är det premiär för Les Misérables på Spira i Jönköping, en musikal som bygger på Victor Hugos roman Samhällets olycksbarn från 1862.

Historien utspelar sig i det efter-revolutionära Frankrike, där Jean Valjean, som blir frigiven från fängelset, kämpar för att lämna sitt forma liv och bygga upp ett nytt för sig själv och sin styvdotter.

– Historien handlar om människor som kämpar. För frihet och för upprättelse, för kärleken och den politiska kampen. Det finns inte någon på scenen som inte kämpar för sitt liv för någonting som de tror på, säger Kalle Malmberg som spelar Marius, en student och revolutionär som ställs inför ett svårt dilemma.

LÄS MER: Phantom-stjärnan som vill stå på egna ben

Marius tvingas välja mellan att riskera sitt liv i revolutionen eller sin nya kärlek Cosette, som spelas av Emmi Christensson från Falkenberg.

Trots att det var 37 år sedan musikalen sattes upp för första gången är den fortfarande populär. Den har sett av 70 miljoner människor världen över och har visats i 43 länder.

– Det är så många berättelser i en, så man kan alltid känna igen sig i någon av alla karaktärer på scen. Det är mångfalden som gör den överlägsen, säger John Alexander Eriksson, skådespelare från Jönköping som är med i ensembeln.

Ett engelskt produktionsteam står för bland annat regi, musikaliska arrangemang, scenografi och kostym.

Musikalen spelas december ut.
