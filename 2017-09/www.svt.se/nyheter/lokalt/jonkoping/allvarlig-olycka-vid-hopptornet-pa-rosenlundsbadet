Allvarlig olycka vid hopptornet på Rosenlundsbadet
Jonas Tubbin

Det var den 14 augusti som pojken hoppade från tiometersavsatsen. När pojken landade i bassängen träffade han den lina som gränsar av bassängen flera meter bort.

– Vi har ju gjort en säkerhetsbedömning tidigare och enligt den ska linan sitta tillräckligt långt från avsatsen, säger Zophie Vilppala Edvinsson.

Det finns också skyltning som säger att man inte får springa från avsatserna när man hoppar.

– Vet inte hur det har varit i det här fallet, men jag har svårt att tänka mig att man kommer så långt annars.

Nu har badet valt att ta bort linan som avgränsar bassängen. Badet har alltid personal vid bassängen och nu har rutinerna för deras övervakning skärpts. När bassängen behöver avgränsas med linor vid simskolor eller simträningar så stängs hopptornet av.

Badet skulle vilja att fortsätta att ha en avgränsning av bassängen även i framtiden.

– Vi undersöker olika möjligheter. Bland annat har vi titta på linor som är mer töjbara, men då finns i stället risken för att klämma sig. Vi får se vad vi kommer fram till, säger Zophie Vilppala Edvinsson.

En anmälan har gjorts till Arbetsmiljöverket och de har varit på plats.

– Vi gör alltid en anmälan vid tillbud eller allvarliga sjukdomsfall som inträffar hos oss. Det är ju viktigt att de granskar och ser om våra rutiner håller.

Vissa i personalen som jobbade vid olyckstillfället för två veckor sedan chockades av händelsen.

Har det inträffat något liknande tidigare?

– Vi har ju registrerat tillbud sedan 10-15 år tillbaka och där har jag inte hittat något liknande. Det har varit några tillbud när personer som hoppat från tian har landat snett i vattnet och gjort sig illa, säger Zophie Vilppala Edvinsson.
