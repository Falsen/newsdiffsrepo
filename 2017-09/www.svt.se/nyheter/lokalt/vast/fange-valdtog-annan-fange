Fånge misstänks våldtagit medfånge
Rebecca Nyström

Mannen ska ha kallat sin medfånge för ”golare” och hotat med stryk och även sagt att avdelningen kommer att vända sig mot honom om han inte gick med på att suga av den nu åtalade.

Den misstänkte mannen är i 30-års åldern och avtjänar ett fängelsestraff på anstalten Brinkeberg i Vänersborg.

Åklagaren bedömer att det som hänt är att jämställa med samlag och åtalar för våldtäkt och sexuellt tvång.

Händelsen inträffade i april på anstalten och bara ett par dagar senare ska den åtalade ha sökt upp medfången igen. Vid det tillfället ska han ha förmått målsägaren att dra ner sina byxor och kalsonger och lägga sig på mage på sängen. Därefter ska 36-åringen ha gjort samlagsliknande rörelser mot hans rygg och lår.

Mannen är nu åtalad vid Vänersborgs tingsrätt.
