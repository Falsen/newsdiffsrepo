NMR kandiderar i Kungälv
Johan Sköld

Som Sveriges Radio var först med att berätta kandiderar Nordiska motståndsrörelsen (NMR) i kommunvalet i Kungälv nästa år. NMR vill bland annat vill stoppa invandring och skicka tillbaka dem som inte är etniska nordeuropéer till sina hemländer.

Men kommunstyrelsen ordförande Miguel Odhner (S) är inte oroad.

– Nej, jag är inte oroad. Det här är en del av en större rörelse som pågår i hela världen. Och Sverige är inte vaccinerat från den, säger han.

Kungälv har en lång historia med nynazism – bland annat efter mordet på John Hron på 90-talet – och har arbetat kraftfullt mot antidemokratiska värderingar, exempelvis genom Toleransprojektet och Segerstedtinstitutet.

NMR har bekräftat för Sveriges Radio att de tänker kandidera i kommunvalet i Kungälv nästa år, något som Christer Mattsson, utvecklingsledare för Segerstedtinstitutet vid Göteborgs Universitet, inte är förvånad över.

Christer Mattsson säger att antalet organiserade nazister i Sverige har ökat de senaste åren, och att Kungälv är en av tre kommuner där NMR ställer upp i kommunalvalet handlar enligt honom om att en framträdande person i NMR bor i Kungsälvsområdet.

– Det handlar om var individer har sina rötter och sina högkvarter. Men det handlar också om att Kungälv har ett förflutet ända sedan andra världskriget med starka kopplingar till nazismen. Därför jobbar vi medvetet med projekt som motverkar detta, säger Miguel Odhner.
