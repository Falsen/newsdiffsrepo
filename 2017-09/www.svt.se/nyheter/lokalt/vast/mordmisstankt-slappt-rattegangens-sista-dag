Mordmisstänkt släppt på rättegångens sista dag
Susanne Jungmar

86-åringen påträffades död sommaren 2016. Han hade då varit anmäld försvunnen i ett och ett halvt år. Han hittades i en soptunna övertäckt med cement.

LÄS MER: Begärs häktad för mord vid ödetorp

Den döde åldringen har beskrivits som en enstöring och den misstänkte var en av få som 86-åringen hade någon form av kontakt med.

LÄS MER: Ska ha erkänt mord i Svenljunga i hemlig avlyssning

Under tisdagen 8 augusti inleddes rättegången mot den misstänkte mannen.

LÄS MER: Misstänkta mördaren uppgav att offret mådde bra – efter mordet

På rättegångens sista dag beslutade rätten, efter bara 20 minuters överläggning, att den misstänkte skulle släppas ur häktet.

– Det går inte att tolka det på något annat sätt än att bevisningen inte håller och att han helt kommer att frikännas från misstanken om mord, säger den åtalades advokat Leif Silbersky

Enligt Leif Silbersky blev hans klient så glad över tingsrättens beslut att han började gråta.

– Det var glädjetårar som kom fram, berättar Leif Silbersky.

Den åtalade mannen släpptes direkt och är nu på fri fot.

Domen från Borås tingsrätt kommer att meddelas senare i september.
