Man knivskars i kinden i centrala Göteborg
Fouad Youcefi

Larmet inkom 10.53. Strax utanför hotell Eggers i centrala Göteborg gick en man i 40-årsåldern till attack med kniv. Enligt vittnesuppgifter till polisen ska attacken ha varit helt oprovocerad, och offret var en man i 65-årsåldern.

– Han blev skuren i kinden och har avförts till sjukhuset. Det ska inte handla om några livshotande skador, säger Hans Lippens.

I samband med händelsen ska mannen också ha hotat andra förbipasserande med kniven. Flera rådiga vittnen följer dock efter mannen och leder polisen till honom. Mannen greps av polis kort efter händelsen.

Varför mannen gick till attack med sin kniv är i nuläget oklart.

– Gärningsmannen verkar inte ha varit psykiskt stabil, kan jag säga, säger Lippens.
