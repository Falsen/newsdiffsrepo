Pizzeria utbränd inatt – polisen utreder mordbrand
Fouad Youcefi

Räddningstjänsten fick larmet vid tvåtiden och larmade tre styrkor till pizzerian, som ligger i ett flerbostadshus i Mariestad. Då slog lågorna redan ut genom flera fönster.

– Målet med insatsen fick bli att undvika att det spred sig till andra våningen, där det fanns bostäder, säger inre befäl vid räddningstjänsten i Östra Skaraborg till SVT.

Polisen har nu inlett en förundersökning om misstänkt mordbrand, och brandplatsen är för närvarande avspärrad för teknisk undersökning, men enligt räddningstjänsten är det oklart hur branden startade.

– Vi vet inte det i nuläget. Det får polisen titta på senare.

Ingen människa skadades i samband med händelsen, och branden var släckt senare under morgonen.
