Nu blir Andersson odödlig i Scandinavium
Fouad Youcefi

Andersson själv visste ingenting om planerna, utan fick ett samtal från klubben igår.

– Jag hade faktiskt ingen aning om det här. Det är verkligen stora spelare som hänger i taket redan. Och jag har själv aldrig sett mig som en sådan spelare, säger han.

Frölunda meddelar att tröjan kommer att hissas i taket i samband med lagets match mot Skellefteå den 21 oktober.

– Jag är otroligt tacksam och stolt över det här. Det är ju min moderklubb Ytterby och Frölunda som är klubbarna i mitt hjärta. Och när jag började med hockey hade jag inte en tanke på att det skulle bli såhär. Det är fantastiskt stort för mig.

Andersson berättar att han själv inte har sitt hem smyckat med hockeyklenoder från hans långa karriär. Därför blir tröjhissningen extra speciell.

– Det blir som att ens karriär blir förevigad där. Jag kommer att blicka upp mot taket varje gång jag är i  Scandinavium.

SE OCKSÅ: TV: Frölundalegendaren – en av de allra största
