Man knivskuren i halsen vid rån
TT

Mannen har förts till sjukhus med allvarliga skador och opererats.

– Men det är inte livshotande, säger Ulf Andersson, stationsbefäl vid Skövdepolisen, till tidningen.

– Allmänhet på platsen hade lagt bra förband som man tryckte på halsen innan ambulans kom, säger Ulf Andersson.

Larmet till polisen kom vid 02-tiden. Mannen rånades på sin mobiltelefon av flera okända gärningsmän som även knivskar honom. Enligt polisen hittades mannens plånbok och hörlurarna till hans mobiltelefon i ett buskage i närheten.

Polisen har sökt med patruller och hundförare, men ingen misstänkt har gripits och polisen söker vittnen.
