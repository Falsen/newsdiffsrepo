Kritik mot Liseberg efter allvarlig olycka
TT

Kvinnan, som jobbade på Liseberg, skulle tanka en mindre traktor. Men traktorn kom i rullning och hon hamnade under bakdäcket och hon fick flera frakturer.

Efter en inspektion påpekar nu Arbetsmiljöverket flera brister. Bland annat ska Liseberg se över rutiner med fordonstrafik i samband med byggarbeten och även kontrollera att arbetstagare klarar av att dra handbromsen.

– Vi har tagit del av de brister och krav som rapporterats och ser nu över dem, säger Stefan Wern, informatör vid Liseberg till GT.

Parken var vid olyckstillfället inte öppen för allmänheten.
