Fick antagningsbesked i skräppost – missar utbildning
TT

Göteborgs universitet har utsatts för en spamattack. Konton på universitetet har kapats och använts för att skicka skräppost. I sådana lägen kan stora leverantörer som gmail, hotmail eller yahoo markera viss e-post från universitet som skräppost under en kort period.

– En spamattack har gått ut precis när de här antagningsmejlen skickats ut vilket är väldigt olyckligt, säger Magnus Nordell, sektionschef på IT-enheten på Göteborgs universitet till Göteborg Direkt.

En elev som stod på reservplats på psykologiutbildningen erbjöds en plats om han svarade inom två dagar. Man han upptäckte mejlet för sent och missade platsen.

– Jag var sjätte reserv och anledningen att jag fick mejlet var förmodligen att andra som låg före mig i reservlistan också fått mejlet i skräpposten. Det känns ju mest snopet för dem som verkligen förtjänar att komma in, säger han.
