Ny avdelning stängs på Östra
Fouad Youcefi

Vägglössen har plågat patienter och personal på Östra sjukhuset. Nu är två avdelningar stängda på grund av problemen med skadedjuren. Samtidigt inleds idag en omfattande sanering och inventering av lokalerna, rapporterar Sveriges radio P4 Göteborg.

– Det här är lite omfattande. Vi ska ta ett helhetsgrepp på det här huset och inte bara de avdelningar som är berörda, säger Thomas Bjarnemo, som företräder fastighetsägaren Västfastigheter, till radiostationen.

LÄS MER: Personalen: Problemen har pågått sedan i våras

Om inventeringen leder till fler upptäckter av vägglöss så kommer det att påverka en hel del verksamheter på sjukhuset.

– Vi behöver koordinera med verksamheten.  Vi behöver koordinera eventuella insatser som behöver göras då det kan bli en flytt för dem, säger Bjarnemo.
