Västsvensk hamn hotas av nedläggning
Jesper Larsson

Efter flera år av röda siffror för handelshamnen i Lysekil så har kommunens ekonomichef Magnus Andersson nu tittat närmare på de ekonomiska konsekvenserna vid en nedläggning av hamnen. Det skriver Bohusläningen.

– Att lägga ner verksamheten innebär vissa avvecklingskostnader och en del intäkter kommer att försvinna, säger Magnus Andersson till tidningen.

För att kunna utveckla dagens verksamhet krävs 24 miljoner kronor men då måste samtidigt intäkterna öka. Därför finns ett stort behov av en större kund i hamnen.

– Det går inte att fortsätta att driva verksamheten på det sätt som gjorts hittills, säger Magnus Andersson till Bohusläningen.

I dagsläget är elva personer anställda i hamnbolaget. Dessutom kan ytterligare 30-35 personer påverkas av en nedläggning enligt Bohusläningen.
