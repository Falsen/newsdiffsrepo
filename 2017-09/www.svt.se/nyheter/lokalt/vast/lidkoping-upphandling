Lidköping gjorde fel vid upphandling
Valeria Helander

Lidköpings kommun får kritik från Konsumentverket för brister i en upphandling gällande grävtjänster. I stället för att göra en offentlig upphandling anlitade Lidköpings kommun en tidigare leverantör.

Trots att värdet av tjänsterna uppgick till cirka 5,7 miljoner kronor utannonserade man inte någon upphandling av tjänsterna, utan fortsatte använda en tidigare upphandlad leverantör, efter en så kallad direktupphandling. Detta är dock bara tillåtet om värdet av inköpet uppgår till maximalt 534.000 kronor.

– Vi bedömde att värdet skulle bli lägre än den gräns som gäller för direktupphandling. Det visade sig vara en missbedömning då efterfrågan kom att bli betydligt större, konstaterar upphandlingschef Lennart Jonsson.

Konkurrensverket har granskat upphandlingen och konstaterat att det funnits brister.

Detta kan nu leda till att kommunen tvingas betala en upphandlingsskadeavgift som kan uppgå till max tio procent av inköpsvärdet, alltså 570.000 kronor.

Konkurrensverket föreslår att Lidköpings kommun ska betala 190.000 kronor, men det är i slutändan Förvaltningsrätten som avgör ärendet.
