Skövde kommun vill vräka EU-migranter
Hans-Åke Mossberg

Det är ett läger med tält och presseningskonstruktioner med boende EU-migranter företrädesvis från Rumänien.

– De bor på kommunal mark, man kan inte bara ta mark för eget bruk hur som helst, säger Tobias Carlgren, stadsjurist på Skövde kommun.

Skövde kommun ansökte om en omedelbar rivning av lägret något Kronofogden inte gick med på.

Kronofogden ville först bereda de boende tillfälle att yttra sig. Enligt Tobias Carlgren är flera av de boende samma personer som bodde på ett annat läger som revs på en annan kommunal tomt i Skövde i våras.

Har ni gjort i ordning någon annan plats för de boende att bosätta sig?

– Nej, inte så vitt jag känner till.
