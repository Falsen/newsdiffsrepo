En gripen efter överfall med kniv i Bengtsfors
Fouad Youcefi

Händelsen inträffade i ett samhälle i Bengtsfors kommun. Vid 22.30-tiden på torsdagen fick SOS larm om att en man var skadad i en lägenhet i det lilla samhället. Polis följde med ambulans till platsen och där upptäckte man att det rörde sig om ett misstänkt dråpförsök.

– Det är två bekanta som blivit ovänner på något sätt. Någon i sällskapet ringer sedan ambulans, säger Tommy Nyman, talesperson för polisen i region Väst.

En misstänkt gärningsman greps kort därefter i anslutning till lägenheten.

– Vi har inte hört den misstänkte än. Vi väntar på att få en tolk som kan hjälpa oss med det.

Det var på torsdagsmorgonen okänt hur allvarliga skador offret fått, och trots att förundersökningen nu leds med brottsrubriceringen försök till dråp, så kan den ändras om nya uppgifter framkommer.
