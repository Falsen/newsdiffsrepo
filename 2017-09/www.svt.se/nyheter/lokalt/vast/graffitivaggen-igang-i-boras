Graffitiväggen igång i Borås
Sophie Liljefall

– Det är ren lycka och kärlek. Det var en mening i mitt liv nästan för det är det som jag har kämpat för länge. Och att få skapa fritt är något som alla borde få göra, säger Adam Algotsson.

Men det är en vägg som har varit mycket omtvistad. Motståndarna har bland annat menat att graffiti skapar mer olagligt klotter.

– Det är bara löjligt att dra sådana slutsatser, kollar de runt i världen har man ju låtit lagliga väggar finnas länge. Vi är så himla efter och man måste våga pröva, säger Adam Algotsson.

– Jag tycker att det var på tiden. Det är något som vi har väntat på väldigt länge. Det går inte att beskriva, det känns riktigt bra, säger Sarah Moles.

Om ett år ska väggen utvärderas, om det olagliga klottret har ökat så kommer frågan om att stänga väggen att tas upp i fullmäktige. Annars är tanken att fördubbla väggen till 100 meter

– Det kommer att bli mycket mer aktivitet nu, många nya konstnärer kommer att börja måla här, säger Adam Algotsson.

Hur länge kommer du att fortsätta med graffiti?

-Jag kommer att vara 90 år eller mer om jag fortsätter. Det är ju bara siffror ålder, så det är bara att köra, avslutar Adam Algotsson.
