Kommunens kameror olagliga i elva år
TT

Två av de tre webbkameror som kommunen satt upp är olagliga, skriver Skaraborgs Allehanda.

Kamerorna sattes upp 2006 och har i elva år automatiskt tagit bilder på några centrala platser, bilder som sedan automatiskt lagts upp på kommunens hemsida.

Läst mer: Olaglig kameraövervakning i Göteborg

Kamerorna är placerade vid Hertig Johans torg och vid slalombacken på Billingen.

– Det går att identifiera människor. Det bryter mot kameraövervakningslagen, säger Camilla Wagnervik, länsjurist vid Länsstyrelsen i Västra Götaland till tidningen.

– Om kamerorna är olagliga får vi ta ned dem. säger Eva Nilsson, tf kommunikationschef vid Skövde kommun.
