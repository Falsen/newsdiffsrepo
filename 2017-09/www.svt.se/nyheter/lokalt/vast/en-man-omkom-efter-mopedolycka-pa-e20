En man omkom efter mopedolycka på E20
Fouad Youcefi

Larmet kom tidigt på lördagsmorgonen och under räddningsarbetet stängdes delar av E20 av för trafik. Polis och ambulans skickades till platsen men mannens liv gick inte att rädda. Anhöriga har underrättats om dödsfallet.

Mannen ska enligt polisen ha kört in i vajerräcket, men det är inte känt vad som orsakade olyckan. Inledningsvis misstänktes att en lastbil var inblandad i olyckan, men polisen uppger nu att det alltså rört sig om en singelolycka. I nuläget finns det inga misstankar om brott i anslutning till händelsen.
