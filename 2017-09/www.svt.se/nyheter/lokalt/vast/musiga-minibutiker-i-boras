Musiga minibutiker i Borås
Bernhard Öhrstedt

Hur stort intresset är för antikviteter och tyger bland smådjur återstår att se. Men just valet av en tygaffär i Borås känns förstås inte som en slump. Skaparna bakom konstverken, Anonymouse, skriver att butikerna finns ”att hitta för den som letar” och att ”lamporna tänds i skymningen”.

– Det är fantastiskt roligt och så häftigt att vi fått dem hit till Borås, säger Gustav Svenungsson som hittat fram till butikerna.

De små konstverken är en del av gatukonstfestivalen No Limit som pågår just nu i Borås.

– Vi hoppas att de får vara kvar så länge som det går, säger Stina Hallhagen projektledare för No Limit Streetart i Borås.

LÄS MER: Här är samlingspunkten för Malmös gourmandgnagare

En annan av dem som fann butikerna var Eva-Lena Johansson.

– Jag tycker det är så fascinerande. De har gjort en lampa av en fingerborg. Jag tycker de är skithäftiga.

Vad tänkte du när du såg dem?

– Jag blev så lycklig. Jag hoppas verkligen att de får vara kvar.

Eva-Lena Johansson fascineras över den lilla skalan samt mystiken kring butikerna.

– Att det inte är någon som vet vem som gör dem. Och så man inte hur länge de får vara kvar, säger hon.

Men det är svårt att gå in och handla där?

– Ja. Det får man göra i fantasin.
