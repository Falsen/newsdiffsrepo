Johan Glans hyllas av Liseberg
Sophie Gräsberg

På måndagförmiddag åkte Johan Glans till Liseberg för att ta emot priset. Statyetten i brons är designad av Astri Bergman Taube.

– Det är helt sjukt. Människor går till jobbet idag och så får jag åka till Liseberg för att ta emot pris, säger Johan Glans.

Det är 38:onde gången som Lisebergsapplåden delas ut. Tidigare vinnare är bland andra Povel Ramel, 1979, Mia Skäringer, 2015, och Lena Philipsson, 2016.

– Det är väldigt roligt. Jag satte mig och kollade vilka som har vunnit tidigare och det är väldigt roligt att kunna vara en i den skaran, säger Johan Glans.

Juryn hade funderat på att utse dig tidigare år, hur känns det?

– Då kunde de ju ha ringt tidigare! Jag har inget bättre för mig, vill de ge mig priset så hit med det. Det behöver ni inte dra ut på, svarar Johan Glans med ett skratt.
