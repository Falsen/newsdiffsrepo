Sjukhus följde upp cancer först efter fem år
Josefin Marjomaa

Sjukhusets rutiner var att patienter själva skulle boka tid för kontroller vid cancerdiagnos och information kring detta ska ha lämnats ut. Men personen i fråga hävdar däremot att hen inte fått en sådan och har anmält händelsen till IVO, Inspektionen för vård och omsorg.

– I det gamla systemet är det inte spårbart att informationen gått ut, så vi kan inte bevisa att personen har fått den, säger Ola Blomqvist till Nyhetsbyrån Siren.

Det var efter fem år, under en kontroll av cancerregistret, som sjukhuset upptäckte att personen inte hade varit på återbesök. Personen kallades då snabbt för kontroll som inte visade att cancern inte var elakartad.

– Sedan dess har vi säkrat upp kontrollsystemet. Vi har så att säga fler hängslen och livremmar för fall där patienten inte hör av sig, säger chefläkare Ola Blomqvist till Nyhetsbyrån Siren.

Enligt Siren ska sjukhusets patienter fortfarande själva boka tid för kontroller efter cancerbehandling, men nu finns det kontrollfunktioner som varnar om det gått för lång tid.

Händelsen har inte orsakat någon vårdskada för personen som däremot känt sig orolig. Sjukhuset bedömer att händelsen inneburit risk för allvarlig vårdskada och har därmed gjort en lex Maria-anmälan.
