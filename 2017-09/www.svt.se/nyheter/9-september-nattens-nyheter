9 september: Nattens nyheter
Ann Edliden

En död person har hittats vid en fastighet i Strömstad. En man i 35-årsåldern har under natten anhållits misstänkt för mord. Enligt uppgifter till Aftonbladet är den döda personen en kvinna som hittats nedgrävd intill en fastighet, men polisen har inte bekräftat uppgifterna.

Guvernören Rick Scott ber 5,6 miljoner människor, eller en fjärdedel av befolkningen, att evakuera inför orkanen Irmas ankomst. Främst uppmanas människor som bor längs kustområden att lämna sina hem.

Kevin Anderson kommer att möta Rafael Nadal i årets final i US Open. För Nadal blir det den tredje grand slam-finalen i år, medan Anderson är en mer otippad finalist.
