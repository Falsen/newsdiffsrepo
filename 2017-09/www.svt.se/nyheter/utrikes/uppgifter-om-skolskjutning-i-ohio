En person gripen efter rapporter om skolskjutning i Ohio
Marit Sundberg

Enligt polisen fanns det rapporter om en aktiv skytt på Scioto high school i Columbus. Allmänheten uppmanades att hålla sig borta från skolan.

”Var snälla och håll er borta från området”, skrev polisen på Twitter.

Lite senare rapporterade den lokala tv-kanalen WBNS-10TV att en person hade gripits.

En talesperson för brandkåren säger till CBS News att en misstänkt person och ett vapen har omhändertagits. Det finns inga uppgifter om skadade.

”Insatsstyrkan gjorde ett gripande, vapen omhändertaget, inga skador”, skriver polisen på Twitter.

Skolan har stängts.
