”Vi vill ha kvar Daca och visar att vi är papperslösa och orädda”
Sabina Marmullakaj

I ett flertal amerikanska städer samlades demonstranter på tisdagen för att protestera mot skrotningen av migrantprogrammet Daca.

– Vi vill ha kvar Daca och visar att vi är papperslösa och orädda. Vi sitter här för att visa Trump att vi inte tänker vara rädda för honom, säger Erika Andoila, en av demonstranterna som sitter utanför Trump Tower.

Daca ger migranter som kom till USA före sin 16:e födelsedag möjlighet att stanna i landet och arbeta lagligt i tvåårsperioder som kan förlängas. Migrantprogrammet omfattar närmare 800.000 unga.
