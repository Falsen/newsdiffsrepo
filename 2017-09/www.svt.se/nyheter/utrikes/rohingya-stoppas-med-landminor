Rohingya stoppas med landminor
TT

Burma har lagt ut landminor vid delar av gränsen till Bangladesh de senaste tre dagarna, enligt två regeringskällor i Dhaka. Syftet tros vara att förhindra att människor från den muslimska folkgruppen rohingya, som flytt undan våldet i landet, ska återvända.

Närmare 125.000 ur minoritetsgruppen har den senaste tiden flytt till grannlandet Bangladesh, vilket lett till en stor humanitär kris.

LÄS MER: Hundratals döda i strider i Burma

Den stora flyktingströmmen kommer efter en ny våldsvåg sedan gerillagrupper attackerade polisposteringar och militärbaser i Burma i augusti. Sedan dess har minst 400 människor dödats i en militäroffensiv.

Bangladesh kommer formellt att lämna in en protest mot att grannlandet placerat ut landminor så nära gränsen, säger källorna som vill vara anonyma.

LÄS MER: Krokig väg mot demokrati i Burma
