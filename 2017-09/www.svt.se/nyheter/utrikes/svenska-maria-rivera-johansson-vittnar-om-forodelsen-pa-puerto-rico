Svenska Maria Rivera Johansson vittnar om förödelsen på Puerto Rico
Marit Sundberg

När orkanen närmade sig på onsdagen flydde svenska Maria Rivera Johansson från sin hemort San Juan för att ta skydd inåt landet på ön.

LÄS MER: Maria Rivera Johansson flyr undan orkanen Irma

Hon berättar att orkanens öga passerade nordöst om huvudstaden San Juan, medan hon väntade ut väderfenomenet i sin svägerskas betonghus.

”Resan till min svägerska var okej. Väldigt blåsigt och regn, men inget farligt! Väl framme satt vi väntade väntade på att den skulle komma, runt sjutiden var vinden som starkast, som en av de stora stormarna vi har i Sverige . Så skönt, men var svårt att sova då den kan komma och passera igen, man vet aldrig”, skriver hon till SVT Nyheter eftersom det inte går att ringa.

De hade bunkrat mat och vatten inför orkanen.

”Mat hade vi förberett så var att värma på gasgrillen som vi var förberett innan!”

Nu är det värsta över. Men orkanen har inte passerat obemärkt. Många träd har fallit och över en miljon hushåll är utan ström. Hamnarna är stängda och det är oklart när flygtrafiken kommer i gång igen. Skolor och myndigheter väntas hålla stängt fram till måndag, skriver ABC News. Master har förstörts på båtar samtidigt som internet fungerar dåligt.

Hon kände sig panikslagen inför orkanen och kunde inte sova. Men nu känner hon sig lättad.

”Om jag ska vara helt ärlig så var själva stormen inget. Allt innan – förberedelser, vad kommer hända, nervös, dålig sömn – allt det var det jobbiga! Nu när allt är över känns det som en sten fallit ner! Så skönt!

LÄS MER: Så får orkanerna sina namn

TV: Så ser fruktade orkanen Irma ut från rymden
