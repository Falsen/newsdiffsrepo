Sydkorea i nya stora övningar ute till havs
Mathias Gerdfeldter

Den sydkoreanska flottan har hållit stora övningar för att varna Nordkorea för provokationer till sjöss. Övningarna genomfördes på tisdagen, två dagar efter att Nordkorea genomförde sitt hittills största kärnvapentest.

Agerande syftar dels till att öva för ett faktiskt nordkoreansk angrepp, men är även en maktdemonstration gentemot grannen i norr.

”Om fienden utför en provokation över eller under vatten kommer vi omedelbart att slå tillbaka och begrava dem till sjöss”, säger befälhavaren Choi Young-Chan i ett uttalande.

LÄS MER: USA ger Sydkorea fria händer att rusta upp

Flera av flottans stora fartyg deltog i övningarna, som genomfördes i Japanska havet, enligt uttalandet.

Denna gång skedde övningarna utanför landets östkust. Genomgående under veckan planeras ytterligare övningen, i landets södra farvatten, uppger Seoul.

LÄS MER: Sydkorea genomförde militärövning – sköt iväg robot

Sydkorea har tidigare genomfört en militärövning med ballistiska robotar och sitt luftvapen, som svar på kärnvapentestet. I övningen simulerades en attack mot ett område i Nordkorea där landet testat kärnvapen.

Enligt Sydkoreas försvarsdepartement finns det tecken på att Nordkorea förbereder ännu en robotuppskjutning.

Tidigt på tisdagsmorgonen svensk tid ska Nordkorea ha förflyttat en interkontinental ballistisk robot till landets västkust, rapporterar Reuters, med hänvisning till underrättelsekällor i sydkoreanska Asia Business Daily.

Roboten ska ha rört sig sedan i måndags, men framförallt under nattetid för att undvika upptäckt. Nordkorea har flera baser för robotuppskjutning längs sin västra kust.
