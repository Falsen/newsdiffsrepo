Svenska Åsa: Det kändes starkt, gatlyktorna vajade
Anna H Svensson

Åsa Welander, som jobbar som journalist, var i sin lägenhet när hon kände av skalvet.

Hon berättar att många tog sig ut på gatorna precis som hon.

LÄS MER: Kraftig jordbävning i södra Mexiko

Pelle Westerback är på turné i Mexiko med artisten Elliphant. De var på väg tillbaka från en spelning när skalvet slog till.

– Det började tjuta som när de ska spränga vid ett bygge, så vi trodde att det var en sprängning. Men Fernanda som är våran guide sa att ”nej det är en jordbävning”, och så helt plötsligt kom det en jordbävning, säger Pelle Westerback till SVT Nyheter.

– Det kändes som att man surfade på marken. Det kom hundar springande på gatan, folk evakuerade sina hus, de kom ner i morgonrockar. När vi kom tillbaka till hotellet stod alla gäster på andra sidan gatan i filtar, fortsätter han.
