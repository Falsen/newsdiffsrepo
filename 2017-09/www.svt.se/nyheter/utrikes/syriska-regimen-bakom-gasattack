FN-Utredning: Syriska regimen bakom gasattack
Erik Wikén

Minst 87 personer, varav 31 barn, dödades i en giftgasattack i staden Khan Sheikhun i Idlibprovinsen i början av april.

USA och dess allierade anklagade den syriska regimen för att ligga bakom angreppet, som enligt Turkiets testresultat gjordes med hjälp av saringas.

Syriens president Bashar al-Assad tillbakavisade alla uppgifter om att regeringen skulle ligga bakom den misstänkta kemvapenattacken i Idlibprovinsen.

Assad hävdade att den syriska militären lämnade ifrån sig alla kemiska vapen 2013 och att man aldrig skulle använda sig av sådana förbjudna vapen.

LÄS MER: Vittnesmålet från syriska staden: ”Det var som döden utan blod”

Den 30 juni slog en dittills hemlig FN-utredning fast att det var nervgasen sarin, eller en gas med sarinliknande ämnen, som användes i attacken.

FN-utredare uppger nu att de har säkra bevis på att det syriska flygvapnet låg bakom attacken, som kategoriseras som ett krigsbrott.

FN-utredningen kritiserar också amerikanska styrkor för att ha misslyckats med att ta ”alla möjliga försiktighetsåtgärder” för att skydda civila liv när man i mars i år attackerade misstänkta terrorister i Aleppo, Syrien.

I den attacken dödade mer än 40 personer samtidigt som delar av ett Moskékomplex förstördes.
