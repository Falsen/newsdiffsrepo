FN-ambassadören: USA:s tålamod är inte oändligt
TT

Säkerhetsrådet inledde sitt extrainsatta möte i New York vid 16-tiden svensk tid. Redan innan det tog fart har länder fördömt Nordkoreas kärnvapensprängning i hårda ordalag.

Nikki Haley sa innan mötet att FN måste vidta de starkaste möjliga åtgärderna mot Nordkorea.

Kinas FN-ambassadör manar nu Nordkorea att sluta ta felaktiga beslut som förvärrar situationen, enligt Reuters.

– Peking kommer aldrig tillåta kaos och krig på den koreanska halvön, säger ambassadören.

Rysslands FN-sändebud Vassily Nebenzia sa till säkerhetsrådet att freden i regionen är allvarligt hotad, enligt Reuters. Nebenzia manade alla parter till lugn och sa att situationen på Koreahalvön inte kan lösas med militära medel, utan endast via de diplomatiska kanalerna.

Under måndagen kom rapporter från Sydkorea som indikerar att Nordkorea verkar förbereda nya ballistiska robotavfyrningar. Det kan röra sig om en långdistansrobot enligt försvarsministeriet.

LÄS MER: Sydkorea: Nordkorea förbereder en ny robot

Sydkorea har genomfört en militärövning med ballistiska robotar och stärker sitt robotförsvarssystem efter Nordkoreas senaste kärnvapentest.

LÄS MER: Pentagon: Hot mot USA kommer att bemötas militärt

Texten uppdateras
