Sydkorea genomförde militärövning – sköt iväg robot
Iva Horvatovic

Sydkoreas militär genomförde natten till måndag svensk tid en övning med skarpa vapen som svar på Nordkoreas kärnvapentest.

Bland annat provsköts ballistiska robotar mot mål i Östkinesiska havet, på ett avstånd som är lika långt som avståndet till platsen där Nordkorea ska ha provskjutit vad som påstås vara en vätebomb.

LÄS MER: Pentagon: Hot mot USA kommer att bemötas militärt

Sydkoreas president Moon Jae-In manade till ”starkast tänkbara straff” för Nordkorea efter provsprängningen.

Han föreslog bland annat ytterligare sanktioner via FN:s säkerhetsråd, och mer utplacering av amerikansk stridskraft i Sydkorea.

USA:s president Donald Trump och Japans premiärminister Shinzo Abe fördömde samtidigt Nordkoreas ”fortsatta destabiliserande och provocerande handlingar” i ett gemensamt uttalande.

LÄS MER: Analys: Upprustning kan bli svaret på dagens kärnvapentest

Uttalandet kommer efter att de båda ledarna talat med varandra i telefonen angående Nordkoreas senaste kärnvapentest.

Ledarna bekräftar de två ländernas starka ömsesidiga försvarsförpliktelser och lovar att fortsätta ett nära samarbete, enligt uttalandet.
