Frankrike: Råttor attackerade förlamad flicka i sängen
TT

En fjortonårig flicka med halvkroppsförlamning har attackerats av råttor i sitt hem i franska Roubaix, enligt polisen. Flickan låg i sin särskilt anpassade säng när råttorna gick till attack genom att bita och riva henne hundratals gånger.

Flickan, som fick läggas in på sjukhus, ska ha haft 225 sår över hela kroppen, inklusive i ansiktet. Hennes pappa hade tidigare klagat på ett sopberg vid en närbelägen parkeringsplats, och har nu anmält husets hyresvärd och kommunen för att de inte gjort något åt saken, enligt en poliskälla.

Den sanitära situationen i bostaden ska nu utredas, meddelar åklagare.
