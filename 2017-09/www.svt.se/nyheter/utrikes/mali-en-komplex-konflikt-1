Mali – en komplex konflikt
Daniel Brodén

Konflikten började i januari 2012 efter en militärkupp i Mali. MLNA – Nationella rörelsen för Azawads befrielse – som bestod till största delen av tuaregrebeller ville skapa en egen stat i norra och centrala Mali.

Upproret tog fart när MLNA tog hjälp av olika islamistgrupper. Tillsammans lyckades de driva ut Malis armé ur den norra delen och i april 2012 förklarade MLNA området självständigt som nation Azawad.

I Timbuktu vid Saharas södra gräns ligger den svenska basen Camp Nobel i den stora FN-basen. Det var också här i området som tuaregrebellerna och islamisterna hade hårda strider sen de börjat slåss inbördes efter att armén hade dragit sig tillbaka.

MLNA försvagades och islamisterna tog över och var bara sextio mil från huvudstaden Bamako när de i januari 2013 intog staden Kona. Då kände sig Frankrike tvungna ingripa och tillsammans med Malis armé lyckade de driva ut islamisterna ur staden.

Efter att fransmännen gått in i landet skickade de västafrikanska ländernas samarbetsorgan Ecowas också en gemensam styrka. Under våren återtogs merparten av det förlorade området och Frankrike överlämnade kontrollen till FN:s fredsbevarande styrka MINUSMA i juli 2013.

Idag har FN har 14 000 personer i Mali varav knappt 11 000 är soldater. Svenska styrkan är 250 soldater och officerare. Svenskarnas uppgift är att hjälpa till med underrättelser åt FN i området.
