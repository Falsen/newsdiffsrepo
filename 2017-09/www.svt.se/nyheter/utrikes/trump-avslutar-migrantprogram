Trump avslutar migrantprogram för unga
TT

Donald Trump lovade under sin valkampanj att avsluta DACA, men det har visat sig vara svårare än väntat. Runt om i USA har människor protesterat mot presidentens planer.

Flera republikanska senatorer, som Paul Ryan, har försvarat programmet och vädjat till president Trump att låta kongressen lösa frågan.

– Det handlar om personer som sitter i kläm. Barn som inte känner till något annat land och som togs hit av sina föräldrar och inte har något annat hem, sa Paul Ryan under förra veckan enligt BBC.

Amerikanska företagsledare har argumenterat för att det kan skada landets ekonomi att avsluta DACA.

Skälet till att Trump agerar nu är att tio republikanska delstater hotat att stämma staten för programmet, som kom till genom en presidentorder av Barack Obama 2012. Att Obama fattade ett sådant beslut var maktmissbruk, enbart kongressen kan ge papperslösa amnesti, resonerar delstaterna.

På tisdag väntas Trump ge sitt officiella beslut i frågan. Enligt Politico kommer presidenten att ge kongressen sex månader på sig att ta fram ett alternativ till programmet.

LÄS MER: Trump: ”Vi ska bygga muren om regeringen så ska stängas ned”
