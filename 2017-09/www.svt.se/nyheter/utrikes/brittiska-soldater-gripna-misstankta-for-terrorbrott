Brittiska soldater gripna misstänkta för terrorbrott
Erik Wikén

Tre av de gripna personerna är i 20-årsåldern och den fjärde uppges vara i 30-årsåldern, enligt Midland-polisen. De greps i samband med razzior på flera platser i West Midlands, alltså centrala England.

”Vi kan bekräfta att ett antal tjänstgörande militärer har gripits i enlighet med antiterrorlagar, för kopplingar till en förbjuden extremhögergrupp”, heter det i en kommuniké från den brittiska armén.

Armens talesperson vill inte uttala sig ytterligare då utredningen nu är i polisens händer, enligt The Guardian.

Gripandena var planerade och det råder ingen fara för allmänhetens säkerhet, säger polisen i ett uttalande.

Gruppen National Action blev klassad som en terroristorganisation och förbjöds i december 2016. Inrikesminister Amber Rudd beskrev gruppen som en rasistisk, antisemitisk och homofobisk hatgrupp och sa vidare att den inte har någon plats i det brittiska samhället.

Gruppen har lovprisat det uppmärksammade mordet på labourpolitikern Jo Cox förra sommaren. Gruppens motto ”Död åt förrädare, frihet för Storbritannien” var det enda som Jo Cox mördaren Thomas Mair yttrade i rätten.

LÄS MER: Mördade toppolitiker – döms för mord

LÄS MER: Politiker i tårar efter Jo Cox död
