USA vill ha nya sanktioner mot Nordkorea
TT

Enligt ett amerikanskt resolutionsutkast för FN:s säkerhetsråd vill USA införa ett oljeembargo mot Nordkorea samt frysa diktatorn Kim Jong-Uns tillgångar.

LÄS MER: Nordkorea har genomfört nytt kärnvapentest

Resolutionen innehåller ett stopp för nordkoreansk textilexport samt ett förbud för att anlita nordkoreansk arbetskraft utomlands.

FN har sedan tidigare infört hårda sanktioner mot Nordkorea med syfte att sätta stävja landets vapenprogram. Efter Nordkoreas robottester i juli införde säkerhetsrådet ytterligare sanktioner i form av importförbud av nordkoreansk järn, kol, bly, blymalm, järnmalm och skaldjur. Samtidigt förbjöds medlemsländerna att ge arbetstillstånd till fler nordkoreaner.

LÄS MER: FN:s säkerhetsråd inför nya sanktioner mot Nordkorea

Åtgärderna väntades minska Nordkoreas exportinkomster med över en miljard dollar (cirka åtta miljarder kronor), vilket motsvarar en tredjedel av landets exportinkomster förra året.
