Dödssiffran stiger i orkanen Irmas framfart
TT

Dödstalet kommer helt säkert att stiga, uppger de ledande företrädare i övärlden som kunnat kontaktas. Hittills har minst tio dödsoffer rapporterats från fyra öar, uppger Frankrikes inrikesminister Gérard Collomb: sex från Saint-Martin, två från Saint-Barthélemy, ett från Barbuda och ett från Barbados. Dödsoffret på Barbuda är en tvååring.

– Det här är inte den slutgiltiga dödssiffran. Det finns risk för ytterligare upptäckter, säger Eric Maire, talesperson för ögruppen Guadeloupe.

TV: Så här ser orkanen Irma ut från rymden

Öarna Antigua och Barbuda har drabbats särskilt hårt. Den låglänta korallön Barbuda har blivit ”helt förstörd”. De flesta bostäder är skadade och flera av dem raserade, enligt premiärministern i området, Gaston Browne. Ön har omkring 1.800 invånare, varav 1.400 nu är hemlösa.

– Det är helt förödande, Barbuda ligger i ruiner, säger han.

LÄS MER: ”Som att stå bakom en jetmotor”

Återuppbyggnaden kan ta år

Vägar och telekommunikationer är raserade. Återuppbyggnaden kommer att ta månader – om inte år, säger Browne. Enligt lokala myndigheter på ön Saint Martin ska 95 procent av bebyggelsen på ön vara förstörd.

En miljon människor utan el

Under torsdagsmorgonen, svensk tid, drog orkanen in norr om Puerto Rico och cirka en och halv miljon människor är utan el och 50.000 människor saknar vatten, enligt myndigheterna.
