16-årig flicka knivhuggen på skola
TT

Enligt polisen ska mannen ha sökt upp henne i korridoren till klassrummen, efter att tidigare under dagen ha konfronterat henne i skolans aula. Nio andra flickor blev vittne till överfallet.

”Det finns ingenting som tyder på att hon var ett slumpvist offer”, skriver polisen på Twitter.

Enligt Drammens Tidende blev många skärrade och flydde i panik.

-Vi trodde att det var någon som slogs på lek, när en flicka plötsligt ropade ”han har kniv”. Killen var väldigt våldsam och han stack flickan flera gånger. Vi blev väldigt rädda och kastade oss ut genom fönstret på klassrummet, berättar en elev på skolan.

Elever som blev varse om knivskärningen låste även in sig i klassrum.

Den unge mannen greps med hjälp av en hundpatrull ett par hundra meter från skolan.

Både kommunens och skolans krisverksamhet har aktiverats för att ta hand om oroliga elever.
