Misstänkt Åboterrorist hade två alternativa mål
Marit Sundberg

Den misstänkta Åboterroristens mål var sannolikt inte kvinnor, som polisen tidigare uppgett som en möjlig teori. Mannen hade nämligen två alternativa mål, där majoriteten av offren var män.

– Det var en teori vi hade i början av förundersökningen, men uppfattningen vi har i dagens läge är att också männen skulle ha dugt åt honom, säger Centralkriminalpolisens chef Robin Lardot till Yle.

Två kvinnor höggs ihjäl och sammanlagt åtta personer skadades när mannen gick till attack på Salutorget i centrala Åbo den 18 augusti.

Utredarna håller nu på och analyserar manifestet som mannen skrev före attacken.

LÄS MER: Detta vet vi om knivattacken i Åbo

LÄS MER: Misstänkt Åboterrorist bodde i Åbo
