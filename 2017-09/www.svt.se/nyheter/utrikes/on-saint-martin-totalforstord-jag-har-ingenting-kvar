Ön Saint-Martin totalförstörd: ”Jag har ingenting kvar”
Helena  Zachariasson

95 procent av den karibiska ön Saint-Martin är förstörd enligt de lokala myndigheterna.

– Det är en enorm katastrof, jag är i chock, säger myndighetschefen Daniel Gibbs till France Info.

Ön, som har drygt 30.000 invånare, har drabbats hårt av orkanen Irma, som bedöms tillhöra kategori 5 – den starkaste orkanen på skalan. Minst 6 personer rapporteras döda på Saint-Martin, som tillhör både Frankrike och Nederländerna men dödsantalet väntas stiga.

En man berättar för nyhetsbyrån AFP att han och hans familj spenderade hela natten med att skydda sina fönster innan taket blåste sönder såväl som ytterdörren.

-Vi höll ut till stormens öga kom, det kändes hela tiden som att vi var mitt i det och bara väntade på att det skulle ta slut.

LÄS MER: Dödssiffran stiger i orkanen Irmas framfart

En kvinna berättar att hon i dag är glad att hon lever.

– Vi var så rädda att dö, speciellt när allt föll över våra huvuden, säger hon till AFP.
