Så kan norska valet påverka Sverige
Karolina Schützer

Samarbetet med EU, Fremskrittspartiets roll i regeringen och storstad versus landsbygd – det är några av frågorna som författaren Bengt Lindroth lyfter fram som heta frågor inför valet. Bengt Lindroth har skrivit flera böcker om nordisk politik och var tidigare nordisk korrespondent på Sveriges Radio.

Norges motsvarighet till Sverigedemokraterna, Fremskrittspartiet, har suttit i regering sedan förra valet, hur det går på måndag återstår att se. Men Sverige har mycket att lära av hur övriga partier samarbetet med dem, menar Bengt Lindroth.

– Det är intressant för oss i Sverige att titta på hur Fremskrittspartiet fungerat i praktiken. Vi kan lära något om hur ett populistiskt parti på ett framgångsrikt sätt kunnat samarbeta i regeringsställning. Om Sverigedemokraterna hamnar i en koalitionsregering i Sverige kan det vara intressant att se hur ett likanande samarbete i Norge sett ut.

Det finns starka krafter i Norge som vill att allt samarbete med EU ska upphöra. Norge är som bekant inte med i EU men är med i både Schengen och EES avtalet vilket gör att de till exempel omfattas av den fria rörlighet. Men det är något som kan hotas beroende av vilka partier som går framåt på måndag.

– Om Norge följer britterna i spåren så kan de hända saker mellan Norge och Sverige. Centerpartiet i Norge har fört den linjen starkt, och de ser starka ut i opinionsmätningar. Om sådana krafter får vind i seglen är det något för oss i Sverige att hålla ögonen på.

Det sista punkt Bengt Lindroth lyfter som intressant för Sverige är den klassiska kampen mellan stad och landsbygd som är en stor valfråga i Norge och som även svenska politiker borde ta till sig mer.

– I Norge satsar man mycket mer på regionstöd och så vidare, där tror jag att vi i Sverige kan lära mycket. Det finns mätningar som visar att även väljare i Sverige tycker att landsbygd versus stad är en viktig fråga, men få svenska politiker tar upp den.
