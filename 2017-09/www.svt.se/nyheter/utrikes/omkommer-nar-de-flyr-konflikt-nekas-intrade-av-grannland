Barn drunknade under flykt – nekas inträde av grannland
Lina Lindahl

Hela byar har satts i brand och hundratals har mist sina liv i konflikten mellan gerillarörelsen Arakan Rohingyas räddningsarmé och regeringsstyrkor.

Men grannlandet Bangladesh vägrar ta emot fler flyktingar och minst 4 000 från den muslimska minoritetsgruppen är fast vid gränsen.

De flesta som flyr är kvinnor och barn och många har omkommit när deras flyktbåtar kapsejsat. Bangladeshiska kustbevakningen hittade nyligen kropparna från sexton människor, flera av dem barn. Personerna drunknade när deras båt kapsejsade på floden Naf i samband med att de flydde från Burma.

Sedan juni förra året har omkring 200 människor mördats och över hundratusen rohingyas drivits på flykt.
