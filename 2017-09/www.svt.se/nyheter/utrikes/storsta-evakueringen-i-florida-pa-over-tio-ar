Största evakueringen i Florida på över tio år
Jon Lindhe

En nationella orkanvarningen utfärdades för södra Florida på fredagsmorgonen svensk tid. Irma beskrivs som den kraftigaste orkanen som formats över Atlanten på mer än tio år.

Köerna ringlar långa på motorvägarna när människor försöker ta sig bort från Florida Keys och flygbiljetterna börjar ta slut, enligt AP. I Miami uppges det vara ont om bensin och vattnet börjar ta slut i mataffärerna.

LÄS MER: Så här ser orkanen Irma ut från rymden

Enligt de senaste bedömningarna närmar sig orkanen nu Bahamas och väntas nå Florida på söndag. Delstatens guvernören Rick Scott uppmanade redan på tisdagen invånarna i södra Florida att evakuera under tisdagen.

– Vi kan inte hjälpa er när stormen startar, sa Scott enligt CNN.

Minst 31.000 människor har redan lämnat södra Florida, som kan drabbas av kraftiga vindar och regn redan på fredag kväll, enligt guvernören Rick Scott. Enligt ABC News har 650.000 människor ombetts evakuera bara i Miamiområdet och uppemot 1.2 miljoner människor kan omfattas av evakueringsorder i Florida totalt.

– Det är bäst att hela sydöstra USA vaknar upp och är uppmärksamma. Det kommer att bli fullständigt förödande, säger Brock Long, chef för den amerikanska katastrofmyndigheten Fema, enligt TT.

När orkanen drog in över Karibien var vindarna som hårdast 83 meter per sekund och höll i sig i 33 timmar. Det är den längsta tiden en storm hållit samma styrka sedan satellitövervakning började på 1970-talet.

1,2 miljoner människor har redan drabbats av Irma, en siffra som kan stiga till 26 miljoner, enligt Röda korset. Den senaste siffran över dödsoffer i Karibien uppgår till 14 människor, men dödstalen förväntas öka.

LÄS MER: Tystnadskulturen om klimatet breder ut sig i USA
