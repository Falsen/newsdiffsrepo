Två personer uppges döda i Guatemala efter jordskalv  – här är bilderna som visar förödelsen
Erik Wikén

Effekterna av jordbävningen, med magnituden 8,2, som inträffade utanför Mexikos kust sent på torsdagen har även nått Guatemala. Fyra regioner i västra delen av landet är särskilt drabbade, berättar Teresa Marroquin.

– Vi har fått uppgifter om att två personer har dött i regionen San Marcos och att flera personer har skadats, säger hon till SVT Nyheter.

Flera byggnader, bland annat bostadshus, har skadats och det har rapporterats om att jordmassor fallit ner på vägar och hindrar trafiken, berättar Teresa Marroquin.

Antalet skadade förväntas stiga under dagen, än så länge är det svårt att skaffa sig en total bild av händelserna, berättar hon.
