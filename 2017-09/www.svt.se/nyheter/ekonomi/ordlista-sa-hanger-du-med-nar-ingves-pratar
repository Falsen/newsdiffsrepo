Ordlista – så hänger du med när Ingves pratar
Jon Lindhe

Styrränta/reporänta – samma ränta med olika namn. Den räntenivå som Riksbanken ger på till bankerna när de lånar pengar av staten på kort sikt. Namnet repo kommer från engelskans slang för repurchasing agreement (återköpsavtal).

Statsobligation – ett räntebärande skuldebrev som intygar att innehavaren lånat ut pengar till staten. I och med att det är ett lån till staten så betraktas statsobligationer som en väldigt säker placering. Riksbanken stödköper statsobligationer för att hålla ner den långa räntan och försvaga kronan.

Inflationsmål – Riksbanken vill hålla inflationen stabil för att uppnå ett fast penningvärde. Inflationsmålet är satt till två procent.

Konsumentprisindex (KPI) – syftar till att mäta prisutvecklingen för hela den privata konsumtionen. Det är ett inflationsmått och beräknas månadsvis av Statistiska centralbyrån och är en del av Sveriges officiella statistik.

Penningpolitik – den delen av den ekonomiska politiken som Riksbanken främst ansvarar för. Den andra delen är finanspolitiken och styrs av regering och riksdag. Penningpolitik handlar om hur mycket pengar som ska finnas i ekonomin och hur hög räntan ska vara. Kan skötas av en självständig centralbank, som i Sverige, eller av regeringen.

Källor: alltomspara.se, Compricer, Riksbanken

LÄS MER: Då ska du binda dina bolån
