Större risk att drabbas av blodpropp om man är lång
Agnes Laurell

För 60-åriga män över 190 centimeter är risken att drabbas för blodpropp 7 procent. För kvinnor över 185 centimeter i samma ålder är risken 6 procent. Samtidigt understryker Bengt Zöller, en av forskarna bakom studien, att det är en av flera riskfaktorer.

– Man kan väl säga att man ska väl inte vara så orolig, utan det är en av alla riskfaktorer. Man får ofta lägga samman flera riskfaktorer för att man ska drabbas av blodpropp.

LÄS MER: Skickades till apoteket med blodpropp i benet

Förklaringen tros vara att med längre ben och därmed längre blodkärl blir det svårare för blodet att flyta tillbaka till hjärtat.

– Det blir långsammare flöde, det är just när flödet är för långsamt som man kan drabbas av blodpropp, säger Bengt Zöller.

Det vanligaste stället att drabbas av en blodpropp är i benen. Men då man inte kan påverka sin längd menar Bengt Zöller att man istället måste försöka undvika andra riskfaktorer som rökning och en inaktiv livsstil.

– Har man otur kan en blodpropp flyga i väg och fastna i lungan och det kan vara rätt farligt. Så då är det viktigt att man får behandling på sjukhus, men i dag finns det bra behandling.

LÄS MER: Fick blodpropp efter operation – läkare kritiseras
