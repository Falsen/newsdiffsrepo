Nasa har avgjort tävling om rymdmeddelande
TT

”Vi erbjuder vår vänskap över stjärnorna. Ni är inte ensamma”.

Så lyder det budskap från vår planet som kommer att eka ut i oändligheten. Detta sedan den amerikanska rymdstyrelsen Nasa avgjort en tävling bland allmänheten om ett meddelande som ska sändas till rymdsonden Voyager 1, och som bland annat är tänkt att eventuella civilisationer ska hitta i framtiden.

Segraren i tävlingen är en Oliver Jenking, som är ivrigt aktiv på sitt Twitterkonto.

Sonden skickades iväg för 40 år sedan och är nu drygt 20 miljarder kilometer från jorden. Sonden är utformad så att det i princip ska gå att tolka innehållet i dess meddelanden av vilken mottagare som helst i framtiden.

Och det var inte vem som helst som offentliggjorde budskapet till våra eventuella grannar. William Shatner, som spelade Kapten Kirk i tv-serien Star Trek, läste upp budskapet hos Nasa i Houston innan det skickades till Voyager.
