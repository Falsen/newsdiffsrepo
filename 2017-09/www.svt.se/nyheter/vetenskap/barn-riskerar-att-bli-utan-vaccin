Barn riskerar att bli utan vaccin
TT

En rad landsting har avtal om vaccin som går ut under nästa sommar – men avtalen i den nya nationella upphandlingen av vacciner till barnvaccinationsprogrammet börjar inte gälla förrän i januari 2019.

Därmed riskerar de drabbade landstingen att stå utan vaccin till nyfödda och till skolhälsovården i sex månader.

– Jag är väldigt orolig för den här situationen, säger Ann Lindstrand, chef på enheten för vaccinationsprogrammet på Folkhälsomyndigheten, till Dagens Medicin.

Leif Ekholm, barnhälsovårdsöverläkare i Region Örebro län, är mycket kritisk till upphandlingen, som sköts av Region Skåne.

– Det är skrämmande dåligt skött. Nu måste man snabbt se till att säkra vaccinförsörjningen både för skolhälsovården och för de minsta barnen, säger han.

LÄS MER: Spred felaktigheter om vaccin till föräldrar
