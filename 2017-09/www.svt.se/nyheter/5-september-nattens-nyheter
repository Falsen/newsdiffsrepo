5 september: Nattens nyheter
Mathias Gerdfeldter

Efter det förödande ovädret Harvey förbereder sig nu Karibien och USA på nästa stora tropiska storm, Irma, som växt till sig ute på Atlanten och nu närmar sig Nordamerika.

Ett tåg har kört in en personbil i närheten av Ervalla två mil norr om Örebro. Enligt polisen har samtliga ombord både i bilen och på tåget klarat sig oskadda, men det rådde efter olyckan tvärstopp i trafiken förbi platsen.

Till följd av en ovanligt kall vår har många äpplen vuxit till sig med olika estetiska frostskador. Dessa brukar normalt inte säljas direkt till privatkonsumenter.
