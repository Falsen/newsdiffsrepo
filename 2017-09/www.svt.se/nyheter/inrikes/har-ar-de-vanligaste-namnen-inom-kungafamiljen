William – favoritnamnet bland spelbolagen
Erik Wikén

Det brittiskt klingande namnet William är en lågoddsare när det gäller prins Carl Philip och prinsessan Sofias andra son.

Den som väljer att satsa pengar erbjuds fyra gånger pengarna tillbaka vid en eventuell vinst hos ett av de största spelbolagen på den svenska marknaden.

Om prins Carl Philip och prinsessan Sofia döper enligt förhandstipsen kommer den lilla prinsen att få ett moderiktigt namn, William hamnade på tredje plats bland de vanligaste pojknamnen i Sverige under 2016.

LÄS MER: Här rättas prins Carl Philip av barnmorskan

Namnet bär dessutom viss historisk tyngd. Prins Carl Philips farfars fars bror hette nämligen Wilhelm – den tyska versionen av William.

Prins Carl Philip och prinsessan Sofias första son heter Alexander. Även det var ett tio i topp-namn, något som talar för att paret skulle välja ett populärt namn även denna gång, enligt spelbolaget.

LÄS MER: Estelle-effekten uteblev

Andra troliga namn, enligt förhandstipsen, är Gustaf, Folke, Johan och August. Riktiga högoddsare är däremot Adolf och Zlatan som båda ger 500 gånger pengarna tillbaka vid eventuell vinst.

SVT livesänder tillkännagivelsen som sker på Kungliga slottet i dag klockan 11.45.

– Det är upp till prinsparet vilka namn de ska välja. De har de säkert en dialog med övriga familjemedlemmar men beslutet ligger hos föräldrarna, säger Margareta Thorngren, informationschef vid Hovet.
