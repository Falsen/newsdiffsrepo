Jimmie Åkesson: ”Ulf Kristersson kan bara ta makten med min hjälp”
Kaj Söderin

Den före detta moderatledaren Anna Kinerg Batra öppnade i januari i år för samtal med Sverigedemokraterna. Men den kandidat till partiledarposten i Moderaterna som är populärast, Ulf Kristersson sade däremot tidigare i Morgonstudion nej till alla former av samarbete och förhandling med Sverigedemokraterna.

LÄS MER: Ulf Kristersson (M): Vi kommer inte att förhandla med SD

– Ulf Kristersson, Stefan Löfven eller någon annan kommer inte kunna att bilda egen majoritet efter nästa val. Jag tycker att Ulf Kristersson svävar på målet, han kan inte svara på hur han ska kunna ta makten med Alliansen, om de blir mindre än de rödgröna. Det kan han bara göra med min hjälp, säger Jimmie Åkesson.

Intresset för att ställa frågor till partiledaren var stort och en av tittarfrågorna var hur Sverigedemokraternas vargpolitik ser ut.

– Det är en jättelång diskussion, men det man framför allt bör göra är att öka det lokala och regionala inflytandet, säger Jimmie Åkesson.

LÄS MER: Jimmie Åkesson: ”Vi tänker återupprätta folkhemmet”

En annan tittarfråga var hur det kommer sig att Sverigedemokraterna utmärker sig med att ha kriminellt belastade i toppskiktet, både på kommunal och nationell nivå

– Jag vet inte om vi utmärker oss, jag har aldrig sett någon jämförelse, det brukar vara ett ensidigt granskande när man jämfört. När Dagens Nyheter gjorde en jämförelse mellan alla partier och brottsbelastade kandidater var vi inte i topp. Då såg det ganska bra ut för vår del.
