Sveriges vanligaste namn – nu och då
Erik Wikén

Under måndagen tillkännagavs namnet på prins Carl Philip och prinsessan Sofias andra barn.

Resultatet: Gabriel Carl Walther. Därmed fick lillprinsen inte något tio i topp-namn till skillnad från storebror Alexander.

Det vanligaste tilltalsnamnet för pojkar under 2016 var Oscar. Knappast någon överraskning med tanke på att just Oscar är det enda namnet som funnits med bland de tio vanligaste pojknamnen sedan 1998, enligt Statistiska Centralbyrån (SCB).

Bland flickorna är det Julia som prenumererat på tio i topp listan längst bland de namn som återfinns där nu. Populärast under 2016 var Alice klart före näst vanligaste namnet Lilly.

De största klättrarna under 2016 -  alltså de namn som procentuellt sett ökat mest – bland flickorna var Cleo, Penny och Luna och bland pojkarna Nicolas, Frans och Tage.

En snabb återblick visar att vi i dag tänker annorlunda när vi namnger våra barn. På bondesamhällets tid döptes exempelvis äldste sonen och dottern ofta efter farfadern och farmoderns namn.

LÄS MER: Nu kan vem som helst ta ditt efternamn – om det är tillräckligt vanligt

Att använda gamla släktnamn är fortfarande populärt men idag snarare som andranamn än som tilltalsnamn.

Topparna har dessutom blivit lägre. Det betyder att det i dag procentuellt sett är färre andel av befolkningen som heter ett toppnamn jämfört med för femtio år sedan.
