Konsumentverket: ”Få konsumenter läser avtal”
Kaj Söderin

Enligt Konsumentverket kan operatörers kanalutbud komma att ändras – konsumentens rättigheter beror på hur avtalet ser ut och andra omständigheter. Om det är en mindre viktig kanal som släcks har kunden rätt till prisavdrag eller kompensation i form av andra kanaler. Men om det är en betydande ändring kan avtal hävas.

LÄS MER: Miljonpublik blir utan Kanal 5

– Som konsument har man inte alltid rätt att säga upp avtal vid förändring. Om det är en mindre kanal som släcks kan man få ersättning. Om kunden kan hävda att avtalet tecknades i syfte för se en specifik kanal, kan avtalet hävas, säger Cecilia Norlander, jurist på Konsumentverket.

LÄS MER: Discovery riskerar släckas ner igen

Till helgen kan miljontals tv-tittare missa VM-kvalmatchen som sänds i Kanal 5, om inte parterna kommer överens. Men enligt Cecilia Norlander är det svårt att avgöra om kunden anser att släckningen av en kanal är så pass allvarlig att avtal kan hävas. Hon betonar att konsumenter måste bli mer uppmärksam när avtal tecknas med olika operatörer.

LÄS MER: Stor ilska efter miljonnedsläckningen

– Få konsumenter läser avtal, vilket man alltid ska göra. Men det är även Konsumentverkets ansvar att se till att avtal är skäliga, som konsument har man alltid vissa rättigheter, säger Cecilia Nordlander och fortsätter:

– Det är vid sådana här ärenden som vi brukar få in anmälningar.
