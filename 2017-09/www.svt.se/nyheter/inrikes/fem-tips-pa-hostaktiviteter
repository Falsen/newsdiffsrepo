Så klarar du hösten – Här är de fem hetaste tipsen
Agnes Laurell

Det är inte lika varmt som det var innan men ofta är naturen som allra finast på hösten när löven skiftar mot rött. Med hösten blir dagarna mörkare och då är det lätt att tröttheten kommer krypande – just då är det extra viktigt att ta vara på dagen. Så ut på promenader och njut av naturen innan hösten sprungit i väg till vinter.

LÄS MER: Tidig start på hösten

Dör du av tristess när du tänker på långa skogspromenader? En bra sak med hösten är att det är okej att vara inne. På sommaren är det nästintill skambelagt att befinna sig inomhus en solig dag, men på hösten är det ingen som bryr sig om du stannar hemma i soffan och binge-tittar på serier istället.

Osäker på vad du ska se? Kulturnyheterna listar seriehösten på SVT och höstens bästa filmer.

LÄS MER: Mycket svenskt i TV4-hösten

För alla svampälskare där ute är hösten en dröm. Ta på dig en varm tröja, häng korgen på armen och leta upp skogens guld. Bor du långt ifrån en svampglänta eller är du bara lat?

Ingen fara, många städer har skördemarknader där du kan köpa grönsaker och frukt som vuxit till sig och äntligen är redo att bli en god höstmåltid.

LÄS MER: Varmare klimat ger längre svampsäsong

Sugen på att läsa nya böcker, vill du bli specialist på amerikansk politik eller lära dig salsa? Starta en klubb! På hösten har du tid för nya intressen och aktiviteter så dra ihop några vänner och förkovra er.

Hösten tillåter också att vi drar ner på tempot och därför är den här årstiden den bästa för fika. Baka något, koka en kopp te och tänd några ljus. I oktober kan du fira både kanelbullens och chokladmuffinsens dag.

LÄS MER: Hon startade ”Kanelbullens dag”
