Sveriges elevråd: Skoluniform döljer problematiken med mobbning
Agnes Laurell

På Nordic international school i Norrköping måste alla elever bära skoluniform. Enligt Skolverket får skolor inte tvinga elever att ha skoluniform, men man får ha en överenskommelse med eleverna om gemensam klädkod.

LÄS MER: Skoluniform och ordning på ny skola

Ett argument som brukar användas i debatten om skoluniform är att det kan minska mobbningen, men det håller inte Lino Eriksson, vice ordförande på Sveriges elevråd, med om.

– Att ta på elever skoluniform döljer egentligen den här underliggande problematiken med att mobbningen inte handlar om kläderna i sig. Utan det handlar om värderingar och hur man behandlar varandra, säger hon.

I stället tycker hon att man ska prata med eleverna om varför mobbning uppstår och hur man behandlar varandra.

Finns det inta något bra med att barn, oavsett ekonomi, kan vara klädda likadant som sina kompisar?

– Det är så klart att alla har olika ekonomiska och sociala förutsättningar överallt i samhället. Men så ser det ut överallt, att sätta på elever skoluniform är egentligen att skydda från den verkliga världen.

TV: Pojkarna protesterade i kjol – nu ändrar skolan uniformen
