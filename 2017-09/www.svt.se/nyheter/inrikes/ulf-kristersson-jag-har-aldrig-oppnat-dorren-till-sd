Ulf Kristersson: ”Jag har aldrig öppnat dörren till SD”
Kaj Söderin

Det är ett knappt år kvar till valet och SVT:s nya morgonprogram Morgonstudion gästas av ledarna för riksdagspartierna. För att vända moderaternas sjunkande opinionssiffror så tror Ulf Kristersson att det krävs ett lagarbete.

– Vi måste ta oss samman och fokusera på rätt uppgift och bygga ett lag som fungerar, säger Ulf Kristersson.

LÄS MER: Jimmie Åkesson: ”Ulf Kristersson kan bara ta makten med min hjälp”

Hur partiet ska förhålla sig till Sverigedemokraterna är enkel enligt Ulf Kristersson.

– Den frågan är inte så komplicerad, varje parti har i grund och botten i uppgift att in i kaklet driva sin egen politik, och det gör man bäst med dem man gillar, alltså ska Alliansen fullt ut stå för vår egen politik, inte ge vika bara för att vi skulle kunna vinna. Sen får den som vill rösta på vår politik göra det, säger Ulf Kristersson.

LÄS MER: Ulf Kristersson (M) kandiderar till partiledarposten

Anna Kinberg Batra har tidigare sagt att Moderaterna bör samtala med Sverigedemokraterna, men Ulf Kristersson säger att han vill samtala och samarbeta med Alliansen.

– Jag har aldrig öppnat någon dörr till SD, säger han.
