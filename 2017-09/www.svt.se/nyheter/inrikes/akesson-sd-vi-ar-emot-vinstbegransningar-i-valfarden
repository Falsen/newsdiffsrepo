Åkesson (SD): Vi är emot vinstbegränsningar i välfärden
Agnes Laurell

Vinster i välfärden är en av politikens hetaste frågor. I mars kommer regeringen och Vänsterpartiet lägga fram förslaget om vinsttak i välfärden, men i det utesluts vårdsektorn.

– Vi måste säkerhetsställa att resurserna används för det de är avsedda för, säger civilminister Ardalan Shekarabi (S).

LÄS MER: Klart: Regeringen förslår vinsttak inom skolan och omsorgen

Sverigedemokraternas Jimmie Åkesson säger att de är emot ett vinsttak, istället vill de satsa på kvalitetskrav inom välfärden.

– Vi är mot vinstbegränsningar på det här sättet, säger Jimmie Åkesson. Jag har ingenting emot att privata företag gör vinst. Om det handlar om välskötta företag med hög kundnöjdhet, då ska man kunna göra vinst.

LÄS MER: Hård kritik mot vinsttaket: ”Hotar rätten att välja skola”

Istället menar Jimmie Åkesson att det handlar om att säkerhetställa kvaliteten med ett regelverk.

– Våra barn är inte varor, vi måste säkerhetsställa att vi har regler som faktiskt styr resursanvändningen, säger Shekarabi.

SD gick till val på just begränsningar av vinster i välfärden men har nu bytt riktning i frågan.

– Jag menar att man kan nå ett mål på olika sätt. Målet för mig är inte att jaga privata företag, målet för mig är att vi ska ha så hög kvalitet som möjligt i välfärden för så många människor som möjligt.

En majoritet i riksdagen är emot förslaget om ett vinsttak för skolan och omsorgen.

Det verkar ju inte gå igenom, varför lägger ni ändå fram det?

– För att det här behövs, och sju av tio svenskar vill begränsa vinsterna i välfärden. De ser problemen som Jimmie Åkesson vägrar se, säger Ardalan Shekarabi.

LÄS MER: Analys: ”Ett praktfullt slag i luften”
