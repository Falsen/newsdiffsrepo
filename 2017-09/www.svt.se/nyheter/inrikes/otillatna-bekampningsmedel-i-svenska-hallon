Otillåtet bekämpningsmedel i svenska hallon
Jon Lindhe

Myndigheten misstänker otillåten användning av bekämpningsmedlet hos primärproducenten enligt tidningen. Men hallonen har inte återkallats då halterna ligger långt under vad som är hälsofarligt.

Enligt Livsmedelsverkets analys innehåller hallonen 0.031 milligram pyrimetanil per kilo. Gränsvärdet ligger på 15 milligram per kilo.

– I det här fallet så låg det här långt under gränsvärdet. Det finns inga hälsorisker, säger Anders Jansson, statsinspektör på Livsmedelsverket.

Att använda pyrimetanil i odlingar av hallon är olagligt och livsmedelsverket har lämnat över ärendet till Länsstyrelsen i Skåne län och Hässleholms kommun som har tillsynen över primärproducenten.

Enligt Anders Jansson kan det finnas naturliga förklaringar. Pyrimetanil är tillåtet vid odling av bland annat päron, äpplen och jordgubbar, så om dessa odlingar legat nära hallonodlingen kan bekämpningsmedlet helt enkelt ha blåst dit.

LÄS MER: För mycket bekämpningsmedel i var tredje påse gojibär
