Kungen: Prinsen ska heta Gabriel Carl Walther
TT

Det blev Gabriel Carl Walther som den nye prinsen ska heta. Det tillkännagav kung Carl XVI Gustaf under måndagen. Den nye prinsens titel blir hertig av Dalarna.

Prins Gabriel som föddes klockan 11.24 i torsdags är prins Carl Philip och prinsessan Sofias andra son.

LÄS MER: Prins Alexander har blivit storebror

Kl 11.15 höll kung Carl XVI Gustaf konselj vid Kungliga slottet. Dessförinnan hade statsminister Stefan Löfven (S) och förste vice talman Tobias Billström (M) deltagit i en vittnesbekräftelse, som också den ägde rum på slottet.

– Det är svårt att hitta ett namn. Vi har ju inte hunnit lära känna personen än. Men jag tycker vi hittat ett bra namn, sade prins Carl Philip i helgen.

LÄS MER: Första bilden på nyfödde prinsen

En tacksägelsegudstjänst, Te Deum, hölls i Slottskyrkan vid 12.15, där bland annat den närmaste familjen, representanter för riksdag och regering och personal från hovet deltog.

TV: Här rättas prins Carl Philip av barnmorskan

– Det är en och tusen känslor på samma gång. Fantastiskt och underbart, sade prins Carl Philip i torsdags, om hur det kändes att bli tvåbarnsfar.
