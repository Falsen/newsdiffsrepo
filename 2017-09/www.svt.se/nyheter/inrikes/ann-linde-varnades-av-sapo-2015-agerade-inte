Ann Linde varnades av Säpo 2015 – agerade inte
Jon Lindhe

Som förre inrikesministern Anders Ygemans statssekreterare var det Ann Lindes uppgift att leda krishanteringen i regeringskansliet, med mandat att sammankalla flera organ vid allvarliga händelser. Men hon kallade, trots Säpos varningar, aldrig till några sådana möten 2015, enligt Svenska Dagbladet.

Ann Linde har själv uppgett att hon i september 2015 fick information från Säpo. Två månader senare fick hon en ännu skarpare varningssignal. Då ville Säpo stoppa outsourcingen till IBM, skriver tidningen.

Två Allianspolitiker, Tomas Tobé (M) och Mikael Oscarsson (KD) säger nu till Svenska Dagbladet att ett misstroendevotum mot Ann Linde inte omöjligt. Moderaternas rättspolitiske talesperson Tomas Tobé säger att uppgifterna är ”besvärande” om Linde har ”underlåtit att agera trots tydliga Säpo-rekommendationer”.
