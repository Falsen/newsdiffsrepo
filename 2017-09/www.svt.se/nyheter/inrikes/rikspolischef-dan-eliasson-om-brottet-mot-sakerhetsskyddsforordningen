Rikspolischef Dan Eliasson uttalar sig om brott mot säkerhetsskyddsförordningen
Marit Sundberg

Rikspolischef Dan Eliasson beslutade att ge ett privat företag åtkomst till hemlig och känslig information från Polismyndighetens personal- och lönesystem, vilket byter mot säkerhetsskyddsförordningen, avslöjar SR Ekot och P4 Stockholm.

Systemet innehåller namn, personnummer och löner på alla anställda. Det finns också uppgifter om anhöriga, barn och information om enskilda polisers resor.

Polisen hävdar dock att man inte gjort något fel.

Rikspolischef Dan Eliasson säger till TT att han inte har tagit något beslut som brutit mot säkerhetsskyddsförordningen. Personalen som har haft hand om IT-verksamheten har suttit i Sverige och jobbat mot polisens serverhallar i Sverige.

Däremot är han självkritisk till hur beslutet som han undertecknade för att inte använda en kryptering från Försvarsmakten är skrivet.

– När jag läser beslutet i dag mot bakgrund av det som har skett i Transportstyrelsen så ser jag att det inte är tillräckligt bra formulerat. Det är olyckligt, säger Dan Eliasson till TT.

På frågan om vad skälet var att engagera det här företaget att hjälpa till med driften, säger han till SVT Nyheter:

– De har hjälpt oss under lång tid att hantera löneutbetalningar. Vad vi nu har diskuterat är om vi kan ha andra tekniska lösningar än försvarskrypto och då har jag gett möjlighet för IT-avdelningen att göra det i enlighet med de möjligheter som anges i säkerhetsskyddsförordningen.

Enligt säkerhetsskyddsförordningen ska informationen vara krypterad med ett av Försvarsmaktens godkänt system. Men Dan Eliasson hävdar att han inte alls har gjort avsteg från säkerhetsskyddsförordningen.

– Det där är ett missförstånd som har cirkulerat under de senaste 24 timmarna. Om man läser säkerhetsskyddsförordningen väldigt tydligt står det att i grund och botten ska hemliga uppgifter då ska man använda försvarskrypto, men om du har kontroll på IT-lösningarna och systemen kan du använda alternativa lösningar och då måste de vara säkra. Vi har agerat helt i linje med säkerhetskyddsförordningen.

Men ni väl skickade information till det här företaget?

– Nej, vi skickar ingen information till en extern aktör.

TV: Kan vara en katastrof för poliser med skyddad identitet

LÄS MER: Polisen: ”Vi har inte gjort något fel”
