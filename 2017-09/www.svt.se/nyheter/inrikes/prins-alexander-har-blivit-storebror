Prins Alexander har blivit storebror
Iva Horvatovic

Kungahuset har en ny familjemedlem. På torsdagen kl 11:24 födde prinsessan Sofia en son.

– Prinsessan Sofia och barnet mår bra. Jag fick nyheten tidigt, vi har en organisation som gör att vi är nära prinsparet, säger Margareta Thorgren, informationschef vid hovet.

LÄS MER: BILDSPEL: Här är kungahusets nya generation

Det blev en liten pojke uppger Prins Carl Philip för den samlade pressen på Danderyds sjukhus några minuter efter tre på torsdagseftermiddagen. Lillprinsen väger 3400 gram och är lika lång som storebror Alexander var vid födseln, 49 cm.

– Vi har fått en lillebror, en liten pojke. Det känns superbra, säger Prins Carl Philip till de väntande journalisterna.

Prins Carl Philip vill inte säga vad pojken kommer att heta, men man har bestämt ett namn. Själv har han varit med under hela förlossningen och har även haft tid att hålla i sin nyfödda son.

– Han somnade så fint, säger Prins Carl Philip.

Prins Alexander är hemma och har inte fått träffa sin lillebror än, men Prins Carl Philip tror att han välkomnar beskedet.

– Jag tror Alexander är glad över att få en lillebror, säger Prins Carl Philip.

Efter en kortfattat pressträff, där Prins Carl Philip framstår lättad, glad och avslappnad, tackar han för sig.

– Jag skulle jättegärna vilja gå tillbaka till min lilla familj nu, säger Prins Carl Philip och lämnar rummet.

Den nya bebisen blir nummer sex i tronföljden, efter faster Victoria och kusinerna Estelle och Oscar, sin pappa Carl Philip och storebror Alexander, men före faster Madeleine och kusinerna Leonore och Nicolas. (se faktaruta)

LÄS MER: Quiz – Vad vet du om kungahusets minstingar?
