Utlandskorrespondent kan vinna kristall
Kaj Söderin

Carina Bergfeldt har som första utlandskorrespondent någonsin blivit nominerad till årets tv-personlighet. Carina Bergfeldt jobbar som SVT:s USA-korrespondent och har synts flitigt i rutan det senaste året under bland annat det amerikanska presidentvalet.

Galan leds av veteranen Kattis Ahlström som bland annat utlovar glitter och glamour under kvällens direktsändning. På den direktsända tv-galan får vi veta vilka program, programledare och skådespelare som gjort störst avtryck på både jury och publik. Totalt har 29 personer nominerats i 19 olika kategorier av Kristallen. Galan leds av programledaren och tv-profilen Kattis Ahlström som själv vann pris som årets kvinnliga programledare för ”Tv-huset” i SVT 2005.

– Det känns hedrande och roligt att leda Kristallen och lyfta fram allt från smarta och roliga kollegor till program som gjort skillnad i stort och smått, säger Kattis Ahlström om sin programledarroll.

SVT direktsänder galan, som startar klockan 20.00 i SVT1.
