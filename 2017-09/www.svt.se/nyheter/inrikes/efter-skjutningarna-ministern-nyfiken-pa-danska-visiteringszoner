Efter skjutningarna: Ministern nyfiken på danska visitationszoner
Kalle Jansson

Sedan 2004 har dansk polis rätt att införa tillfälliga så kallade visitationszoner där polisen utan skälig misstanke kan visitera folk för att söka efter till exempel vapen.

LÄS MER: Köpenhamn inför stor visitationszon

I somras införde den danska polisen visitationszoner på två ställen i Köpenhamn för att komma tillrätta med tillgången på vapen på allmän plats.

SVT Nyheter har tagit del av nya siffror från den svenska polisen som visar en dyster bild av antalet skjutningar det senaste halvåret.

LÄS MER: Rädsla efter skjutningar – fler söker hjälp

Från januari 2017 till och med juli har det skett 178 skjutningar runt om i landet. Antalet döda var 25 och antalet skadade 73.

Justitieminister Morgan Johansson menar att det danska systemet är intressant för att få bukt med tillgången på vapen på allmänna platser.

LÄS MER: Nya visitationszoner i Köpenhamn

– Jag skulle gärna vilja ta del av erfarenheterna av det danska systemet för att se hur det fungerar, säger Morgan Johansson till SVT Nyheter.

Systemet med visitationszoner har kritiserats för att det är ett ingrepp i den personliga integriteten och Morgan Johanson menar att man måste väga in det.

– Det skall naturligtvis alltid vägas mot integritetsaspekterna, men som jag förstår det så har det haft effekt i Danmark och jag ska med intresse se vilka utvärderingar som finns.
