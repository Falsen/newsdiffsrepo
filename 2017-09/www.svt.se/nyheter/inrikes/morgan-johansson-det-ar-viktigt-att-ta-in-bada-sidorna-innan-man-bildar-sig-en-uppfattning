Morgan Johansson: Rikspolischefen bör göra sig tillgänglig
Erik Wikén

Morgan Johansson uppmanade under onsdagen rikspolischef Dan Eliasson att göra sig tillgänglig för medierna. Eliasson har hittills avböjt att kommentera uppgifterna om att polisen hanterat säkerhetsklassad information på ett felaktigt sätt.

– Det är viktigt, tycker jag, att han gör sig tillgänglig för att svara på frågor. Det finns ju som vi vet en stor efterfrågan på mer information om detta. En del av detta handlar om sekretessbelagda uppgifter så man kan inte vara fullständigt öppen med allting men man måste ändå kunna säga så mycket som möjligt, säger Morgan Johansson.

Enligt uppgifter till SVT Nyheter kommer rikspolischefen kommentera uppgifterna senare under onsdagskvällen.
