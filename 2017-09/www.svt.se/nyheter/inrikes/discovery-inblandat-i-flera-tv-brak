Discovery inblandat i flera tv-bråk
Anders Eliasson

Bara denna sommar har det blivit två. Förutom den nu pågående släcktes i juni Discovery Networks kanaler för 1,5 miljoner tv-tittare som hade Telia-abonnemang.

Här några konflikter de senaste åren:

* Juni 2017 – Discovery Networks kanaler släcks för 1,5 miljoner tv-tittare som har Telia-abonnemang efter att Telia och Discovery Networks inte lyckats komma överens om ett nytt tv-avtal i tid. Tv-tittarna får tillbaka kanalerna efter drygt ett dygn.

* Februari 2016 -  800.000 svenskar förlorar tillgången till tolv av sina tv-kanaler, däribland Kanal 5, Kanal 9 och Discovery Channel, i en tv-konflikt mellan Telenor och Discovery Networks. Efter drygt en vecka kommer parterna överens om ett nytt avtal och tv-tittarna får tillbaka sina kanaler.

* April 2015 – flera tv-kanaler släcks ner efter bråk mellan Telia och SBS Discovery. Telia vill inte gå med på kanalpaketeringen som SBS vill sälja. 700.000 drabbas och många kunder väljer att lämna Telia under den veckolånga konflikten.

LÄS MER: Discovery riskerar släckas ner igen

LÄS MER: Tv-kanaler har släckts för tv-kunder

LÄS MER: Tv-kanaler släcktes i natt
