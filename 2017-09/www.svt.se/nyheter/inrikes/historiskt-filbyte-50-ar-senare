Historiskt filbyte 50 år senare
TT

Mellan Sveavägen och Birger Jarlsgatan bytte de fil och susade sedan vidare till en gemensam frukost ute på Djurgården.

Samtliga förare körde bilar av -67 års modell eller äldre.

Högertrafikomläggningen var på sin tid mycket omdebatterad. Redan 1955 hade svenska folket sagt tydligt nej i en rådgivande folkomröstning. Men 1967 hade grannländerna redan lagt om och dessutom hade Sverige, liksom de flesta andra europeiska länder, vänsterstyrda personbilar.

Själva övergången, ”Dagen H”, föregicks av en påkostad informationssatsning med en egen kampanjlåt: Peter Himmelstrands ”Håll dig till höger, Svensson”.
