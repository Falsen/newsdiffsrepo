Experten: Finns bara två argument när det kommer till vinster i välfärden
Agnes Laurell

Frågan om vinster i välfärden spås bli het under hösten. Regeringen och Vänsterpartiet lägger fram ett gemensamt förslag för att begränsa vinsterna för privata välfärdsföretag inom skola och omsorg. Samtidigt har Sverigedemokraterna, som gick till val med den politiken, vänt helt i frågan.

LÄS MER: Majoritet av svenskarna vill begränsa vinster i välfärden

När åsikterna flyger i luften är det inte så lätt att hålla koll på vad frågan egentligen handlar om. Men enligt nationalekonomen Eva Mörk finns det egentligen bara ett argument för och ett argument emot vinster för privata aktörer i välfärden.

Argumentet för: Privata vinstdrivande företag har större drivkraft än offentliga att effektivisera och hålla kvaliteten hög. De vill gå med vinst och därför måste de erbjuda en produkt som många vill ha.

Argumentet mot: Det finns en risk att kvaliteten försämras om privata företag satsar på kostnadsbesparingar. Vinstdrivande bolag kan satsa på besparingar för att det är ett lätt sätt att öka vinsten.

LÄS MER: SVT granskar: Missvisande siffror i välfärdsdebatten
