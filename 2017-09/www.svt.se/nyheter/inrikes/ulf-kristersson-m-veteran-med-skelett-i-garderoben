Ulf Kristersson – M-veteran med skelett i garderoben
Jon Lindhe

Ulf Kristersson är född 1963 och uppvuxen i Torshälla utanför Eskilstuna. Han läste nationalekonomi vid Uppsala universitet och har skrivit flera böcker. I dag bor Kristersson i Strängnäs och är gift med entreprenören och PR-konsulten Birgitta Ed Kristersson.

Mellan 1988 och 1992 var Kristersson Muf-ordförande innan han blev ersatt av Fredrik Reinfeldt. Han har haft en rad politiska uppdrag inom Moderaterna, bland annat som kommunalråd i Strängnäs, socialborgarråd i Stockholm och som riksdagsledamot i två omgångar, mellan 1994-2000 och 2014 tills idag.

LÄS MER: Kristersson kandiderar till partiledarposten

Mellan 2010 och 2014 var Kristersson socialförsäkringsminister i regeringen Reinfeldt och han har tidigare varit Moderaternas talesperson i social- och familjepolitiska frågor.

SVT:s inrikespolitiske kommentator Mats Knutson beskriver Kristersson som en skicklig debattör och en driven talare. Han har också en bred politisk erfarenhet och ett brett kontaktnät, enligt Knutson.

TV: Den nya M-ledarens tre viktigaste uppgifter

2008 hamnade Ulf Kristersson i blåsväder då det uppdagades att han bodde i en lägenhet som var avsedd främst för utsatta och hemlösa kvinnor. Dåvarande socialborgarrådet Kristersson fick, via kontakter, en stor hyreslägenhet i en fastighet på Södermalm som ägdes av Ersta diakonisällskap.

Statsåklagare Nils-Eric Schultz valde att inleda en förundersökning om misstänkt mutbrott och bestickning, eftersom Ersta diakonisällskap hade en nyckelroll i stadens socialpolitik, som Kristoffersson var ytterst ansvarig för. Förundersökningen lades dock ner några månader senare.

LÄS MER: Statsråd i blåsväder för bostäder och mutbrott

När Kristersson blev minister 2010 kom det fram att han och hans fru under många år haft ytterligare en lägenhet på Kungsholmen i Stockholm. En lägenheten de fick de via kontakter genom fastighetsbolaget Einar Mattsson. Vd:n i detta fastighetsbolag är god vän med familjen Kristersson.

Frågan var extra känslig då Stockholms stad under 2008, när Kristersson var socialborgarråd, sålt 1.200 hyreslägenheter till just fastighetsbolaget Einar Mattsson.

Ulf Kristersson har också erkänt att han köpte svart städhjälp 2001.

LÄS MER: Nya ministern fick hyresrätt genom kontakter
