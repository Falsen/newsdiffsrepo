7 september: Nattens nyheter
Prescilia Haddad

Moderaterna vill skärpa kraven för att bli svensk medborgare och samtidigt införa en ”integrationsbonus”. Reglerna bör utformas så att de motsvarar de övriga nordiska länderna och Tyskland, skriver moderaterna Tomas Tobé och Gunnar Strömmer på DN Debatt.

Människor runt om i världen riskerar att få i sig plastpartiklar via dricksvattnet, enligt en ny rapport. I 83 procent av proverna som togs i länder världen över hittades plast i kranvattnet.

Turkiets president anklagas ofta för maktfullkomlighet och odemokratiska metoder. Men han är också älskad av miljoner turkar. SVT Nyheter begav sig till en stad i Anatoliens inre där stödet för president Tayyip Recep Erdoğan är som störst.
