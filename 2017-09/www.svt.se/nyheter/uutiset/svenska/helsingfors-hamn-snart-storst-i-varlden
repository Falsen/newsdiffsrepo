Helsingfors hamn snart störst i världen?
Mikaela Sonck

– Vi har tidigare legat efter Dover med flera miljoner passagerare, men i fjol var skillnaden bara några procentenheter och i år ser vi ut att komma upp på samma nivåer som Dover, säger Kimmo Mäki, vd för Helsingfors hamn, till Yle Uutiset.

Över elva miljoner passagerare reser årligen genom Helsingfors hamn, de flesta av dem på väg till Tallinn. Lyxkryssarna som med jämna mellanrum gästar Helsingfors räknas ändå inte med i statistiken. När det gäller mängden lyxkryssare per år har Helsingfors ännu en bra bit att gå för att kunna placera sig i världstoppen.

Till Stockholm reser dryga två miljoner passagerare varje år.
