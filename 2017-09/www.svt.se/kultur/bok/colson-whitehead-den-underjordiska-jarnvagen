Han skriver om ett Amerika som svikit sina löften
Abdul Hibombo Reporter

Romanens huvud person heter Cora – en ung kvinna som rymmer från ett bomullsplantage i Georgia. En försyndelse så grov att den kunde straffas med en plågsam död. Och den skoningslösa slavjägaren Ridgeway är hack i häl efter henne.

Coras mamma rymde själv några år tidigare och Cora blev lämnad kvar ensam på plantagen. Nu tar hon också chansen när en av nykomlingarna frågar om hon vill följa med norrut. De tar den underjordiska järnvägen – benämningen för det nätverk av frivilliga som hjälpte slavar att fly från söder till norr – men i Colson Whiteheads roman är järnvägen en konkret underjordisk flyktväg.

– Boken är inspirerad av en Harry Jacobs memoarer. Hon gömde sig i 7 år innan hon äntligen lyckade fly till norr, säger Colson Whitehead till Kulturnyheterna.

Harry Jacobs skildrar sin omvandling från slavflicka till slavkvinna och sexobjekt för sin ägare. Som kvinna förväntades hon avla barn – ju fler desto bättre för då får plantageägaren fler som kan arbeta. En helt annan utsatthet jämfört med de manliga slavarna.

Den underjordiska järnvägen en nervkittlande reseskildring i tid och rum genom ett rasistiskt Amerika som på olika sätt systematiskt behandlar den svarta befolkning som icke-människor.

När Cora hamnar i South Carolina förvandlas hon till utställningsföremål på ett museum. Och i North Carolina härjar lynchmobben som vill utrota svarta. Varje stat har sin egen metod för att handskas med sina svarta.

– På sin resa genom Amerika får hon uppleva hon de olika staterna förhåller sig till självständighets förklaringen, viktiga dokument för demokratin – som slår fast att alla människor är föda lika, säger Colson Whitehead, men konstaterar också att landet fortfarande inte uppfyllt sina löften om allas lika värde.

– Det är skrämmande att nynazisterna nu känner mod att marschera öppet utan mask, säger han

Den underjordiska järnvägen är Colson Whiteheads sjätte roman. Idén fick han redan år 2000. Men han tyckte då att han inte var tillräckligt mogen för att ge sig på ett så tungt ämne som slaveri. Han vill skriva några andra böcker först. Men nu är den här, översatt till svenska av Niclas Nilsson.

”Den underjordiska järnvägen” har tokhyllats av en enig kritikerkår för sin stilistiska och historiska träffsäkerhet och prisats med både American Book Award och det prestigefyllda Pulitzerpriset. Nu ska boken också bli tv-serie regisserad av Oscarsvinnaren och Moonlight-regissören Barry Jenkins.
