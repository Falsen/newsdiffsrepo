Poeten John Ashbery har dött
Johanna Palm

Han anses av många vara en av de främsta poeterna i USA. Bland de mest prestigefyllda priserna märks Pulitzerpriset som Ashbery tilldelades år 1976 för sin bok ”Självporträtt i en konvex spegel och andra dikter”. Men även har hans litterära gärning tilldelats amerikanska pris så som National Book Award samt National Critics Circle Prize.

Ofta fanns Ashbery benämnd i spekulationerna kring vem som tilldelas kommande Nobelpris i litteratur.

Ashbery debuterade som poet redan år 1953 med diktsamlingen ”Turandot and other poems”. Han räknas ofta tillhöra den modernistiska så kallade New York-skolans första generation.

Genom åren har hans utgivning kommit att omfatta över ett trettiotal böcker, innefattande såväl poesi, noveller, översättningar samt en roman. Men John Ashbery arbetade även som litteratur- och konstkritiker i tidningar så som New York Herald Tribune och Newsweek.

År 2011 tilldelades han av den dåvarande amerikanske presidenten Barack Obama en hedersmedalj för sitt författarskap.

John Ashbery blev 90 år gammal.
