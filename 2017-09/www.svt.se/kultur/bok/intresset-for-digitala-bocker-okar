Intresset för digitala böcker ökar
Johanna Palm

I den statistik som Svenska bokhandlareföreningen och Svenska förläggareföreningen tagit fram syns en positiv – om än liten – utveckling på den svenska bokmarknaden år 2017.

Den totala bokförsäljningen har nämligen ökat med 4,5 procent det första halvåret, och räknas antalet böcker uppgår ökningen till 12,6 procent.

Men försäljningen i den fysiska bokhandeln har däremot minskat med 4,2 procent. För det är de digitala abonnemangstjänsterna och internetbokhandlarna som lockar flest köpare numera.

– Det är positivt att fler människor tar del av litteratur på nya sätt och i nya format, Det är viktigt att den tryckta boken fortsatt har ett skyltfönster och stark försäljning via den fysiska bokhandeln, säger Erik Wikberg, författare till rapporten och forskare vid Handelshögskolan i Stockholm, i ett pressmeddelande.
