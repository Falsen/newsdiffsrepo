Kraut-pionjären Holger Czukay död
Johanna Palm

En av pionjärerna inom den experimentella genren: Holger Czukay, född år 1938 i Polen, gick bort under tisdagen, rapporterar den tyska dagstidningen Kölner Stads-Anzieger.

Han var en av grundarna till den ikoniska gruppen Can som jämte band så som Kraftwerk och Faust kom att bli inflytelserika för experimentella musikens utveckling under slutet av 1960- och 70-talet. Utöver sin roll som basist spelade även Czukay in ett flertal av gruppens album, så som de betydande krautrock-albumen ”Tago Mago”, ”Ege Bamyasi” och ”Future Days”.

Men han kom även senare att släppa ett antal soloalbum, det sista så sent som år 2015: albumet ”Eleven Years Innerspace”.

Holger Czukay blev 79 år.
