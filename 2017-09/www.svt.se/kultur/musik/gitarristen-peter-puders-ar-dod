Gitarristen Peter Puders är död
Lydia Farran-Lee

Peter Puders föddes 1959 i Stockholm, och det var i Lund under 1970-talet som hans musikliv kom att inledas i bandet TT Reuter.

Peter Puders har även spelat i postpunkbandet Commando M Pigg. Ett band som blev starkt inflytelserika för den svenska musikscenen under 1980-talet. Men även kom Peter Puders att spelat in skivor med Stig Vig. Och som studiomusiker spelade han bland annat med Ulf Lundell och Imperiet.

Men också på två av Joakim Thåströms soloskivor har han varit delaktig.

Bandet Commando M Pigg återförenades under senare år och släppte år 2015 albumet ”När dom dumma har fest”.

Henrik Venant spelade tillsammans med Peter Puders i TT Reuter och säger till Kulturnyheterna Puders var en oerhört inspirerande bandkamrat och musiker.

– Han höll absolut högsta klass och hade en oerhörd integritet och orginalitet. Han var världens underbaraste människa, säger han.

Kulturnyheternas Kristofer Lundström minns Puders som en svensk Edge.

– I mitt pojkrum var Peter Puders en av de största. Tillsammans med andra hjältar som U2&#x27;s Edge och Gang of Fours Andy Gill fick hans gitarr mig att verkligen lyssna och sväva iväg genom att vara så lekfull och avig, säger han.

Peter Puders blev 58 år gammal.
