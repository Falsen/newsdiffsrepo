”Holger Czukay – Ett av popmusikens verkliga underbarn”
Kristofer Lundström

Vi börjar mjukt och melodiskt med” She Brings the Rain”, med amerikanen Malcolm Mooney som sångare, från Cans andra skiva ”Soundtracks”.

Därefter en magisk sväng till undergången – ”Mushroom” –  där Damo Suzuki beskriver känslan av att se ett svampmoln (även om jag läst påståenden om att mushroom head kan syfta på tyska pilzkopf (svampskalle), som var en benämning på Beatles moptopfrisyr).

”Halleluhwah” från samma skiva, Tago Mago, är ett perfekt exempel på hur mycket andra lånat och hämtat från Can med ett envetet, hypnotiskt gung som bara pågår – och på sin tid stal väl Happy Mondays” det här mer eller mindre rakt av, eller hur?

Mer experimentella ljud i ”Sing Swan Song” och tillbaka till taktfast metronommusik i ”One More Night” – båda från skivan Ege Bamyasi.

”Moonshake” från Future Days är en poppärla från en skiva som annars domineras av ambientmusik. För några år sedan gavs det ut en box med tejper man hittat, Lost Tapes, och från den skivan kan man exempelvis rycka ”Millionenspiel”.

LÄS MER: Kraut-pionjären Holger Czukay är död

Efter att Holger Czukay lämnade Can började han sporadiskt producera egna skivor. Jag har bara en mina ägor: Der osten ist rot och den är sporadiskt bra. Den lätt tokiga singeln Photo Song är väl ett bra exempel på det.

Sedan fortsatte han jobba med sådana som Brian Eno och Jah Wobble, men kanske skulle jag själv säga att hans samarbete med Japan-sångaren David Sylvian skapade det bästa albumet post-Can: Flux + Mutability.

En spellista på drygt en timme med ett av popens verkliga underbarn.
