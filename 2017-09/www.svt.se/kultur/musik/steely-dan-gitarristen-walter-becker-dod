Steely Dan-gitarristen Walter Becker död
Jakob Kjellmer

Walter Becker föddes 1950 i New York-stadsdelen Queens. Under 60-talets college-år träffade han pianisten och sångaren Donald Fagen som kom att bli hans parhäst genom stora delar av karriären.

Efter några år som låtskrivare på skivbolaget ABC i början av 70-talet startade Becker och Fagen jazzrockgruppen Steely Dan.

Bandet gav ut flera uppmärksammade album, däribland debuten ”Can&#x27;t buy a thrill”, ”Aja”  och ”Gaucho”. Walter Becker har framförallt verkat som en av bandets gitarrister och arbetat som producent.

Efter ett långt uppehåll (1980-2000), då Becker producerade artister som China Crisis och Ricki Lee Jones, började bandet turnera och spela in skivor igen.

Steely Dan valdes in i Rock and Roll hall of fame 2001.
