DNA-testet klart: Maria Pilar är inte Salvador Dalis dotter
Joachim Sundell

Beskedet blir sannolikt slutet på den tio år långa debatten om huruvida konstären Salvador Dali hade några barn. Spåkvinnan Maria Pilar Abel har i tio års tid hävdat att hon är Dalis dotter, en fråga som till sist togs upp i domstol efter att Pilar Abel begärt ett faderskapstest.

För att kunna få svar beslutade spansk domstol att gräva upp Dalis kropp i somras, ett beslut som väckt internationell uppmärksamhet. Nu är resultatet av DNA-testet här – och visar att Pilar Abel inte är Salvador Dalis enda barn, uppger spanska tidningen La Vanguardia.

Hade Pilar Abel visat sig vara Dalis dotter hade hon fått rätt till en fjärdedel av Dalis kvarlåtenskap. En ansenlig förmögenhet från en konstnär vars verk idag klubbas för hundratals miljoner kronor på auktion.

Maria Pilar Abel har uppgett att hennes mamma hela hennes liv sagt att hon är resultatet av en affär mamman hade med Salvador Dali under 50-talet. Maria Pilar Abel har ännu inte kommenterat beskedet.
