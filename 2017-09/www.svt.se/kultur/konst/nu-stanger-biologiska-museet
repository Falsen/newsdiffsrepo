Nu stänger Biologiska museet
Jakob Runevad Kjellmer

Ett landmärke på Djurgården, älskat av alla, men besökt av desto färre. För över hundra år sen låg museet i den pedagogiska frontlinjen med sitt diorama med uppstoppade djur. Men idag stänger det alltså för besökare – trots vissa protester från allmänheten.

LÄS MER: Biologiska museet stänger – på obestämd tid

Nu tar en popup-restaurang över museets lokaler.

Konstnären Lars Bergström, som startat en vänförening för Biologiska, menar att Stockholm går miste om en unik miljö.

– Det är en magisk plats som stått stilla i hundra år. Platsen pendlar mellan en vetenskaplig del för att visa hur naturen ser ut – och en konstnärlig gestaltning med måleri. Det är en helhetsupplevelse som är väldigt unik, säger han.
