Greta Gris i ny spindelkontrovers
Lydia Farran-Lee

Avsnittet ”Mister skinny legs” från 2004 togs bort från australiska ABC första gången 2012 eftersom budskapet att spindlar var snälla och inget att vara rädd för var ”olämpligt”, skriver The Guardian.

Greta säger i avsnittet att spindlar inte kan skada någon varpå barnen plockar upp spindlarna, nattar dem och ger dem te.

ABC gjorde bedömningen att avsnittet inte var lämpligt för en australisk publik i och med att spindlar i allra högsta grad kan vara farliga i landet.

Trots förbudet sändes avsnittet igen sista veckan i augusti på en betalkanal för barn. Efter att ha kontaktats av media har kanalen lovat att inte sända det igen.
