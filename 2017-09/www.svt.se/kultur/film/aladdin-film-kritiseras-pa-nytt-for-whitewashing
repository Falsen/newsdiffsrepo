Aladdin-film kritiseras på nytt för whitewashing
Johanna Palm

Kulturnyheterna har tidigare rapporterat om den kritik som riktades mot filmbolaget efter att de valt en skådespelare som saknar arabiskt påbrå för rollen som Jasmine den nya filmatiseringen av Aladdin.

Skådespelaren Naomi Scott, som ska spela Jasmine, har indiskt påbrå. Kritikerna framhärdade då att Disney borde tagit tillfället i akt att representera kvinnliga skådespelare från mellanöstern, samt anklagade filmbolaget för att likställa mellanöstern och indien.

LÄS MER: Disney kritiseras för Jasmine i nya Aladdin

Nu har filmen, regisserad av Guy Richie, på nytt hamnat i blåsväder sedan det uppdagats att de skapat en helt ny karaktär som varken finns med i orginalsagan eller den animerade versionen av historien från år 1992, skriver Contact Music. En karaktär som rollbesatts med skådespelaren Billy Magnussen – som är vit.

”Var det verkligen nödvändigt att kasta in en vit kille i filmen, Disney? Ingen frågade efter det”, frågar sig en person på twitter. En annan tycker att den nya karaktären och castingen av Magnussen är helt onödig.
