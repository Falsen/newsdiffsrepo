BBC vidtar åtgärder efter kritik om ojämställda löner
Joachim Sundell

BBC:s direktör meddelar nu att de kommer genomföra en undersökning kring löneskillnaderna bland personalen, och ytterligare en undersökning som tittar på andra faktorer för skillnader i lönesättning.

BBC kommer även att genomföra en liknande undersökning för de skådespelare som medverkar i deras tv-serier, uppger BBC.

LÄS MER: Skarp kritik mot BBC efter löneskillnader mellan män och kvinnor

Det var i somras som BBC:s årsrapport visade att 34 procent av företagets bäst betalda var kvinnor, medan 62 procent var män. Siffrorna gäller de programledare och skådespelare som tjänar mer än 1,5 miljoner kronor om året, och orsakade en debatt kring varför BBC betalar män bättre än kvinnor.

Företagets löneskillnader har fått skarp kritik från flera av företagets kvinnliga programledare, som även kommenterat de nya åtgärderna. De säger i ett gemensamt uttalande att man kräver ”verklig förändring” innan årets slut.

– Ledningen måste utan tvekan vara medvetna om hur allvarlig frågan om lika lön är bland företagets kvinnliga anställda, säger programledarna Clare Balding, Jane Garvewy och Mishal Husain i ett gemensamt uttalande.

– Vi kommer att följa utvecklingen för att försäkra oss om att verklig förändring sker, och snart, fortsätter de.
