”Bonusfamiljen” årets tv-drama
Lydia Farran-Lee

Kristallengalan är igång och totalt 17 kategorier ska avverkas innan tv-Sverige prisats klart.

Kvällens programledare Kattis Ahlström inledde galan genom att mima till ”Du måste finnas” och gestikulerade hyllningsaktigt mot en tv och ett antal utvalda tv-stjärnor.

Filip och Fredrik plockade hem det första priset i kategorin årets underhållningsprogram. Duon är nominerad i tre kategorier, på delad förstaplats i nomineringsligan tillsammans med ”Mandelmanns gård” och ”Wahlgrens värld”.

Årets tv-drama gick till populära Bonusfamiljen vars andra säsong snart har premiär.

Dokument inifråns granskning av familjen som på egen hand lyckades hämta hem sin dotter från IS grepp vann kategorin årets granskning.

I kategorin årets sporttvprofil fick SVT:s André Pops priset. Kategorin är en av dem som publiken röstar fram. Pops var den enda mannen som var nominerad i kategorin och tar emot priset för sjätte gången.
