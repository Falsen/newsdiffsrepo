Tidning döms till böter efter Kate Middleton-bilderna
Joachim Sundell

Domstolen Tribunal de Grande Instance de Nanterre slår fast att bilderna, som togs på långt avstånd utan hertiginnas tillåtelse, kränker hennes personliga integritet och därmed är olagliga, uppger nyhetsbyrån Reuters.

De två cheferna för tidningen döms böter på 425.000 kronor vardera. De döms även, tillsammans med de två fotografer som tog bilderna, till betala ett gemensamt skadestånd på närmare 500.000 kronor till prinsparet. Beloppet är betydligt lägre än de 15 miljoner kronor som prinsparet krävt.

Det var i september 2012 som den franska tabloiden Closer Magazine publicerade foton som tagits i smyg på Prins William och Kate Middleton när de solade topless vid en privat fastighet utanför Provence i södra Frankrike.

Bilderna skapade stor upprördhet och fördömdes av det brittiska kungahuset.

Utöver böterna mot Closer Magazine och dess medarbetare döms även lokaltidningen La Provence till 30.000 kronor i böter för att ha publicerat bikinibilder på hertiginnan, som tagits vid samma tillfälle.
