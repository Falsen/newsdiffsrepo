Hovrätten tar upp ”rasist-tweet” riktad mot Richard Herrey
Jakob Runevad Kjellmer

Det var i en diskussion om resultatet i det danska folketingsvalet 2015 som Aftonbladet-skribenten Martin Aagård skrev ”Du är väl glad över valresultatet, din gamle rasist”, adresserat till Richard Herrey.

Aagård ångrade senare sin formulering, men Herrey valde ändå att stämma Aftonbladet för förtal.

Tidningen friades i tingsrätten i april 2016. Rätten ansåg visserligen att formuleringen ”din gamle rasist” är nedsättande men mer svårbedömd än ett direkt påstående om att någon är rasist.

Nu ska Svea hovrätt pröva om Aftonbladet gjort sig skyldiga till förtal.
