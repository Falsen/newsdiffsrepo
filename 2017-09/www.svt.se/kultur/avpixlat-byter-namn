Avpixlat byter namn
Lydia Farran-Lee

2011 bytte sajten Politiskt inkorrekt namn till Avpixlat och nu byter sajten namn igen till Samhällsnytt med Tommy Carlsson, tidigare nattchef på Skaraborgs Läns tidning vid rodret, skriver Resumé.

Dagerlind kommer att vara politisk chefredaktör och Egor Putilov, som gjorde sig känd för att ha skickat in debattartiklar till Aftonbladet under olika pseudonymer samtidigt som han var anställd av SD:s riksdagskansli, tillkommer också till redaktionen.

I samband med nyheten om Egor Putilovs medverkan i Samhällsnytt uppger han för tidningen Journalisten att hans hem utsatts för stenkastning natten till måndag.

SD:s tidigare ekonomisk-politiske talesperson Erik Almqvist kommer att börja som krönikör. Almqvist uteslöts ur partiet efter den så kallade järnrörsskandalen där tre partiföreträdare använde rasistiska tillmälen mot komikern Soran Ismail och kallade en kvinna för hora.

Avpixlat får, till skillnad från den högerextrema tidningen Nya tider, inte ställa ut på Bokmässan efter en bedömning av sajtens innehåll.

LÄS MER: Avpixlat och Granskning Sveriges förlag inte välkomna till bokmässan
