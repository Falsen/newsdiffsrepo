Beyoncé uppträder till stöd för Harvey-drabbade
Jakob Kjellmer

Minst 60 personer rapporteras ha mist livet och tio tusentals människor har tvingats lämna sina hem efter stormen Harvey som drabbat staden Houston och delar av Texas.

Flera stora namn ur den amerikanska artisteliten, som Beyoncé, Blake Shelton och Barbra Streisand kommer nu att delta i en hastigt ihopsatt gala till stöd för offren. Galan är planerad till den 12 september.

LÄS MER: Beyoncé och andra stjärnor sänder hjälp till Texas

Evenemanget kommer direktsändas samtidigt på de amerikanska kanalerna ABC, CBS, NBC, Fox och CMT samt på Facebook, Youtube och Twitter den 12 september.

Utöver artisterna kommer skådespelare som George Clooney, Jamie Foxx, Matthew McConaughey, Julia Roberts, Jamie Foxx, Oprah Winfrey och Reese Witherspoon att medverka.
