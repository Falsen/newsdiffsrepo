Öppningsdatum klart för Louvren i Abu Dhabi
Maria Askerfjord Sundeby

”Louvren säljer sin själ” så skrev Francoise Cachin, tidigare chef för de franska nationalmuseerna, i en debattartikel i tidningen Le Monde i januari 2007 innan avtalet mellan Frankrike och Förenade Arabemiraten.

Kritiker vände sig också mot att Frankrike lånar ut konst mot en avgift som uppgår till hundratals miljoner euro för den 30-årsperiod som avtalet gäller. Dessutom har Förenade Arabemiraten betalat 400 miljoner euro för att få använda Louvrens namn.

LÄS MER: Kritikstorm mot konstmuseum i Abu Dhabi

Men meningsmotståndare har hävdat att intäkterna kan komma väl till pass vid renoveringar av Louvren i Paris och att utlåning av konst inte är något uppseendeväckande.

När avtalet skrevs 2007 var det planerade öppningsdatumet 2012. Det har sedan flyttats till 2013 som sedan flyttades till 2015. Men nu meddelar Frankrikes kulturminister Francoise Nyssen att museet kommer att öppna den 11 november, rapporterar nyhetsbyrån AFP.

– I en tid då kulturen är under attack är det här vårt gemensamma svar, sade Francoise Nyssen under en presskonferens i Abu Dhabi under onsdagen.
