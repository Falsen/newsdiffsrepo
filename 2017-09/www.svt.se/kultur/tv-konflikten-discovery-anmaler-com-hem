Tv-konflikten: Discovery anmäler Com Hem
TT

Dan Panas, presschef på Discovery Networks Sweden, bekräftar att en anmälan har lämnats in.

– Vi anser att det är ett solitt och tydligt fall, och hoppas att anmälan kommer att leda till en utredning av de aktiviteter från Com Hem/Boxers sida som vi har upplevt under förhandlingarna de senaste dagarna, säger han till TT.

LÄS MER: Svårt att få ersättning för uteblivna tv-kanaler

– Tyvärr upplever vi nu det scenario som inte bara vi, utan även bland annat TV4, C More, Canal Digital, Telenor, Telia och många andra varnade Konkurrensverket för inför Com Hems köp av Boxer förra året.

Det var i fjol som Com Hem köpte statliga Boxer för drygt 1,3 miljarder kronor. Flera andra aktörer på tv-marknaden uttryckte då en oro över att förvärvet skulle innebära ett alltför stort marknadsövertag för Com Hem. Fredrik Hallstan, presschef för Com Hem/Boxer, menar att företagets fortsatt vill få till ett avtal, trots anmälan.

– Vi har precis fått reda på detta. Vår ambition är fortfarande att lösa den här konflikten vid förhandlingsbordet, säger Fredrik Hallstan till Kulturnyheterna.

Påverkar det här förhandlingsläget?

– Det är för tidigt att säga. I nuläget kommer vi att titta närmare på exakt vad de anmäler oss för innan vi uttalar oss vidare.

Com Hem: ”Ovärdigt”

Tidigare i veckan anklagade Discovery Networks Swedens vd Henriette Zeuchner Com Hem för att tala osanning när de hävdade att de accepterat Discoverys förslag på ersättning, men att Discovery valt att fortsätta konflikten ändå.

Kommentaren från Fredrik Hallstan, presschef på Com Hem, var då:

– Det är under vår värdighet att kommentera det, så vi avstår.

LÄS MER: Stor ilska efter miljonnedsläckningen
