Indisk journalist skjuten till döds
Johanna Palm

Dådet inträffade utanför hennes hem i Bangalore. Motivet är ännu inte känt, uppger BBC med hänvisning till indisk polis.

Gauri Lankesh, 55, var en av de högt profilerad journalist i Indien. Hon var omtalad för sin förankring i kampen för yttrande- och pressfrihet, och har beskrivits som en orädd och profilerad oppositionell kritiker mot nationalism och medlemmar ur det styrande hindunationalistiska partiet i Indien, BJP (Bharatiya Janata Party).

Förra året dömdes hon för ärekränkning efter att ha publicerat en artikel om lokala politiker inom BJP-partiet.

Journalister och politiker i landet fördömer mordet. Delstatsministern i Karnataka twittrade under tisdagen att dådet är ett ”mord på demokratin”.
