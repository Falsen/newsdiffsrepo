Modegiganten Pierre Bergé är död
Johanna Palm

Pierre Bergé, född år 1930 i den franska staden Oléron, medgrundade modehuset Yves Saint Laurent under det tidiga 1960-talet. Enligt Bergés stiftelse gick han bort i sömnen i sitt hem i Saint-Rémy-de-Provence, uppger TT.

Bergé och Saint Laurent, under många år ett par, förblev livslånga affärspartners – ett arbete som kom att sträcka sig över sammanlagt fyra decennier. Bergé drev modehuset fram till år 2002.

Han ägnade en stor del av sitt liv åt filantropiskt arbete och gjorde sig särskilt känd som en förkämpe för homosexuellas rättigheter. En stor del av sin förmögenhet donerade han till forskning och då i synnerhet aids-forskningens utveckling.
