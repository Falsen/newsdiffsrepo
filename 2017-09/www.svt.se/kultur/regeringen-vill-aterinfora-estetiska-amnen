Regeringen vill återinföra estetiska ämnen
Lydia Farran-Lee

Ett estetiskt ämne ska ingå i alla nationella program i gymnasieskolan, enligt ett förslag från regeringen som går ut på remiss i dag.

Det var alliansenregeringen med Jan Björklund (L) som utbildningsminister som som 2011 beslutade att estetiska ämnen som bild och form, musik, teater och dans inte längre skulle vara ett obligatoriskt inslag i gymnasieskolan.

”Att alliansregeringen plockade bort de estetiska ämnena har allvarligt skadat gymnasieskolan. Jag har arbetat för att trygga en riksdagsmajoritet för ett återinförande och vi är nu trygga i att ha säkrat det, så att regeringens proposition kan bifallas” säger Niclas Malmberg (MP), kulturpolitisk talesperson i ett pressmeddelande.
