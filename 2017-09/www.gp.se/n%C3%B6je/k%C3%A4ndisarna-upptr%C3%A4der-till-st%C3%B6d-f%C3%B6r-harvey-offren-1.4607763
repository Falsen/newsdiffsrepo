Kändisarna uppträder till stöd för Harvey-offren

Robin Stjernberg



Nöje
Den tolfte september har du möjlighet att ringa in och prata med Hollywood-kändisar så som Beyoncé, Justin Bieber, Drake och Oprah Winfrey. Stjärnorna sänder då en stödshow för att samla in pengar till de som drabbats av stormen Harvey.






Tiotusentals tvingades fly, och minst 60 personer rapporteras ha dött, när stormen Harvey slog in över Houston i USA under förra veckan. Nu samlas Hollywood-kändisar upp för att göra en stödshow för att samla in pengar till de drabbade.
Tittare har då möjlighet att ringa in för att prata med en uppsjö av kändisar så som Beyoncé, Justin Bieber, Jamie Foxx, Oprah Winfrey, George Clooney, Julia Roberts, Drake, Robert De Niro och Matthew McConaughey.
LÄS MER:Komikern utmanar kändisar att skänka pengar
Programmet heter "Hand in Hand: A Benefit for Hurricane Harvey Relief" och kommer sändas den 12 september på ABC, CBS, FOX, NBC och CMT i USA medan vi i Sverige har möjlighet att följa det hela på Youtube, Facebook och Twitter.
Beyoncé, som själv är född och uppvuxen i Houston, har tidigare skänkt pengar till välgörenhet för människor i staden. 2007 så skänkte hon drygt 7 miljoner dollar för att hjälpa hemlösa i Houston, och hennes stiftelse Beygood har hjälpt till efter Harvey-katastrofen.







Ett inlägg delat av Beyoncé (@beyonce) Aug 31, 2017 kl. 6:56 PDT
