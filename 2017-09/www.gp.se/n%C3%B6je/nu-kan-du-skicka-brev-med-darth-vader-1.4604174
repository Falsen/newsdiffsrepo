Nu kan du skicka brev med Darth Vader


Andreas Göransson




Nöje
Rymdserien Star Wars blir frimärken i Storbritannien. Säljstart är oktober och nu har bilderna på dem släppts.



Texten börjar efter klippet.



Nöjessajten NME skriver idag att "Star Wars" blir frimärken. Bakom satsningen står brittiska postföretaget Royal Mail och släppet sker inför premiären av "Star Wars: The Last Jedi" i december.
Nya och gamla karaktärer
Frimärkena pryds av olika karaktärer från Star Wars-universumet. Det innefattar klassiska karaktärer som R2-D2, Chewbacca och C3-PO, men även nya bekantskaper som Finn, Kylo Ren, BB-8, Maz Kanata, Snoke och K-2SO från spinoffen Rogue One.
LÄS MER: Storfilmerna som dominerar biohösten
Då släpps frimärkena
Bilderna på frimärkena är framtagna av konstnären Malcom Tween som tidigare skapat Star Wars-frimärken åt Royal Mail. De börjar att säljas den 12 oktober och The Last Jedi har världspremiär den 14 december.
LÄS MER: Obi-Wan Kenobi blir huvudperson i ny Star Wars-film
The Last Jedi är den andra filmen i en helt ny trilogi i Star Wars-universumet. Trilogin startades i december 2015 med Star Wars: The Force Awakens. Den sista har premiär 2019, och däremellan planerar Disney att klämma in flera spinoff-filmer baserade på välkända karaktärer.
