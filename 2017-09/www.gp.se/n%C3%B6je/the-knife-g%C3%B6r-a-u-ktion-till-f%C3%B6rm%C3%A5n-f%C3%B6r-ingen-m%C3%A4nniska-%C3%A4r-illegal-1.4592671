The Knife gör a(u)ktion till förmån för Ingen människa är illegal


Fanny Edstam




Nöje
De svenska electropopstjärnorna The Knife är tillbaka. Nu ska de starta en auktion till förmån för nätverket Ingen människa är illegal.



Syskonen Olof Dreijer och Karin Dreijer från The Knife tog paus för tre år sedan. Men nu har The Knife precis släpt en liveskiva, fotobok och turnéfilmen ”The Knife – Shaking the Habitual: Live at Terminal 5”.
LÄS MER: The Knife tar farväl i Göteborg
LÄS MER: The Knife släpper livealbum med mera
Till helgen startar de en aktion där de auktionerar ut specialtillverkade instrument till förmån för nätverket Ingen människa är illegal, skriver de i ett pressmeddelande.
Vill arbeta för en värld utan nationsgränser
Ingen människa är illegal arbetar med att stödja människor på flykt som har fått avslag på sin asylansökan. Nätverket kräver permanent uppehållstillstånd åt alla som befinner sig i Sverige och vill stanna kvar här.
– Att miljontals människor fråntas grundläggande mänskliga rättigheter och tvingas leva gömda i Europa är en av vår tids största humanitära katastrofer. Vi vill därför fortsätta bidra till IMÄIs livsviktiga arbete med att ge praktiskt och ekonomiskt stöd till människor som lever i Sverige utan papper, och arbete för en värld utan nationsgränser, säger medlemmarna Karin och Olof Dreijer.
Tre specialtillverkade instrument
Auktionen består av tre instrument som specialtillverkades för bandet The Knifes turné "Shaking The Habitual Tour" som pågick mellan 2013 och 2014. Instrumenten, "The Bell", "The Cone" och "The Harp" är gjorda av konstnären Bella Rune.
Auktionen startar lördagen den 2 september och pågår fram tills den 17 september på gruppens hemsida.
