Det kan bli fler Millennium-böcker


Andreas Göransson




Nöje
Tidigare har författaren David Lagercrantz sagt nej. Nu verkar han göra en tvärvändning.
– Jag står inte helt fast vid det, säger han i en intervju med Nöjesguiden.



Texten börjar efter klippet.

Det ser ut att bli fler böcker i Millennium-serien. Författaren David Lagercrantz öppnar nämligen upp för att fortsätta skriva efter att ha slutfört sin tredje bok i serien. Det skriver Nöjesguiden som var först ut med nyheten.
"Jag har sånt jävla tryck på mig"
Den andra, och nummer fem i raden, släpps den 7 september. Boken har fått titeln ”Mannen som sökte sin skugga”. David Lagercrantz har tidigare sagt att han inte är intresserad av att skriva fler delar av Millenium. Men nu gör han alltså en tvärvändning.
– Jag står inte helt fast vid det. För jag har sånt jävla tryck på mig nu att skriva flera. Så jag slutar att säga absolut nej. Däremot kan jag med säkerhet säga att nästa bok kommer att vara något annat. För det behöver jag för mig själv. Men jag stänger liksom inte dörren, säger David Lagercrantz till Nöjesguiden och fortsätter:
– Delvis för att jag har märkt att det är väldigt roligt. Men jag skulle bli väldigt ledsen på mig själv om jag bara fortsatte. För jag växer som författare när jag kastar mig in i något nytt, ut på osäker mark.
Genombrott internationellt
David Lagercrantz tog över efter Stieg Larsson, skapare av serien och författare av de tre första böckerna, som gick bort 2004. Lagercrantz debut, ”Det som inte dödar oss”, släpptes 2015. Milleniumserien har även gjort succé som filmer och har fått ett internationellt genomslag.
