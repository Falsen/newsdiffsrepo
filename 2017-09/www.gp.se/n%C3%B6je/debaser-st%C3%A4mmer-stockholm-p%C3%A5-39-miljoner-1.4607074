Debaser stämmer Stockholm på 39 miljoner


TT




Nöje



Stockholms stad erbjöd för lite i skadestånd när klubben Debaser Medis tvingades stänga. Det anser klubben, som nu tar tvisten till domstol och har skickat in en stämningsansökan där man kräver staden på 39 miljoner kronor, skriver Mitt i.
Det var vid årsskiftet som Debaser Medis stängde eftersom hyresvärden, Stockholms stad, ska renovera Medborgarhuset där klubben haft sin lokal. Staden lyckades inte hitta ersättningslokal och erbjöd i stället klubben en ersättning på knappt 2,7 miljoner.
Debasers vd Annelie Telfors säger till tidningen att man kommit fram till summan 39 miljoner kronor genom att låta ett externt bolag analysera vad verksamheten skulle vara värd om den såldes på den öppna marknaden.
TT
