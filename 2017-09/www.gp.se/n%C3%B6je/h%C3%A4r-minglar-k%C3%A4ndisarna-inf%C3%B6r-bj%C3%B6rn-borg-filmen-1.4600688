Här minglar kändisarna inför Björn Borg-filmen


Andreas Göransson




Nöje
Det var stjärntätt på röda mattan när filmen om Björn Borg hade galapremiär.



Det var i dag som filmen om tennislegendaren Björn Borg, kort och gott "Borg", hade galapremiär. Och visningen var kändistät – den röda mattan var fylld av kända ansikten med allt från skådespelare till politiker och programledare.
LÄS MER: Björn Borg om Borg-filmen: "Mycket är inte berättat"
Filmen kretsar kring rivaliteten mellan Björn Borg och John McEnroe. Och den har fått kritik från dem båda.
– Jag vet inte om de planerar att göra hela filmen utan att fråga mig och Björn. Jag har inte fått se något och de har redan börjat göra den, sade John McEnroe förra året  till Vanity Fair och tillade:
– Jag fattar inte hur de kan göra det här utan att träffa oss.
"Det finns mycket som inte är berättat"
Men även Björn Borg har varit kritisk. I en mejlkonversation mellan honom DN sa han att alla detaljer inte kommit fram då han inte blivit kontaktad:
– Då hade kanske fler anekdoter från John McEnroes och min tid tillsammans kommit fram. Det finns mycket som inte är berättat, skriver han.
