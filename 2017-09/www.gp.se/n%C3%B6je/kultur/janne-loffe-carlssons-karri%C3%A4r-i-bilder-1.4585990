Janne "Loffe" Carlssons karriär i bilder


Madeleine Gartéus




Kultur
Han slog igenom stort med lumparklassikern Repmånad 1979. I dag kom beskedet om att Janne "Loffe" Carlsson är död. Han blev 80 år gammal.






Janne "Loffe" Carlsson, som egentligen hette Jan Edvard Carlsson, föddes i Stockholm den 12 mars 1937. På sin Facebooksida skriver dottern Sara om sin pappa:
"Den fina generösa mest kärleksfulla person jag känner lämnade oss i dag. Min bästa pappa, älskar dig så mycket! Så mycket roligt vi haft ända in i det sista. Saknar längtar för alltid".
I samband med sin 80-årsdag i mars i år berättade Janne "Loffe" Carlsson i en intervju med TT att de enda problem han hade med hälsan var knän som krånglade.
– Det är brännvin. Nä, men man rör ju på sig hela tiden och har massa saker att hålla på med. Man ska inte bli gammal. Det är inget att satsa på, sa han till TT då.
Filmdebuterade 1950
Janne "Loffe" Carlsson filmdebuterade 1950 i "Anderssonskans Kalle", och har därefter synts i otaliga filmer, tv-serier och teateruppsättningar.  Bland hans mest kända roller finns de i "Repmånad" (1979) och "Göta kanal"-filmerna. Riktigt folkkär hade han blivit några år tidigare då han spelade Loffe, rollen som gav honom hans smeknamn, i tv-serien "Någonstans i Sverige".
– För Filmsverige var han en jättestor färgklick, det är en mycket tråkig förlust, säger Marie Göranzon som spelade i "Göta kanal" 1981.  Janne Carlsson var även musiker och hade bland annat stora framgångar som en del av duon Hansson & Karlsson.
I somras skulle han ha medverkat i farsen "Rent mjöl i påsen" i Borgholm men tvingades hoppa av uppsättningen. I samband med sin 80-årsdag i våras berättade han i en intervju med TT att han var vid god hälsa förutom krånglande knän:
– Det är brännvin. Nä, men man rör ju på sig hela tiden och har massa saker att hålla på med. Man ska inte bli gammal. Det är inget att satsa på, sade han.  Janne "Loffe" Carlsson blev 80 år.
