Lil Wayne förd akut till sjukhus


TT




Nöje



Den amerikanske rapparen Lil Wayne fördes till sjukhus under söndagen efter att han hittades medvetslös på sitt hotellrum i Chicago, skriver TMZ.
Sjukhuspersonal konstaterade att världsstjärnan hade drabbats av ett epilepsianfall. Han ska även ha drabbats av ytterligare ett anfall på sjukhuset, uppger TMZ.
Enligt sajten försökte Lil Waynes följe få honom utskriven så att han skulle kunna genomföra en planerad konsert i Las Vegas på söndagskvällen, men läkarna ansåg att det var alltför riskabelt att låta rapparen flyga och att han borde stanna på sjukhuset i några dagar.
Lil Wayne har haft epilepsi sedan barndomen. Förra året tvingades hans privatjet att nödlanda sedan stjärnan drabbats av ett anfall ombord.
TT
