Rikard Wolff ställer in spelning: "Jag saknar er"

Robin Stjernberg



Musik
Rikard Wolff ställer in sitt tredje framträdande på drygt en vecka - nu turnépremiären av "Den sista föreställningen" i Umeå. På Facebook skickar han en hälsning till sina fans: "På söndagkväll fick jag ett återfall i en åkomma som kommit och gått de senaste veckorna.", skriver han i ett inlägg.



Rikard Wolffs skulle under måndagen ha inlett sin turn頠”Den sista föreställningen” i Umeå, men tvingades i sista sekunden ställa in på grund av sjukdom, den tredje konserten han ställer in på drygt en vecka. Nu hälsar han till sina fans i ett Facebook-inlägg.
”Jag har så sett fram emot att få möta Er och ge er denna vackra föreställning. På söndagkväll fick jag ett återfall i en åkomma som kommit och gått de senaste veckorna. Jag tillbringade gårdagskvällen, inte med er, glittrande gator och ljuvlig musik, utan stirrandes från min sjukbädd. Jag längtar efter er, jag sakner er, snart är jag på benen igen och då ska vi fortsätta drömma en omöjlig dröm, den dröm som Jacques Brel aldrig slutade tro på", skriver han i inlägget.

Tidigare tvingades Rikard Wolff även ställa in sin föreställning "Sommardrömmar" både i Norrköping och Stockholm.
- Vi fick bara ett meddelande om att han var inlagd på sjukhus, men vi vet inte vad det är för slags operation han ska göra, eller har gjort, säger Wolffs turnébokare Pelle Berglund då till TT.
