Då begravs Janne "Loffe" Carlsson


TT




Nöje



Nu är det bestämt var och när skådespelaren och musikern Janne "Loffe" Carlsson ska begravas. Begravningsgudstjänsten äger rum i Katarina kyrka i Stockholm den 25 september, skriver Expressen.
- Det kommer att bli känsligt och vemodigt. Det kommer att bli en fin och trevlig begravning, säger Carlssons sambo Gurianne Sandven till tidningen.
Sandven har tidigare berättat att Carlsson själv varit aktiv i planerandet av sin begravning och den kommer att bli som han önskade. Bland annat ska flera låtar från hans sista skiva, som han spelade in tillsammans med vännen och producenten Max Lorentz, spelas under ceremonin.
Janne "Loffe" Carlsson avled den 31 augusti efter en tids kamp mot cancer.
TT
