Disney plockar bort "Star wars" från Netflix


TT




Nöje






När Disneys nya strömningstjänst lanseras sent 2019 kommer det att bli den enda plattformen där "Star wars"- och Marvelfilmerna finns tillgängliga, skriver Variety.
Beskedet lär komma som ett dråpslag för Netflix, som fört diskussioner med Disney om att fortsatt få visa de populära filmserierna efter att deras nuvarande avtal löper ut om två år.
- Vi har nu beslutat att flytta "Star wars"- och Marvelfilmerna till vår kommande tjänst, säger Disneys vd Bob Iger.
Disney har även långt gångna planer på egenproducerat innehåll – filmer och tv-serier – till den än så länge obetitlade tjänsten.
TT
