Sjuk Wolff tvingas ställa in turné


TT




Nöje



Rikard Wolffs turné "Den sista föreställningen – Wolff sjunger Brel" ställs in på grund av sjukdom.
"I dag har jag fått besked om att jag måste vara sjukskriven september–oktober för att komma till rätta med problemen jag har haft de senaste veckorna och som nu innebär att jag tvingas ställa in hela Brel-turnén. Jag beklagar detta djupt", säger Wolff i ett pressmeddelande.
Turnén skulle ha omfattat ett tiotal orter i Sverige. De som har köpt biljetter ombeds kontakta sin lokala teaterförening som står som arrangör för föreställningen.
Rikard Wolffs hälsoproblem har redan inneburit att flera tidigare föreställningar ställts in.
TT
