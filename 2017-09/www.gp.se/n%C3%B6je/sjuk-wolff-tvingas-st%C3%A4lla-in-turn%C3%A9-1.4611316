Sjuk Wolff tvingas ställa in turné


TT




Nöje
Rikard Wollf tvingas ställa in hela turnén   "Den sista föreställningen – Wolff sjunger Brel" på grund av sjukdom. "I dag har jag fått besked om att jag måste vara sjukskriven september–oktober för att komma till rätta med problemen jag har haft de senaste veckorna och som nu innebär att jag tvingas ställa in hela Brel-turnén. Jag beklagar detta djupt", säger Wolff i ett pressmeddelande.



För bara två dagar sedan tvingades Rikard Wolff ställa in sin konsert i Umeå, och nu meddelar han att hela turnén  "Den sista föreställningen – Wolff sjunger Brel" ställs in på grund av sjukdom.
"I dag har jag fått besked om att jag måste vara sjukskriven september–oktober för att komma till rätta med problemen jag har haft de senaste veckorna och som nu innebär att jag tvingas ställa in hela Brel-turnén. Jag beklagar detta djupt", säger Wolff i ett pressmeddelande.
Turnén skulle ha omfattat ett tiotal orter i Sverige. De som har köpt biljetter ombeds kontakta sin lokala teaterförening som står som arrangör för föreställningen.
- Det är en kronisk sjukdom som är ganska krånglig och tvingar mig till stora anpassningar. Jag är oerhört beroende av planering och logistik och har alltid en assistent som hjälper mig när jag reser. Jag har inte råd med något slarv längre, berättade Wolff tidigare för Aftonbladet.
Ställt in flera konserter
Det är inte första gången Rikard Wolffs hälsoproblem har inneburit att föreställningar tvingats ställa in. Förra veckan tvingades hans föreställning "Sommardrömmar" ställas in både i Norrköping och Stockholm.
- Vi fick bara ett meddelande om att han var inlagd på sjukhus, men vi vet inte vad det är för slags operation han ska göra, eller har gjort, berättade då Wolffs turnébokare Pelle Berglund för TT.
