Charles Bradley ställer in efter cancerbesked


TT




Nöje



Den amerikanske soulartisten Charles Bradley ställer in de kommande spelningarna på sin turné sedan han på nytt drabbats av cancer.
68-åringen som återvände till scenen efter att ha diagnostiserats med magcancer för ett år sedan har ställt in 37 konserter i Nordamerika, Sydamerika och Europa. Bradley "började känna sig sliten under de senaste konserterna och har fått veta att cancern har spridit sig till hans lever, men har inte kommit tillbaka i magen", enligt ett uttalande.
Han kommer nu att fokusera på behandlingen och att återhämta sig.
"När jag kommer tillbaka, kommer jag tillbaka starkare, med hjälp av guds kärlek.", säger Bradley enligt uttalandet.
Charles Bradley slog igenom med debutalbumet "No time for dreaming" 2011 och uppträdde på Hultsfredsfestivalen samma år. Sedan dess har han släppt albumen "Victim of love" och "Changes".
TT-AFP
