Swifts listetta slår nytt strömningsrekord


TT




Nöje



Taylor Swifts låt "Look what you made me do", den första singeln från världsstjärnans kommande album "Reputation", petar ned Luis Fonsis och Daddy Yankees "Despacito" från Billboardlistans förstaplats efter 16 veckor som etta.
Swift slår också nytt strömningsrekord, enligt Billboard.
"Look what you made me do" strömmades 84,4 miljoner gånger i USA veckan efter att den släpptes. Det är inte bara en ny rekordnotering för i år – den tidigare rekordinnehavaren "Despacito" strömmades som mest 69,6 miljoner gånger på en vecka – utan även det högsta antalet spelningar under en vecka någonsin för en kvinnlig artist.
Swifts nya singel är hennes femte Billboardetta. Tidigare har hon även toppat listan med "Bad blood", "Blank space", "Shake it off" och "We are never ever getting back together".
TT
