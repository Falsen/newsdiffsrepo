Johan Glans får Lisebergsapplåden


Johanna Hagström




Nöje
Årets mottagare av priset Lisebergsapplåden är komikern Johan Glans. Priset delades ut vid en ceremoni i nöjesparken på måndagsförmiddagen.



Texten börjar efter klippet.



Lisebergsapplåden är en utmärkelse som delas ut en gång per år till "någon som gjort Sverige gladare". I år går applåden till komikern och skådespelaren Johan Glans.
"Många fina barndomsminnen"
Han tog emot utmärkelsen vid en ceremoni på Liseberg på måndagsförmiddagen och var påtagligt glad över priset.
– Det känns väldigt hedrande. Jag har många fina barndomsminnen från Liseberg, säger Johan Glans till GP.
Priset består av en bronsskulptur av två klappande händer, skapad av Astri Bergman Taube 1978.
"Det är stort"
Bland tidigare pristagare finns bland andra Povel Ramel, Astrid Lindgren, Magnus & Brasse, Håkan Hellström, Gösta Ekman och Lotta Engberg. Förra året gick Lisebergsapplåden till Lena Philipsson.
– Såg att Povel Ramel och HasseåTage fått priset, det är stort att få tas upp i deras skara, säger Johan Glans.
Uppträder på Draken i oktober
Senare i höst kommer Johan Glans tillbaka till Göteborg med ståuppshowen World tour of the world. Sammanlagt blir det fyra föreställningar under tre dagar 1-3 oktober på Draken.
