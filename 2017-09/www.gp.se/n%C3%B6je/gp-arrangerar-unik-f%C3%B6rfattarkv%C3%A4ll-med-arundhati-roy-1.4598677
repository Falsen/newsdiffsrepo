GP arrangerar unik författarkväll med Arundhati Roy

GP



Litteratur
– Det kommer att bli en magisk kväll, säger Göteborgs-Postens kulturchef Ingrid Norrman om författarkvällen med Arundhati Roy, som GP arrangerar den 29 september.



Den indiska författaren Arundhati Roy deltar i ett exklusivt GP-arrangemang under Bokmässan i Göteborg. Fredagen den 29 september intervjuas Arundhati Roy av Göteborgs-Postens förstereporter Britt-Marie Mattsson på Auktionsverket Kulturarena på Tredje Långgatan.  Biljetterna är släppta, antalet platser är dock begränsat, och bokas via tidningens läsarservice Nytta och Nöje. Kvällen är ett samarrangemang med Roys svenska förlag Brombergs. – Det kommer att bli en magisk kväll. Arundhati Roy är en fantastisk berättare och hennes debutroman var en av mina stora läsupplevelser. Jag ser oerhört mycket fram emot att få höra hennes berätta om den nya boken här i Göteborg, säger GP:s kulturchef Ingrid Norrman. Arundhati Roy är mest känd för bestsellern och Bookerpris-belönade De små tingens gud. Nu är hon aktuell med nya romanen Den yttersta lyckans ministerium som utspelar sig i Delhi och beskrivs som ”En vidunderlig roman om kärlek. Kärlek där du minst av allt förväntar dig den, under de mest osannolika omständigheter.” Under sommaren blev det klart att också den boken har möjlighet att belönas med Bookerpriset, då den är med på listan av nominerade romaner.
