PSG-ordföranden: "Har inget att dölja"


TT




Sport



Paris Saint-Germain har gjort sina dyra värvningar av Neymar och Kylian Mbappé helt öppet och "har inget att dölja, säger den franska klubbens ordförande Nasser Al-Khlelaifi.
Nyligen startade Europeiska fotbollsförbundet (Uefa) en utredning för att se om PSG följer fotbollens ekonomiska riktlinjer. PSG riskerar att straffas med bland annat värvningsförbud eller uteslutning ur turneringsspel som Champions League om klubben har för stora skulder.
Paris Saint-Germain betalade runt två miljarder kronor till Barcelona för Neymar. Mbappé lånas av Monaco den här säsongen och PSG kan köpa loss honom till nästa säsong till miljardbelopp, enligt uppgift 1,7 miljarder kronor.
- Vi känner oss säkra när det gäller våra värvningar. Vi har betalat allting på ett transparent sätt. Vi har ingenting att dölja, säger Al-Khelaifi.
TT
