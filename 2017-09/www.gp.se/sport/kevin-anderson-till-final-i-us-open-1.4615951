Kevin Anderson till final i US Open


TT




Sport



Sydafrikanen Kevin Anderson har vunnit semifinalen i US Open genom att slå ut tolfterankade spanjoren Pablo Carreño Busta med siffrorna 4–6, 7–5, 6–3, 6–4.
- Vägen har varit lång. Det här är anledningen till att vi jobbar så hårt. Det var en otroligt tuff match för mig, säger den lycklige vinnaren, rapporterar AFP.
Anderson säger att han är förbluffad över att ha gått från att vara rankad som nummer 80 i januari, då det såg ut som att han skulle behöva genomgå en höftoperation med en förlorad säsong som följd.
- Här är jag bara nio månader senare efter att ha tänkt att jag kanske måste vara borta i ett år för att återhämta mig från höftoperation, så det här betyder allt för mig.
Anderson kommer att spela final natten mot måndag svensk tid.
Vem Anderson får möta då är inte klart. Under natten spelar Rafael Nadal och Juan Martín del Potro om den andra finalplatsen. De har båda tidigare vunnit US Open.
TT
