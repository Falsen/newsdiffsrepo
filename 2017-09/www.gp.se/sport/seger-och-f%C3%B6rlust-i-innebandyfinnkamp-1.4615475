Seger och förlust i innebandyfinnkamp


TT




Sport



Nyligen vann Sverige dubbelt i Finnkampen i friidrott. I innebandyns finnkamp vann de svenska damerna det första mötet medan herrarna förlorade mot Finland.
Det svenska damlandslaget vann med 3–2. Stephanie Boberg avgjorde med knappt åtta minuter kvar.
"Det är häftigt att få avgöra en landskamp", säger hon i ett pressmeddelande.
De svenska herrarna förlorade med 3–5 efter att Finland gått till en 2–0-ledning redan efter fem minuter.
"Det var en tuff match för oss. Första perioden var inte bra från vår sida, det utnyttjade de direkt. Sedan hade vi några utvisningar mot oss som de tog vara på. Vi fick jobba i underläge hela matchen", säger Rikard Eriksson i ett pressmeddelande.
Eftersom båda svenska lagen vann straffläggningarna efter matcherna står det 4–2 i poäng till Sverige inför söndagens returmöten i Falun.
TT
