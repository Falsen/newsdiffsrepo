Salminen försvarade VM-ledningen


TT




Sport



Max Salminen behåller ledningen i finnjolle-VM i Ungern.
I den sjunde seglingen på Balaton-sjön slutade OS-guldmedaljören i starbåt från 2012 på femte plats. Med fyra seglingar kvar är den snart 30-årige svensken sju poäng före Ed Wright, Storbritannien, och Jonathan Lobert, Frankrike.
Johannes Pettersson, startfältets andre svensk, blev 33:a på torsdagen och föll från 29:e till 34:e plats sammanlagt.
På grund av svaga vindar under stora delar av dagen blev det bara en segling.
TT
