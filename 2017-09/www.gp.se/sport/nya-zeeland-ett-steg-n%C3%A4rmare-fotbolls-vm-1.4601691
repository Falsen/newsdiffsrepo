Nya Zeeland ett steg närmare fotbolls-VM


TT




Sport



Nya Zeelands fotbollsherrar har bara ett hinder kvar på vägen till VM i Ryssland nästa år. 2–2 i returmötet borta mot Salomonöarna räckte med marginal för att vinna Oceaniens VM-kval, tack vare förra veckans 6–1-seger på hemmaplan.
Myer Bevan gjorde 1–0 för Nya Zeeland och ett salomonskt självmål utökade ledningen. Två straffmål av Micah Lea'alafa och Henry Fa'arado ordnade till slut ett oavgjort resultat inför hemmapubliken i huvudstaden Honiara, men Salomonöarna var som väntat aldrig nära någon playoffplats.
För Nya Zeeland, som har nått två VM-slutspel (1982, 2010), väntar nu ett helt avgörande dubbelmöte i november mot det land som slutar femma i Sydamerikas VM-kvalgrupp.
TT-Reuters
