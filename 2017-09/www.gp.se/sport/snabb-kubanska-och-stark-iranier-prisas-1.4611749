Snabb kubanska och stark iranier prisas


TT




Sport



Internationella paralympiska kommittén IOK har presenterat priserna för förra årets parasportare. Utmärkelserna går till de främsta idrottarna i Paralympics i Rio de Janeiro.
Den kubanska sprintern Omara Durand utses till årets kvinnliga parasportare efter tre guld (100, 200 och 400 meter) och två världsrekord (100 och 400 meter) i Brasilien.
"Det här är det största erkännande jag någonsin fått. Jag är så tacksam och stolt", säger Durand i ett pressmeddelande.
Iraniern Siamand Rahman får det manliga priset tack vare Paralympics-guldet, hans andra raka, och världsrekordet (310 kilo) i tyngdlyftning.
"Utmärkelsens budskap till världen är att en funktionsnedsättning inte är en begränsning", säger Rahman.
TT
