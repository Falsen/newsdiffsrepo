Svenskorna tappade i Portland


TT




Sport



Caroline Hedwall gjorde en dubbelbogey på åttonde hålet och tappade under andra rundan i LPGA-golfen i Portland, USA.
Hon gjorde också sex birdies och tre bogeys och ligger på totalt fyra under par, på en delad 24:e plats, efter två dagars spel.
Även Dani Holmqvist tappade under andra dagen med bland annat en dubbelbogey, och ligger även hon på en delad plats 24.
I delad ledning ligger Stacy Lewis, USA, Brooke Henderson, Kanada, och Chun In-Gee, Sydkorea, på totalt tio under par.
Pernilla Lindberg återfinns längre ned i resultatlistan på totalt två under par, medan Madelene Sagström inte får spela vidare.
TT
