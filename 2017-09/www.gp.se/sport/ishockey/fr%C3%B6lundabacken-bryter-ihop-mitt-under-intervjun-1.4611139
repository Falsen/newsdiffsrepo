Frölundabacken bryter ihop - mitt under intervjun


Christian Möller




Ishockey
Det gick sådär när Mattias Nörstebö intervjuades av den egna klubben inför Frölunda Indians SHL-genrep mot Växjö i kväll. Backen blev beskjuten med puckar av sina lagkamrater och bröt ihop i skratt.



I kväll ställs Frölunda Indians mot Växjö Lakers i en sista träningsmatch innan SHL-säsongen drar i gång nästa helg.
På klubbens egen Facebooksida intervjuades backen Mattias Nörstebö inför matchen, men det gick inte riktigt som planerat.
– Vi vill visa upp ett stabil försvarsspel i genrepet, inleder Nörstebö, men tvingas sedan avbryta när han blir störd av sina lagkamrater.
– Nu skjuter de puckar på mig här, säger han och bryter ihop i ett gapskratt och slänger iväg sin klubba på isen.

Till slut kunde han dock sansa sig och berätta mer om taktiken inför kvällens match: – Vi måste våga göra saker med pucken och ta för oss där ute. Det här blir ett bra test för oss.
Matchen börjar klockan 19:00 och GP rapporterar direkt.
