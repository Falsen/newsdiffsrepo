Ikonen om bråket med TV-profilen: "Så jävla nära att jag fick en propp"


Fredrik Janlind




Ishockey
Leif Boork håller inte igen med vad han tycker. Något som höll på att få ödesdigra konsekvenser under ett möte med Niklas Wikegård.
– Det var så jävla nära att jag fick mig en propp, säger han i senaste avsnittet av 031 Hockey.






z
I det senaste avsnittet av GP:s hockeymagasin får programmet besök av damlandslagets förbundskapten Leif Boork samt Frölunda-ikonen Niklas Andersson. Andersson är näste spelare att få sin tröja hissad upp i taket, ett beslut som många menade var en fråga om när snarare än om. Dock inte för huvudpersonen själv. – Jag tänkte verkligen inte så, det var inget jag hade funderat på men det är fantastiskt hedrande och kul. Jag tittar ju själv på tröjorna som hänger där och att få sin egen tröja där det är hur stort som helst, säger han och fortsätter. – Jag var lite chockad för jag har aldrig sett mig som en spelare som ska hänga i ett tak.  Programmets andra gäst, Leif Boork brinner för damhockeyn. Han riktar kritik mot Frölunda som inte har stöttat damlaget i Göteborg, GHC. – Jag tycker det är lite märkligt att Frölunda inte backar upp idén hårdare, jag har faktiskt svårt att förstå det. De gånger jag pratat med Frölunda så har det inte funnits något vidare intresse, säger han.  Boork passar även på att berätta om en incident med ishockeyprofilen, Niklas Wikegård. – Jag kommenterade en match i början av 2000-talet och hade varit kritisk mot Wikegård. Han tränade Djurgården då och precis när jag parkerade bilen så kom deras buss. Då var det så jävla nära att jag fick mig en propp. Han var förbannad, det är han ju alltid men nu var han uppriktigt förbannad. Jag fick ta en liten sväng runt för att undvika fysiskt handgemäng.
