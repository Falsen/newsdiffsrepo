Grundström vill ha en tröja direkt


Johan Rylander




Ishockey
Carl Grundström åker till Toronto för att visa att han kan göra mål.
– Jag åker för att ta en tröja, säger han till GP.



När Frölunda hade värvat Carl Grundström så satte sig coachen Roger Rönnberg ner med Umeåkillen som utvecklats i Modo Hockey – och fick det här sköna citatet:
"Bara så du vet Roger, jag kan göra mål också."
Ska du köra det citatet med Mike Babcock i Toronto Maple Leafs också?
– Njae, jag vet inte. Vi får se, skruvar sig Grundström – som hade en grym säsong fram till jul förra säsongen.
LÄS OCKSÅ: Lias lämnar Frölunda – för att stanna
Ett tag ledde han till och med målligan i SHL, men mattades en del efter JVM-turneringen.
Året i Frölunda har gjort gott – och det är med ett stärkt självförtroende som Grundström åker till Toronto och MasterCard Centre, där träningscampen hålls.
Tror du själv att du tar en tröja?
– Ja, det är därför jag åker över i alla fall. Sedan om det går hela vägen eller inte, det får vi se. Men jag känner att jag haft en bra försäsong i Frölunda och det känns bra i både kroppen och spelet. Jag har en bra känsla, tycker jag.
Och nervös? Glöm det.
– Nä, jag blir inte det. Det här ser jag mer som en riktigt rolig grej och en utmaning, säger han mitt i flyttpackningen.
Det blir hotell först – och skulle han få klartecken för spel i NHL blir det förstås en lägenhet som nästa steg. Även Andreas Johnsson, som spelade förra säsongen i Marlies, kommer till samma träningsläger.
– Jag har pratat med honom lite grann. Han gjorde en riktigt bra säsong i AHL, så han kommer också att vara med och slåss om det ...
