Stjärnans ilska mot idrottsföräldrar: "Måste finnas någon måtta"


Fredrik Janlind




Ishockey
Patric Hörnqvist, 30, är dubbel Stanley Cup-mästare. Nu ryter NHL-stjärnan ifrån mot idrottsföräldrar som pushar sina barn för hårt.
– Det måste finnas någon måtta på det, säger han till Expressen.



Det har blivit två raka Stanley Cup-segrar för Patric Hörnqvist som just nu njuter av framgången. För hans framgång tackar han sina två föräldrar, Gösta och Marie som han anser stöttade honom oavsett resultat i matcherna under uppväxten. – Jag kände aldrig någon press från pappa eller mamma. De sa aldrig åt mig att träna ensam, frågade aldrig varför jag inte tränade mer, eller frågade varför jag gjorde som jag gjorde på isen. Om du tvingar barn till något, då tappar de suget. Sen kanske man får pusha lite någon gång om man vet att de gillar att vara där, men kanske inte är sugna på att träna. Då kan man säga: ”Ska du inte åka dit och känna efter i alla fall”. Det viktiga är att barnet ska vilja vara där. Inte föräldrarna, säger Hörnqvist till Expressen.  NHL-stjärnan är dock rejält kritisk till hur många idrottsföräldrar beter sig. – Det finns föräldrar som glömmer det viktigaste. I dag är det föräldrar som skryter på sociala medier om att deras barn tränar tre timmar extra en dag. Det måste finnas någon måtta på det. Och det måste vara roligt, säger han och fortsätter. – Du måste tycka att det är roligt. Jag tycker fortfarande hockey är det roligaste som finns. Jag älskar att spela och jag älskar att tävla, säger Patric.
