Tränarnas guldtips: Frölunda

TOBIAS JANSSON   STOCKHOLM



Ishockey
Vilka vinner SM-guld 2018? Frölunda.
I alla fall om man ska tro SHL-tränarna.



Upptaktsträffen inför årets SHL är i full gång på Vasateatern i Stockholm. Allt började med att tränarnas tips presenterades.
Inte mindre än sju lag fick guldtips – men allra flest fick Frölunda med fem, följt av Växjö med tre och Skellefteå med två. Brynäs, Djurgården, HV71 och Linköping fick alla varsitt.
– Frölunda har byggt ett bra lag över, har en bra kontinuitet och ser spännande ut. Så jag förstår att de får flest tips, säger C More-experten Sanny Lindström.
