Lasch aktuell för OS: "Upphetsande"


Johan Rylander




Ishockey
Ryan Lasch är tillbaka i Frölunda – men lämnar klubben i februari?
– Det var upphetsande att få samtalet, säger stjärnan om chanserna att få spela OS för USA.



Frölunda har inlett säsongen med fyra raka segrar i Champions Hockey League – och powerplayspelet har sett lysande ut.  Orsaken? En viss Ryan Lasch, 30.
Och USA har hört av sig.
– Jag fick ett samtal i somras, att jag finns på deras radar för OS, berättar stjärnan för GP.
"Det är spännande"
OS spelas i Sydkorea – och NHL:s förhandlingar med IOK har strandat totalt. NHL stänger inte ligan och släpper inte spelarna i februari.
– Det är en lång tid till dess, massor av jobb att göra. Men det är spännande att den möjligheten finns också. Den här möjligheten öppnade sig när NHL-spelarna inte kommer. Att bara få samtalet var upphetsande, säger Ryan Lasch nöjt.
Fler Frölundaspelare aktuella
Även kedjekompisarna Joel Lundqvist och Mats Rosseli Olsen lär ligga bra till för spel med Tre Kronor och Norge.
– Det vore grymt att få spela för mitt land. Jag menar, vem som helst skulle vilja göra det, säger Ryan Lasch.
