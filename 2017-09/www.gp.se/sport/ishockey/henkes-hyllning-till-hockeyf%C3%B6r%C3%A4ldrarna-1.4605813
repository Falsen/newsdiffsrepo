"Henkes" hyllning till hockeyföräldrarna

Joel  Tivemo



Ishockey
Henrik och Joel Lundqvist nådde båda toppen. I talkshowen ”Live with Kelly and Ryan” tackade Henrik brödernas föräldrar för framgången.



Från Åre via Göteborg till VM-guld, OS-guld och NHL. Joel och Henrik Lundqvist resa är imponerande. Natten till tisdagen gästade Henrik Lundqvist den amerikanske talkshowen ”Live with Kelly and Ryan” och hyllade föräldrarna Peter och Eva.
– Att vara hockeyförälder är en stor uppoffring. Både jag och min bror förstår att vi aldrig skulle vara där vi är i dag om det inte vore för våra föräldrar. De ville verkligen hjälpa oss och det stödet har varit nyckeln, säger Lundqvist i programmet.
Under programmet berättade han också om hur det var att ta VM-guld tillsammans med brodern tidigare i år.
– Vi gjorde allt tillsammans. Vi spenderade all vår tid med att spela på gatorna och på sjön hemma. Allt började med en dröm att spela för vårt land och vinna något tillsammans så att få stå där och titta på varandra och se den svenska flaggan hissas är något jag aldrig kommer att glömma.
När New York Rangers gör årspremiär i NHL hemma mot Colorado den 5 oktober inleder Henrik Lundqvist sin 13:e säsong mellan Rangers stolpar. Innan dess väntar försäsongsläger med start 14 september.
