Blåvitt-backen missar tre veckor

Joel  Tivemo



IFK Göteborg
Sam Adekugbe har ådragit sig en blödning i baksida lår och missar tre veckor med IFK Göteborg framöver.
– Den normala läkeprocessen säger tre veckor och det är vad vi har att förhålla oss till i nuläget, säger klubbens fysioterapeut Calle Persson till Blåvitts hemsida.



Under tisdagen genomfördes en MR-undersökning på kanandensarens skadade lår – och svaret blev att Adekugbe, som är i klubben på lån under hösten från Vancouver, missar ungefär tre veckors spel i allsvenskan.
– Positivt att det inte handlade om en bristning. Däremot är det en blödning i baksida lår, säger Calle Persson till klubbens hemsida.
Skadan tillkom i en träningslandskamp mellan Kanada och Jamaica i helgen – där Sam Adekugbe kom in i paus och fick lämna planen redan efter tio minuter i andra halvlek.
Adekugbe har hunnit med att delta i sex allsvenska matcher sedan han kom till Göteborg i somras.
