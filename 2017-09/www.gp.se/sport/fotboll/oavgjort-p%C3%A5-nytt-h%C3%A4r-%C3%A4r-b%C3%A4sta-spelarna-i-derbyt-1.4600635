Oavgjort på nytt – här är bästa spelarna i derbyt


Fredrik Janlind




Gais
Gais och Öis delade på poängen på nytt. Likt vårmötet blev det återigen delad pinne. Här är betygen på samtliga spelare.



Förra gången som de två lagen möttes, var i den sjunde omgången, elfte maj. Då slutade drabbningen mellan Öis och Gais 0–0 inför  9 264 åskådare.   Under måndagskvällen var det dags igen, den här gången med Gais som hemmalag på Gamla Ullevi. Dessutom var det två nya ansikten som ledde sina respektive lag. Gais var först ut med att göra sig av med sin tränare när Benjamin Westman fick flytta på sig till förmån för Bosko Orovic. Tålamodet för Marcus Lantz i Öis var lite längre men även han har fått flytta på sig och ersatts av klubbikonen Sören Börjesson.  Väl på plan på Gamla Ullevi under måndagen var det Gais som tog ledningen när Simon SIlverholt rann igenom efter att Johan Hammar halkat. Silverholt var iskall och lyfte in bollen bakom Stojan Lukic. Kvitteringen skulle dock komma och det i den andra halvleken. Hakeem Araba gick omkull i straffområdet och fick straffen med sig, anfallaren var iskall från elva meter när han tryckte in bollen bakom Damir Mehic.  Ett mål som blev matchens sista. Spana in betygen på samtliga spelare i bildspelet ovan.
