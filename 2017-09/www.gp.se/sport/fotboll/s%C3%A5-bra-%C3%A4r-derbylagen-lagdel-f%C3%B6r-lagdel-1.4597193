Så bra är derbylagen – lagdel för lagdel

Philip Trollér



Fotboll
Det är ett ångestmöte som väntar mellan Öis och Gais. Båda klubbarna håller till i den nedre regionen av tabellen och är i stort behov av tre poäng när det är dags för säsongens andra Originalderby. GP-sporten betygsatte lagen inför matchen.



Årets säsong har inte varit någon dans på rosor vare sig för Öis eller Gais. De grönsvarta inledde serien svajigt och hamnade tidigt i en utsatt tabellposition. Efter tränarbytet i början av sommaren, då Benjamin Westman ersattes av Bosko Orovic, har Gais plockat in flera nya spelare och även om det inte började särskilt bra för Orovic så har nyförvärven börjat hitta allt mer rätt och efter förra omgången, då Atleterna segrade hemma mot Degerfors, klev Gais för första gången på länge förbi Öis i tabellen.
Örgryte har samtidigt haft en säsong med höga toppar och djupa dalar. Under våren visade Sällskapet upp ett spel och en poängskörd på hemmaplan som såg ut att kunna bära långt och trots ett par ordentliga bottennapp på bortaplan hade Rödblått länge känn på kvalplatsen till allsvenskan. Men under sommarmånaderna har allt havererat för Örgryte, som för tillfället är ett av seriens absolut mest formsvaga. Den negativa trenden förde också med sig en hel del turbulens i klubben, vilket nyligen resulterade i att huvudtränare Marcus Lantz fick lämna sitt uppdrag.
I våras slutade Originalderbyt 0-0, ett resultat som har blivit utfallet av de tre senaste mötena mellan klubbarna. Nu ställs Öis och Gais mot varandra igen. GP betygsatte lagen inför drabbningen och enligt tidningen finns det på förhand ett av lagen som får pekas ut som knapp favorit.
För att se betygen, bläddra i bildspelet.
