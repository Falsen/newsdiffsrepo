Öis tunga besked – så länge blir stjärnan borta

Philip Trollér



Öis
Han tvingades utgå skadad i derbyt – nu kommer trista nyheter för Johan Elmander och Öis.
– Han blir borta runt fyra till sex veckor, säger lagläkaren Lars Pettersson.



I mitten av den första halvleken i derbyt mot Gais var oturen framme för Johan Elmander. Anfallaren tog sig åt baksidan av låret och blev länge liggandes på planen innan han efter behandling tvingades kliva av.
Och efter gårdagens magnetröntgen står det nu klart att Elmander har drabbats av en bristning i baksidan av låret.
– Han har fått en så kallad partiell bristning i baksidan av låret, med en liten blödning, säger lagläkaren Lars Pettersson och fortsätter:
– Det som är positivt är att han inte behöver opereras.
Hur länge 36-åringen är svårt att sia om, men Pettersson säger att det rör sig om minst en månads frånvaro.
– När blödningen är reserverad och läkningen är stabil kommer han kunna vara tillbaka.
– Det blir ju alltid lite gissande, men han blir borta fyra till sex veckor, så mycket kan man säga, avslutar Pettersson.
