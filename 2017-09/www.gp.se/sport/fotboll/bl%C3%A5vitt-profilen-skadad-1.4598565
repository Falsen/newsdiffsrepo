Blåvitt-profilen skadad

Joel  Tivemo



IFK Göteborg
Sam Adekugbe hann bara spela tio minuter i Kanadas träningsmatch mot Jamaica – sedan fick han lämna planen skadad.
– Han fick känning i baksida lår och vi väntar på att göra en MR-undersökning under dagen, säger IFK Göteborgs sjukgymnast Calle Persson till klubbens hemsida.



Vänsterbacken som är i Göteborg på lån från Vancouver Whitecaps i den amerikanske proffsligan MLS är tillbaka på Kamratgården efter förra veckans landslagsuppdrag. Uppehållet från seriespel gav inte bara Adekugbes sjätte landskamp – han blev skadad på köpet.
Efter att ha kommit in i paus mot Jamaica fick 22-åringen lämna planen bara tio minuter senare. Under måndagen ska ha undersökas av IFK Göteborg för att se hur allvarliga konsekvenser skadan får.
– En första undersökning är gjord. Vi hoppas kunna göra en MR under dagen och efter den vet vi mer om skadan, säger Calle Persson till klubbens hemsida.
