Blåvitt-profilen blir tränare

Philip Trollér



IFK Göteborg
Han är inne på sin andra sejour som spelare i FC Köpenhamn. Nu blir den tidigare Blåvitt-spelaren Mikael Antonsson dessutom assisterande tränare i den danska storklubben.



FC Köpenhamn har haft en svajig start på säsongen. Formen i ligaspelet har varit pendlande och i Champions League fick den danska huvudstadsklubben lämna redan i kvalet efter förlust mot Qarabag, som förra året skickade IFK Göteborg ur Europa League-kvalet.
Och nu sker förändringar på ledarsidan i klubben. Assisterande tränaren Brian Priske får lämna sitt uppdrag och ersätts av Johan Lange och Blåvitt-profilen Mikael Antonsson, det meddelar FC Köpenhamn på sin hemsida.
Den tidigare landslagsmittbacken har även ett avtal med klubben som spelare, vilket löper ut sommaren 2018. Det är än så länge oklart om 36-åringen kommer fullfölja kontraktet eller om han kommer avsluta spelarkarriären som förutom två sejourer i FC Köpenhamn också har innehållit spel i Bologna, Austria Wien, Panathinaikos och IFK Göteborg.
