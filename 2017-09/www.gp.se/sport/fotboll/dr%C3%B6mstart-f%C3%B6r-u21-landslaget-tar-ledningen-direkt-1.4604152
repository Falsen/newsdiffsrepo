Drömstart för U21 - hattrick av Strandberg


Christian Möller




Fotboll
Det svenska U21-landslaget fick en riktig smakstart på den inledande EM-kvalmatchen mot Cypern i Falkenberg. Redan efter fem minuter hade Malmö FF-anfallaren Carlos Strandberg gjort två mål.



Matchen är Roland Nilssons första som förbundskapten för det svenska U21-landslaget och den första i kvalet till nästa stora mästerskap, EM i Italien sommaren 2019.
Efter drygt två minuter gjorde Carlos Strandberg kvällens första mål när han petade in 1-0 till Sverige efter en framspelning av Joel Andersson från vänsterkantnen. Strandberg drog till från nära håll i straffområdet och den cypriotiska målvakten kunde inte rädda.
Bara drygt två minuter senare gjorde samma Strandberg 2-0. Den gången blev han frispelad och drog ifrån sin försvarare innan han säkert placerade bollen förbi målvakten och i nätet.
Men Malmö FF-anfallaren var inte nöjd där. I den 38:e matchminuten gjorde han sitt tredje mål och fullbordade därmed ett äkta hattrick.
Från start i Sverige finns bland annat IFK Göteborgs 18-årige målvakt Pontus Dahlberg.
Texten uppdateras.
