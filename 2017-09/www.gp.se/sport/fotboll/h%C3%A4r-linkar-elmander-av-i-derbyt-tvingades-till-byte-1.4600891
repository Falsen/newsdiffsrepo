Här linkar Elmander av i derbyt – tvingades till byte


Fredrik Janlind




Öis
Johan Elmander, 36, fick lämna derbyt i förtid och tog sig mot baksida lår. Efter matchen var han nedstämd.
– Det var inte det roligaste, säger han.



Det höll i drygt 26 minuter för Johan Elmander. Landslagsveteranen med sina 85 landskamper på kontot tvingades kliva av derbyt mellan Gais och Öis redan i den första halvleken. Efter en duell med Carl Nyström föll Elmander till gräset och fick snabbt läkarvård. – Det känns sådär just nu, det högg till i baksidan och det var inte det roligaste, säger han.  Hur länge blir du borta? – Vi får se. Baksida har jag ju haft förut och man måste vänta tills blödningen sätter sig och så men antagligen är jag borta någon vecka. Det kan vara allt från två till sex veckor. Jag vet inte.   Orolig att säsongen är över? – Nej, det är jag inte. Absolut inte.  Hur var det att följa matchen från sidan? – Nervöst. Fruktansvärt nervös. Det är ändå starkt att vi krigar tillbaka och får ett oavgjort. Sen var det jätteroligt att spela och det var en fantastisk inramning, båda sidorna bjöd upp till en härlig atmosfär. Men jag trodde verkligen vi skulle vinna.
