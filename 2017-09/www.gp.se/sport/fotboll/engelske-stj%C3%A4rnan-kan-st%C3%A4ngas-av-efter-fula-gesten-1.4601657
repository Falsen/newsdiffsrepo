Engelske stjärnan kan stängas av efter fula gesten


Joel Tivemo




Fotboll
England tog ett stort språng närmare en plats i VM nästa sommar när Slovakien besegrades med 2–1. Men efter matchen kom det smolk i den engelska bägaren – nyckelspelaren Dele Alli kan stängas av efter att ha pekat finger i riktning mot domaren.



England stormar igen sin VM-kvalgrupp under Gareth Southgate. På måndagen kom sjätte vinsten på åtta matcher och Three Lions toppar nu grupp F med fem poängs marginal ned till tvåan Slovakien. Det var just Slovakien som på fick känna av engelsmännens kvalité när Marcus Rashford med ett mål och ett assist förde England betydligt närmare VM i Ryssland.
Men eftersnacket kom inte att handla om Marcus Rashfords imponerande insats utan en annan av England ungtuppar. Efter att ha blivit fälld och inte fått frispark gestikulerade Tottenhams Dele Alli i riktning mot domaren Clement Turpin. Gesten, ett utsträckt långfinger, gör nu att 21-åringen kan stängas av.
På tv-bilderna som fångade långfingret i luften är det omöjligt att se vem gesten är riktat mot.
Domaren gav inget straff för beteendet under matchen men kan, om gesten inkluderas i Turpins rapport efter matchen, komma att leda till en avstängning som kan gälla hela vägen in i nästa års VM-turnering.
Dele Alli och förbundskapten Gareth Soutgate förklarade efter matchen gesten som intern humor mellan Alli och tidigare lagkamraten Kyle Walker.

Just to clarify, the gesture tonight was a joke between me and my good friend Kyle Walker! Apologies for any offence caused! Great win 2nite — Dele (@dele_official)
4 september 2017
