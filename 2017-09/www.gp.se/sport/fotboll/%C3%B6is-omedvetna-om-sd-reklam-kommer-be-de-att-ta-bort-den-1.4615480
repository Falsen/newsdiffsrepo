Öis omedvetna om SD-reklam: "Kommer be de att ta bort den"

Fredrik Östberg



Öis
På en skylt som tillhör Örgryte IS har det gjorts reklam för Sverigedemokraterna, något som klubben själva inte var medvetna om. –  Vi blev medvetna om detta i dag och vi har uttryckt vår önskan att ta bort skylten, säger Niklas Allbäck, verksamhetsansvarig i Öis till GP.



På en reklampelare som står intill Öis-gården och som ägs av klubben har det gjorts reklam för Sverigedemokraterna utan Öis vetskap. Nu kommer klubben att be om att reklamen ska tas bort.
– Vi äger skylten men inte själva försäljningen. Vi blev medvetna om detta i dag och vi har uttryckt vår önskan att ta bort skylten. Vi är en förening som är oberoende och som inte har någon politisk inriktning, säger Niklas Allbäck, verksamhetsansvarig i Öis till GP.
Men ni tar intäkter från skylten? – Ja, den är ju vår men de har försäljningsrättigheterna. Vi kommer be de att ta bort den reklamen.
"Vi vill inte ha deras pengar"
Beslutet att ta bort reklamen stöttas av den officiella supporterklubben Balders Hage.
– Jag hoppas att det är avslutat med omedelbar verkan, säger ordföranden Sandra Arvidsson som inte var medveten om att det gjorts reklam för partiet på skylten.
– Utifrån ett supporterperspektiv så är våra läktare för alla människor med demokratiska värderingar och eftersom jag personligen inte tycker att de står för demokratiska värderingar så tycker jag det är fel, säger hon och fortsätter:
– Vi vill inte ha deras pengar, Öis-gården är för fin för det. Vi stöttar klubben i att ta bort det här, vi kan hjälpa till att få pengar från annat håll i sådana fall.
