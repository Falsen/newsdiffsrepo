Succévärvningen slog till för Gais – vild glädje på Gamla Ullevi


Fredrik Janlind




Gais
Simon Silverholt, 24, hämtades in i somras från Halmstad BK. Den värvningen har redan börjat betala av sig.
Mot Öis gav han Gais ledningen i derbyt.



Han kom från Halmstad under sommaren, där det hade blivit noll spelade minuter. En enda gång fick Silverholt sitta på bänken men då inte ens hoppa in. Men efter att Bosko Orovic tagit över Gais värvades den vindsnabbe yttern/anfallaren in till klubben.  Mot Syrianska i 2–1-segern för Gais nyligen nätade han för första gången i sin nya klubb. Mot Öis i derbyt slog han till på nytt. Mittbacken Johan Hammar blev olycksfågel när han ramlade och Silverholt kom ensam med Stojan Lukic. Avslutet från 24-åringen höll högsta klass när han iskall chippade in bollen över Lukic.  Matchen pågår och du kan följa den här.
