Ekdal skadad – han ersätter


Andreas Johnsson




Landslaget
Albin Ekdal fick kliva av under VM-kvalmatchen mot Bulgarien efter ryggproblem, nu skriver förbundet att han inte kommer kunna spela under söndagens match mot Vitryssland. Istället tar man in Oscar Hiljemark som ersättare.



De blågula herrarna åkte på en rejäl kalldusch när man spelade VM-kvalmatchen borta mot Bulgarien. Efter en minst sagt blek insatts fick man kapitulera och till slut förlorade man 3-2 efter att Emil Forsberg bland annat missat en straffspark.
LÄS MER: Tung förlust för Sverige – tappar förstaplatsen
Dagen efter kom nästa bakslag för laget, detta då det står klart att Albin Ekdal kommer att missa söndagens kvalmatch borta mot Vitryssland. Mittfältaren klev av mot Bulgarien och nu skriver förbiundet på sin hemsida att missar på grund av en ryggskada, ersätter istället Oscar Hiljemark.
Beslutet togs på fredagsmorgonen, gemensamt mellan Ekdal, förbundskaptenen Janne Andersson och landslagets medicinska team. Ekdal följer med till Minsk. Efter 2–3-förlusten mot Bulgarien i torsdags kväll var han djupt besviken, på resultatet och över sin egen prestation.
– Just nu är jag bara besviken. Vi får bryta ihop och komma igen, sade han.
"Långt från hundra i min kropp"
Den centrale mittfältaren hade en tung kväll på Vasil Levski-stadion och byttes ut med 20 minuter kvar att spela. Han ville inte skylla på sina ryggproblem, men konstaterade:
– Jag är långt från hundra i min kropp, som ni vet.
Dessutom kommer Ola Toivonen missa söndagsmatchen då han är avstängd efter sitt gula kort under torsdagen, han ersätts av Isaac Kiese Thelin.
