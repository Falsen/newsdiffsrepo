Svennis öppen för allsvenskan: "Är ju blåvit i hjärtat"

Andreas Johnsson



IFK Göteborg
Av allt att döma letar IFK Göteborg efter en ny huvudtränare till nästa säsong, någon som öppnar upp för en allsvensk comeback är Sven-Göran "Svennis" Eriksson. – Det måste vara något vettigt, säger han till Fotbolldirekt.



IFK Göteborg har gjort en rejäl ommöblering i klubben. Under fredagen stod det klart att ordförande Frank Andersson inte kommer ställa upp för omval och sedan tidigare har Alf Westerberg ersatt Jörgen Lennartsson på tränarpositionen.
LÄS OCKSÅ: Frank Andersson ställer inte upp för omval
Men det mesta pekar på att Westerberg endast är en provisorisk lösning och att Blåvitt är ute på jakt efter en ny tränare till nästa säsong. En profil som i skrivande stund sitter utan jobb är Sven-Göran "Svennis" Eriksson, tränaren som tog Blåvitt till Uefacup-segern 1982.
"Det kanske inte vore så dumt"
Att komma tillbaka som tränare för sitt gamla, som han säger är klubben i hans hjärta, vore därmed att sluta cirkeln.
– Jag är ju blåvit i hjärtat när det gäller allsvenskan. Jag har alltid följt med i resultaten genom åren., säger han till Fotbolldirekt.
Under sin tid i Göteborg fick han bland annat träna den nuvarande assisterande tränaren, tillika legendaren, Torbjörn Nilsson. En kollega som inte skulle sitta helt fel att ha enligt "Svennis".
– Ha ha, det kanske inte vore så dumt… Jag pratade med honom för någon vecka sen. Jag tror att han stormtrivs i IFK. Torbjörn ska ju vara IFK:are på något vis. Om det är som tränare eller direktör spelar ingen roll. Han är en ambassadör för klubben. Han är IFK Göteborg.
"Det måste vara något vettigt"
Huruvida det blir en återkomst till IFK Göteborg, eller allsvenskan för den delen, återstår att se. Han säger att han inte blivit kontaktad av någon svensk klubb än, samt att nivån på ligan inte väger in lika mycket som själva uppdraget.
– Det måste vara något vettigt. Jag har haft förslag från klubbar på nedflyttningsplats i Kina. Att hoppa in nu när det är sex-sju matcher kvar är inte intressant. Det vore att skjuta sig själv i foten.
