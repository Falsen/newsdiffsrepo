"Han har fått ett kontraktsförslag"

Philip Trollér



Häcken
Tidigare har BK Häcken önskat att avvakta med att prata nytt kontrakt med Paulinho. Men nu berättar Sonny Karlsson att stjärnan, vars avtal går ut efter säsongen, har fått ett förslag av klubben. – Han har i närtid fått ett kontraktsförslag från oss, säger sportchefen.



Häckens anfallsstjärna, Paulinho, sitter på ett utgående kontrakt med klubben. Ett avtal som den gulsvarta ledningen tidigare har önskat att få avvakta med att förlänga. Men nu uppger Hisingsklubbens sportchef, Sonny Karlsson, att brassen har fått ett förslag.
– Paulinho har fått ett bud från oss. Han har i närtid fått ett kontraktsförslag från oss. Nej, jag tänker inte gå in på om vi har fått något svar, inte just nu, säger Sonny Karlsson till Fotbolldirekt.com.
LÄS MER: "Vill vara i en klubb där jag är uppskattad"
Mer än så vill dock inte sportchefen utveckla.
– Nej, jag säger inte mer än så. Det kan finnas anledningar till att jag i dag inte kan göra det. Men han har fått ett kontraktsförslag. På vilken nivå det är kan jag inte heller gå in på. Jag gör inga jämförelser med det han har haft tidigare. Nej, jag kommenterar inte det heller.
LÄS MER: Paulinho om Blåvitt-ryktet: "Man vet aldrig"
31-åringen har de senaste säsongerna varit en av Häckens absolut bästa spelare, men problem med skador har gjort att Häcken har tvekat om en fortsättning. Men efter en tid med bra prestationer, där Paulinho har hållit sig skadefri, verkar nu klubben ha bestämt sig för att de vill ha kvar honom i spelartruppen. Om Paulinhos framtid finns på Hisingen eller någon annanstans återstår dock att se, måltjuvens agent har tidigare förkunnat att det finns ett stort intresse för spelaren.
– Paulinho är ett etablerat namn i allsvenskan. Han är omtyckt i hela landet. Det finns svenska klubbar som är intresserade och även utländska. Än så länge finns det inget konkret kontraktsförslag, men det finns flera som har kollat läget, sa hans agent Reynaldo Leroux till GP tidigare i somras.
