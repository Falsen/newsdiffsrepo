Zlatan kommer till Göteborg: "En överraskning"


Ida Johansson




Fotboll
Just nu håller fotbollsvärlden andan i väntan på Zlatan Ibrahimovics comeback efter långtidsskadan. Då passar stjärnan på att besöka Volvo Cars i Torslanda i Göteborg.
– Vi har arbetat med Zlatan under många år - nu kommer han hit och träffar alla Volvoanställda, säger Annika Bjerstaf, presschef på Volvo Car Sverige.



Zlatan Ibrahimovic rehabiliteringstränar just nu för att göra comeback i Manchester United efter den knäskada som han ådrog sig i våras.
Tränaren José Mourinho berättade nyligen att svensken förmodligen inte kommer att spela någonting i år, men att en återkomst kan bli aktuell i början av 2018.
Volvo: "Får bli en överraskning"
Vid sidan av fotbollkariären har stjärnan flera projekt. Bland annat har han gjort uppmärksammade reklamfilmer för Volvo Cars. Nu kommer ha nockså till Torslanda, för att träffa alla dem som bygger bilarna.
På måndag ska Manchester United-spelaren bland annat gå en rundtur i Torslandafabriken. På eftermiddagen ska han också, från en scen, samtala med Volvo Cars vd Håkan Samuelsson.
Ska träffa anställda
– Exakt vad de ska prata om får bli en överraskning, säger Annika Bjerstaf.
Evenemanget vänder sig främst till Volvo-anställda och deras familjer.
– Vi har arbetat med Zlatan under många år - nu kommer han hit och träffar alla Volvoanställda, säger Annika Bjerstaf.
