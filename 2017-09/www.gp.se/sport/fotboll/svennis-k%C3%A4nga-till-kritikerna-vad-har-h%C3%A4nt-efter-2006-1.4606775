"Svennis" känga till kritikerna: "Vad har hänt efter 2006?"


Fredrik Janlind




Fotboll
Sven-Göran Eriksson har hånats i England för sin tid som förbundskapten. Nu slår han tillbaka i en intervju med The Mirror.
– Vad har England gjort sedan jag lämnade?, säger han.



Efter en framgångsrik sejour i Lazio så valde Sven-Göran Eriksson att ta över det engelska landslaget 2001. Då blev han den bäst betalde tränaren i fotbollsvärlden. Men tiden som förbundskapten för ”Svennis” blev tuff. Många engelsmän ville inte ha en utlänning på posten och ”Svennis” fick mer medieutrymme för sina kvinnoaffärer och dåliga investeringar än framgångarna med landslaget.
Efter att han lämnat landslaget har han fortsatt få en hel del kritik i England. Nu väljer han att slå tillbaka. – Jag tycker inte alls att vårt lag presterade dåligt. På den tiden var det svårt att göra fansen glada, alla krävde ju att England skulle vinna VM-guld. Men vad har hänt efter 2006… Vad har England gjort då?, säger Svennis till The Mirror.
Sedan han lämnade posten som förbundskapten har England missat EM 2008, åkt ut i åttondelsfinal i VM 2010, kvartsfinal i EM 2012, VM 2014 slutade England sist i sin grupp och i EM 2016 blev det respass mot Island i kvartsfinalen.  ”Svennis” då? Jo, han tog England till tre raka kvartsfinaler i VM 2002, EM 2004 och VM 2006. – 2004 och 2006 tyckte jag och Tord (Grip, assisterande förbundskapten) att det inte fanns många andra landslag som kunde mäta sig med oss, så vi tyckte att vi hade en bra chans. Personligen tycker jag att vi kunde ha vunnit 2006 i Tyskland. Vi kanske till och med borde vunnit då. Men vi hade otur som fick (Wayne) Rooney utvisad, det var inte lätt att spela en sån match mot Portugal men en man mindre, säger Svennis.
