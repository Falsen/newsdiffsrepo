Experten: "Jag ser inte hur han ska kunna passa in"


Fredrik Janlind




Fotboll
Förra säsongen var Zlatan Ibrahimovic den stora stjärnan i Manchester United. Under årets säsong kommer det bli betydligt tuffare, menar experten Paul Merson.
– Jag ser inte hur han ska kunna passa in, säger han till Sky Sports.



Zlatan Ibrahimovic öste in mål under förra säsongen för Manchester United. Men en knäskada i Europa League-mötet med Anderlecht satte stopp för Zlatans säsong. Nu är han dock tillbaka i Manchester United efter att ha skrivit på ett ettårskontrakt med klubben. – Jag ska avsluta det jag har påbörjat, sa Zlatan efter att kontraktet med klubben var påskrivet.  Men återkomsten som väntas ske runt årsskiftet tas inte emot med jubel överallt. Den forne storspelaren Paul Merson, idag expert för Sky Sports tror inte på någon Zlatan-succé i United. – Jag måste erkänna att jag inte är övertygad om att Zlatan Ibrahimovic kommer att komma tillbaka dit. Manchester United ser ut som ett helt annat lag den här säsongen med fart och kraft där uppe och jag ser inte hur han ska kunna passa in, säger han.  Utan Zlatan på topp så värvade United Romelu Lukaku från Everton i somras och den store belgaren har redan nätat tre gånger i sin nya klubb. – Jag är glad över att han är tillbaka – vi behöver hans personlighet, sa Lukaku till belgiska medier nyligen.
