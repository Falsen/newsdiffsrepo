Nyström: "Det är extra kul att slå Öis"

Andreas Johnsson



Gais
Det vankas originalderby på Gamla Ullevi. Mötet mellan Gais och Öis är ett av de mest klassiska som finns inom svensk fotboll, något som spelarna är väl medvetna om.  – Jag förstår ju att rivaliteten finns där för fansen med den långa historien, säger Gais-kaptenen Carl Nyström.



Det vankas originalderby på Gamla Ullevi. Mötet mellan Gais och Öis är ett av de mest klassiska som finns inom svensk fotboll, något som spelarna är väl medvetna om.  – Jag förstår ju att rivaliteten finns där för fansen med den långa historien, säger Gais-kaptenen Carl Nyström.
Men trots historien mellan de bägge lagen så försöker Gais-kaptenen Carl Nyström lägga mer fokus på själva matchen.
– Jag fattar att det är en rolig match med mycket publik och ett lokalderby, men vi kan bara fokusera på uppgiften och hur vi ska vinna matchen. Sen är det självklart alltid att få äran att spela för grönsvart i ett originalderby, säger kaptenen till GP.
Känslan är att ni vill se det som en helt vanlig match?
– Ja men det är ju det egentligen. Men det är klart att det kommer vara mer publik och det blir lite extra med två tifon , två klackar… så vi förstår att det här betyder mycket för fansen.
Har du personligen hunnit bygga upp någon rivalitet med Örgryte?
– Jag har ju bara varit här i två säsonger och jag känner väl någon i Öis. Jag förstår ju att rivaliteten finns där för fansen med den långa historien lagen emellan, men för mig personligen vill jag bara vinna matchen. Samtidigt som det är extra kul att slå Öis.
