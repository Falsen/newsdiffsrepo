Aliou Badji avstängd – anmäldes efter U21-match


Christian Möller




IFK Göteborg
Djurgårdens IF:s anfallare Aliou Badji missar matcherna mot IFK Göteborg och Örebro. Detta efter att han anmälts efter en U21-match och stängts av.
– Han betedde sig inte bra och blev anmäld för det, säger sportchefen Bosse Andersson till Aftonbladet.



Det var i Djurgårdens U21-match mot Häcken den 28:e augusti som den senegalesiske anfallaren Aliou Badji drog på sig två gula kort. Då gick uttryckte han sitt missnöje mot domaren.
– Han fick två varning och de var väl inte överens. Han betedde sig inte bra och blev anmäld för det, säger sportchefen Bosse Andersson till Aftonbladet.
Badji gjorde mål i derbyt mot AIK senast och för för Djurgården är avstängningen en tung smäll. Sedan tidigare är Jonas Olsson och Kevin Walker avstängda mot IFK Göteborg.
– Det är otroligt tråkigt att vi har en spelare som spelar U21 och blir rapporterad för grov utvisning. Självklart vidtar vi interna åtgärder för att det inte ska hända igen. , säger Bosse Andersson.
Matchen mellan IFK Göteborg och Djurgården spelas på måndagen den 11:e september.
