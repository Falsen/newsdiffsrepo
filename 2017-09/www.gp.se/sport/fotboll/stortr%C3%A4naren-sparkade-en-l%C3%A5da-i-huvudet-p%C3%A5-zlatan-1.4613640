Stortränaren sparkade en låda – i huvudet på Zlatan

Fredrik Östberg



Fotboll
Ibland rinner bägaren över, även för de som är av det lugnare slaget. Swanseas tränare Paul Clement avslöjar i en intervju en situation där Zlatan Ibrahimovic, hans före detta tränare Carlo Ancelotti och en låga var huvudingredienserna. – Det var som i slow motion, berättar Clement.



Swanseas tränare Paul Clement var under många år assisterande tränare till Carlo Ancelotti, som haft huvudansvaret i flertalet storklubbar.
Utåt sett är stortränaren ingen som hetsar upp sig. Men Clement avslöjar i en intervju med Daily Mail att även Ancelotti kunde tappa huvudet. En sån situation utspelade sig i Paris Saint-Germain, där Ancelotti hade en viss Zlatan Ibrahimovic som spelare.
Efter en dålig halvlek var italienaren upprörd när han kom in i omklädningsrummet och han tog ut sin ilska på en papplåda som låg på golvet. Ancelotti sparkade till lådan som träffade Zlatan i huvudet.
– Det var som slow motion. Den flög genom luften och träffade honom. Och Zlatan bara skakade av sig det, säger Clement.
Men den svenske stjärnan, som annars inte är känd för samma lugn som Ancelotti, tog inte särskilt hårt på incidenten enligt Clement.
– Zlatan gillade när lådan träffade honom. Han respekterade det. Det hade man inte kunnat gissa när man såg hans ansiktsuttryck, men jo, han älskade det.
