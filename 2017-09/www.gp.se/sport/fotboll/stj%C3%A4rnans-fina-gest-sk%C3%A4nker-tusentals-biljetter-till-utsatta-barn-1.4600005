Stjärnans fina gest – skänker tusentals biljetter till utsatta barn


Fredrik Janlind




Fotboll
När det tyska landslaget tar emot Norge i VM-kvalet i Stuttgart väljer landslagsstjärnan, Sami Khedira att köpa 1 200 biljetter och skänka dessa till utsatta barn, skriver AP.



Det tyska landslaget går som tåget i VM-kvalet men har ändå fått en del mörka rubriker. Detta då det ropades nazistiska ramsor när laget mötte Tjeckien nyligen och den tyske spelaren Timo Werner buades ut av de egna fansen. – De skämmer ut vårt land, sa förbundskaptenen Joachin Löw efter matchen.
Inför mötet med Norge passar dock Sami Khedira på att skapa lite mer positiv andra kring landslaget. När Norge kommer på besök till Stuttgart väljer Khedira, som är född i staden att köpa 1 200 biljetter som han delar ut till utsatta barn. – För mig personligen är det inte bara viktigt att ge bort pengar, jag vill också att barnen själva ska få ut något av det. Många skulle inte ha chansen att gå på en match annars, av finansiella eller logistiska anledningar, säger Khedira enligt AP.
