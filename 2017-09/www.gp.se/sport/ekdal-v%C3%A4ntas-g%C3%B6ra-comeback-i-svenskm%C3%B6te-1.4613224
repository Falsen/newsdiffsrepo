Ekdal väntas göra comeback i svenskmöte


TT




Sport



Hamburgs svenske landslagsmittfältare Albin Ekdal ser ut att göra comeback i kvällens Bundesligamatch hemma mot Emil Forsbergs Leipzig.
Ekdal har dragits med ryggproblem men startade ändå i Sveriges 2–3-förlust i VM-kvalet borta mot Bulgarien förra veckan.
28-åringen spelade däremot inte alls i 4–0-segern borta mot Vitryssland. Men ser nu ut att vara spelklar till kvällens ligaomstart i Tyskland.
- Jag är övertygad att de är spelkara, sade tränaren Markus Gisdol på en presskonferens tidigare och syftade på Ekdal och grekiske Kyriakos Papadopoulos.
Ligasjuan Leipzig väntas starta med Emil Forsberg på vänsterytterpositionen, enligt tredjeplacerade och hittills obesegrade Hamburgs webbplats.
TT
