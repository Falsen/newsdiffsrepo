Ekdal tillbaka men Forsberg sjuk


TT




Sport



Hamburgs svenske landslagsmittfältare Albin Ekdal gjorde comeback i Bundesligamatchen hemma mot Leipzig. Ekdal har dragits med ryggproblem men startade ändå i Sveriges 2–3-förlust i VM-kvalet borta mot Bulgarien förra veckan.
28-åringen spelade däremot inte alls i 4–0-segern borta mot Vitryssland.
Mot Leipzig klarade Ekdal 74 minuter. Sedan lämnade han plats åt Sven Schipplock. Leipzig vann med 2–0 (Naby Keita och Timo Werner) och något möte med landslagskompisen Emil Forsberg blev det inte. Forsberg missade matchen på grund av en förkylning.
TT
