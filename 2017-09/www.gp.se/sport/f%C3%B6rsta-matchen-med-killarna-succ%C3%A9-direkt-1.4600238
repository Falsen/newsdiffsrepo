Första matchen med killarna – succé direkt

Philip Trollér



Sport
16-åriga Holly Neher fick chansen att spela med killarna i Hollywood Hills Highs skollag. Då tog hon chansen och gjorde stor succé direkt. – Jag hoppas att alla kan se hur liten jag är och att du oavsett hudfärg, ras, storlek eller kön kan göra vad du vill, säger Holly till ABC.



Det var en historisk match som publiken i Florida fick bevittna när Hollywood Hills Highs amerikanska highschool-fotbollslag tog sig an Hallandale High School under helgen. Med i laget fanns, för ovanlighetens skull, en tjej.
Och Holly Neher blev inte bara uttagen i matchtruppen. I den fjärde quatern fick den 16-åringen quaterbacken chansen att komma in och spela. Då blev det omedelbart succé. Redan i sitt första spel klev Neher fram och med en perfekt 38-meterspassning till en lagkamrat var hon hjärnan bakom den touchdown som lagkompisen lyckades ordna åt laget.

#14 QB Holly Neher connects to #1 Alex Shelton for the 45yd TD!! #SpartanPride @usatodayhss @Sentinel_Sports @espn @RISEtoWIN #SCtop10 pic.twitter.com/VEQcN7ILeB — HHSpartansAthletics (@HHSpartanSports)
1 september 2017


Till följd av prestationen utbröt ett stort jubel på arenan och Holly Neher hyllades stort av publiken. En upplevelse som efteråt väckte stora känslor hos debutanten.
– Jag började hoppa upp och ner och mina lagkamrater hoppade över mig. Tränarna skrek på sidlinjen och alla klappade till mig på hjälmen, säger Holly till ABC.
Hon hoppas också att hennes framträdande ska göra att det bryts barriärer inom sporten och att fler tjejer ska få chansen.
– Jag hoppas att alla kan se hur liten jag är och att du oavsett hudfärg, ras, storlek eller kön kan göra vad du vill, berättar Holly för ABC.
