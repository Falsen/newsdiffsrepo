Berndtsson slutar med elitfotbollen


TT




Sport



Örgrytes Andreas Berndtsson slutar med elitfotbollen, bara 21 år gammal. Skador sätter stopp för karriären och han bryter kontraktet med superettanklubben.
På klubbens hemsida redogör han för sitt beslut.
"Som många vet har jag åkt på ett tiotal hjärnskakningar som gjort att jag varit borta från fotbollsspelandet ett bra tag nu. Den tiden har fått mig att verkligen tänka till. Jag har mått otroligt dåligt under en längre tid och när det varit som värst har jag inte ens velat leva. Detta påverkade så klart fotbollen och jag njöt inte alls lika mycket på planen".
Berndtsson påpekar vidare att han, genom att skriva hur han känner på hemsidan, vill hjälpa andra att våga prata om depression.
Han mår bättre nu och tackar Örgryte för all hjälp.
TT
