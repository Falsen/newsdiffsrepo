Holmqvist slutade starkt i Portland


TT




Sport



Dani Holmqvist gjorde en fin fjärde runda i LPGA-golfen i Portland, USA. Precis som under första dagen spelade hon på 68 slag, fyra under par, vilket räckte till en 15:e plats för svenskan i tävlingen. Dag två och tre spelade hon på par respektive två under.
Amerikanskan Stacy Lewis vann tävlingen på totalt 20 under par, efter en sista runda på 69 slag.
Sydkoreanskan Chun In-Gee blev tvåa, 19 under par.
Caroline Hedwall och Pernilla Lindberg gick båda den fjärde rundan på två över par. Hedwall slutade på delad 46:e plats och Lindberg på delad 70:e.
TT
