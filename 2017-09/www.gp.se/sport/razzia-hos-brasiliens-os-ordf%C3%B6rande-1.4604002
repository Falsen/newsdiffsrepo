Razzia hos Brasiliens OS-ordförande


Cecilia Vaccari




OS
Den federala polisen gjorde ett massivt tillslag under tisdagen hos ordföranden för den brasilianska olympiska kommittén. Nu tvingas han vittna i en mututredning kring tilldelningen av 2016 års OS.




Procuradoria põe Carlos Arthur Nuzman no topo de 'engenhosa e complexa relação corrupta': https://t.co/sR7ZKOxJNZ pic.twitter.com/eQsVgiH5kd — Rádio Itatiaia (@radioitatiaia)
September 5, 2017


Razzian är en del i "Operation Unfairplay" som drivs av den federala polisen i Brasilien. Fokus är att utreda misstänkta mutor som ska ha betalats ut till Internationella Olympiska Kommittén för att se till att OS skulle hållas i Rio 2016, rapporterar brasilianska O Globo.
Nu har myndigheterna i Brasilien begärt att en miljard reais, motsvarande 2,8 miljarder kronor, av OS-ordförandens tillgångar blir frysta. Fullmakter om frihetsberövanden hade utfärdats inför dagens tillslag. Dessa gällde såväl ordföranden Carlos Nuzman samt hans affärspartner.
Nuzman lämnade sitt hus tillsammans med sin advokat och dök senare upp på en polisstation för att bli förhörd. Polisen ska ha beslagtagit resväskor, dokument och datorer vid tillslaget.

Texten uppdateras
