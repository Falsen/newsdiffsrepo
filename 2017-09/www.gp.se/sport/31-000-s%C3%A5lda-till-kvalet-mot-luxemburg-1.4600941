31 000 sålda till kvalet mot Luxemburg


TT




Sport



Publikintresset är stort inför fotbollslandslagets nästa match i VM-kvalet. Med drygt en månad kvar till hemmamatchen mot Luxemburg har drygt 31 000 personer försäkrat sig om en biljett.
"Jättekul att intresset är så stort redan", säger Håkan Sjöstrand, generalsekreterare på Svenska fotbollförbundet, i ett pressmeddelande.
Sverige spelar mot Luxemburg den 7 oktober på nationalarenan i Solna och avslutar tre dagar senare gruppspelet mot Nederländerna i Amsterdam.
TT
