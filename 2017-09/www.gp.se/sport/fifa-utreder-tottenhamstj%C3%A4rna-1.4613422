Fifa utreder Tottenhamstjärna


TT




Sport
Engelske landslagsmittfältare Dele Alli utreds av Fifa för att ha visat långfingret i senaste VM-kvalmatchen mot Slovakien.



Kameror fångade Alli när han räckte finger i riktning mot den franske domaren Clement Turpin sedan en tuff tackling från Slovakiens Martin Skrtel förblev ostraffad.
Alli förklarade senare på Twitter att "gesten var ett skämt mellan mig och min gode vän Kyle Walker" som också spelade matchen för England.
Spelarna var lagkamrater i Tottenham innan Walkers flytt till Manchester City i somras.
