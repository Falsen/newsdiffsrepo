Megafiaskot för OS – publiken sviker mästerskapet


Fredrik Janlind




Sport
OS i Pyoengchang riskerar att bli ett stort publikfiasko. När biljettförsäljningen öppnades upp hoppades organisationen på 600 000 sålda biljetter – de såldes 52 000, rapporterar AFP.



Det är oroligt minst sagt inför OS i Pyeongchang i Sydkorea. Grannlandet, Nordkorea har gjort flera kärnvapentest och oron börjar sprida sig. Drygt fem månader ifrån invigningen av mästerskapet försöker arrangörerna nu tona ner konflikten som håller på att trappas upp. – Vi har levt under konstant hot från Nordkorea och atmosfären här är mycket lugnare än det kan tyckas för en utomstående, säger talespersonen Sung Baikyu till AFP.  Under tisdagen öppnades försäljningen av biljetter upp online för sydkoreanerna. Målet var att sälja runt 600 000 biljetter – det såldes endast 52 000 biljetter efter oroligheterna. Enligt AFP har totalt sett endast 20 procent av alla OS-biljetter nu sålts.
