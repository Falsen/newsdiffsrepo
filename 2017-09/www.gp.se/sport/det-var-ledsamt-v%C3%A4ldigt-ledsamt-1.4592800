"Det var ledsamt, väldigt ledsamt"

Fredrik Östberg



Sport
Khaddi Sagnias VM-upplevelse i London blev inte som hon tänkt. Efter några tunga veckor laddar nu längdstjärnan om inför Finnkampen. – Det var väldigt mycket att fundera på, säger hon till Expressen.



Efter att kvalet i London inletts med två övertramp hängde Khaddi Sagnias VM-dröm på en skör tråd inför det tredje och sista försöket som fick vit flagg, men var fem centimeter från kvalgränsen.
Den missade finalplatsen var ett faktum och ett hårt slag mot Sagnia vars sikte var inställt på en kamp om medaljerna.
– Självklart jag var ledsen. Det var ledsamt, väldigt ledsamt. Jag ville så gärna ta mig till final. Det kändes ju så bra, men tyvärr fick inte ut det…, säger Sagnia till Expressen.
Siktar på Finnkamp efter SM-guldet
Två veckor har passerat och besvikelsen har lagt sig, inte minst efter 6,47 på SM förra veckan, vilket räckte till hennes tredje raka SM-guld.
Nästa mål för 23-åringen, som tävlar för Ullevi FK, är helgens Finnkamp.
– Det är bara att ge allt och ha kul! Nu hoppas jag få ut allting som jag faktiskt känner att jag har i kroppen, säger hon.
