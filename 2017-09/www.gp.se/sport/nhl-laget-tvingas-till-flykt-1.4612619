Orkanen tvingar NHL-laget till flykt


TT




Sport
NHL-laget Florida Panther flyr hemstaden Surise när orkanen Irma närmar sig med USA:s sydöstra kust, samtidigt kommer klubbens arena att användas för att hjälpa befolkningen. – Att hjälpa samhället är i organisationens DNA, säger klubbens ägare Vincent J. Viola.



Orkanen Irma sprider skräck i Karibien och väntas nå USA och staten Florida till helgen. Långa bilköer har bildats av människor som flyr ut ur staten. Hockeylaget Florida Panthers är inget undantag, skriver Miami Herald.
NHL-klubben har chartrat ett plan för lagets spelare, anställda, familjer och husdjur för att lämna staten och fly till östkusten och Boston. Där laget eventuellt kommer inleda försäsongslägret.
– Vi uppmanar våra fans, anställda och medlemmar av samhället att förebereda sig och hålla sig i trygghet under stormen. Vår styrka som samhälle kommer hjälpa oss genom den tuffa tiden som stundar, säger klubbens president Matthew Caldwell på klubbens hemsida.
Men även om laget lämnar området så bistår klubben med hjälp inför den stundande orkanen. Panthers hemmarena BB&T Center kommer nämlingen att fungera som lager för nödutrustning när kategori 5-orkanen Irma anländer.
– Vi finns här och är redo att hjälpa Florida-familjen samtidigt som samhället förbereder sig för Irmas troliga ankomst. Att hjälpa samhället är i organisationens DNA, säger klubbens ägare Vincent J. Viola.
