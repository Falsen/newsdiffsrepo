Federer klar för kvartsfinal


TT




Sport
Roger Federer tog sig vidare till kvartsfinalen i US Open efter att ha vunnit matchen mot tyske Philipp Kohlschreiber med siffrorna 6–4, 6–2, 7–5.



Federer tog en paus av medicinska skäl efter andra set, men visade i övrigt inga tecken på svårigheter när han slog ut tysken.
Under en intervju efter matchen säger den tredjeseedade schweizaren att pausen var för att han "bara behövde lite massage på ryggen eller rumpan och inte ville göra det på banan".
Federer kommer att möta argentinaren Juan Martín del Potro i kvartsfinalen. De möttes i US Open-finalen 2009, där del Potro vann, och Federer förlorade titeln efter att ha vunnit den fem år i rad.
Juan Martín del Potro tog sig till kvartsfinalen efter att ha vunnit mot sjätteseedade Dominic Thiem. Detta trots att del Potro varit sjuk.
- Jag var sjuk de senaste två dagarna. Jag kom hit och försöker spela så gott jag kan och när jag ser de här människorna heja på mig försöker jag spela bättre för varje match. Jag kommer alltid att komma ihåg det här, säger han efter matchen.
Efter vinsten skämtade han om att han borde få en buckla bara för att ha vunnit matchen mot Thiem.
Federer säger att det är kul att se del Potro tillbaka i US Open.
- Att få spela mot honom igen efter vår episka final 2009... jag ser fram emot det, säger han till usopen.org.
TT-AP
