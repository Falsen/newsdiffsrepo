Ljust för Blixt i Boston


TT




Sport
Jonas Blixt har skaffat sig ett bra läge att avancera till den tredje av fyra tävlingar i slutspelet på USA-touren i golf.



Den 33-årige svensken öppnade med 68 slag, tre under banans par, på första rundan i Boston. Med det är han, tillsammans med fem andra spelare, två slag bakom den tidige ledaren, världsettan Dustin Johnson, USA.
Johnson såg stark ut med en eagle och fem birdies, men också två bogeys.
- Jag fick ihop ett ganska bra reslutat, säger Johnson enligt AP.
Blixt inledde tävlingen som 84:e spelare på Fedex Cup-rankningen och måste vara bland de 70 bästa för att få fortsätta till Lake Forest, Illinois, om två veckor.
Värmlänningen avslutade fredagsronden med en eagle på det 18:e och 480 meter långa par 5-hålet, där han sänkte en putt från drygt tio meter.
För David Lingmerth, tävlingens andre svensk, ser det betydligt mörklare ut. Han gick runt på fyra över par och är i nuläget långt från topp 70.
Henrik Stenson står över tävlingen men är inställd på att spela i Lake Forest.
TT
