Ordkriget inför superfajten: "Hon är en diva"


Christian Möller




Sport
Den 21:a oktober möts den svenska stjärnan Mikaela Lurén och den obesegrade norskan Cecilia Brækhus. Det blev officiellt på en presskonferens på onsdagen, där de båda boxarna bjöd på ett ordentligt ordkrig.
–  Jag tycker hon är en diva och dryg privat, säger Laurén.
–  Nu ska vi göra upp en gång för alla i ringen, säger Brækhus.



2010 gjorde Mikaela Laurén ett försök att snuva Cecilia Brækhus på världsmästarbältet i Rostock i Tyskland. Det slutade med att norskan vann på teknisk knockout i sjunde ronden.
Men nu får Laurén en ny chans mot Brækhus. De kommer att mötas i Stokke Convention Center, cirka tio mil söder om Oslo, den 21 oktober. Och på onsdagen hölls en presskonferens.
"Dags att göra upp en gång för alla"
Den hölls på den norska nationalarenan Ullevål. Brækhus satt framför sina mästarbälten och bredvid Laurén, och det bjöds på ett rejält ordkrig inför matchen.
– Hon snackades sig till den här matchen. Hon har kallat mig allt från diva till tjock. Det är dags att göra upp det här en gång för alla. Hon har snackat i flera år, säger Cecilia Brækhus.
– Hon är en bra boxare men jag tycker hon har stagnerat lite senaste tiden. Som person har jag ingen respekt för henne. Jag tycker hon är en diva och dryg privat. Jag har hört det från flera i Norge, säger Mikaele Laurén.
Förlorade mot rivalen
35-åriga Brækhus är obesegrad som proffsboxare med sina 31 raka segrar. 40-åriga Laurén har vunnit 27 av sina 31 proffsmatcher.
Förra året mötte Mikaela Laurén rivalen Klara Svensson i en uppmärksammad match som slutade med att Svensson vann på poäng.
