Laurén får ny chans mot Brækhus


Christian Möller




Sport
Den svenska stjärnan Mikaela Laurén förlorade senast hon ställdes mot den obesegrade norskan Cecilia Brækhus. Men nu ser hon ut att få en ny chans. Den 21 oktober går duon en titelmatch, enligt den norska tidningen Nettavisen.






2010 gjorde Mikaela Laurén ett försök att snuva Cecilia Brækhus på världsmästarbältet i Rostock i Tyskland. Det slutade med att norskan vann på teknisk knockout i sjunde ronden.
Men nu ser Laurén ut att få en ny chans mot Brækhus. Den norska tidnnigen Nettavisen skriver att de kommer att mötas i Stokke Convention Center, cirka tio mil söder om Oslo, den 21 oktober.
Väntas bli officiellt på onsdag
Tidningen skriver vidare att fajten kommer att bli officiell i samband med en presskonferens på den norska nationalarenan Ullevål Stadion på onsdag i denna vecka.
– Grejen är att jag inte har sajnat något avtal än. Men vi ligger i förhandlingar och det är ju den här matchen jag hoppas på och drömmer om liksom, säger Mikaela Laurén till Expressen.
Förlorade mot rivalen
35-åriga Brækhus är obesegrad som proffsboxare med sina 31 raka segrar. 40-åriga Laurén har vunnit 27 av sina 31 proffsmatcher.
Förra året mötte Mikaela Laurén rivalen Klara Svensson i en uppmärksammad match som slutade med att Svensson vann på poäng.
