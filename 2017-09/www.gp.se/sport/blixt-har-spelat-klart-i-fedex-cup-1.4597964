Blixt har spelat klart i Fedex Cup


TT




Sport



Jonas Blixt får inte vara med när PGA-tourens slutspel Fedex Cup går vidare med de 70 bästa spelarna. Den svenske golfaren hade behövt en lysande avslutning på tävlingen i Massachusetts för att avancera minst 14 placeringar på rankningen, men så blev det inte.
Blixt gick måndagens runda på 69 slag, två under par, och slutade därmed på totalt ett under par.
Henrik Stenson, som stod över tävlingen på TPC Boston-banan på grund av knäproblem, är som ensam svensk klar för den näst sista tävlingen, som avgörs 14–17 september på Conway Farms. Därefter kvalificerar sig de 30 bästa till tourfinalen på East Lake i Atlanta, Georgia, veckan därpå.
TT
