Vännerna: "Han var magnifik"

Alicia Heimersson



– Jag tyckte mycket om Loffe. Han hade lätt att prata om andliga frågor, hade ett allvar och ett djup. Han var en tänkande, sammansatt människa helt enkelt. säger skådespelaren och vännen Claes Malmberg efter beskedet om att Janne "Loffe" Carlsson är död.






– Jag träffade honom för bara några veckor sedan på Ystad Jazzfestival, säger Claes Malmberg som under en utlandsresa nås av nyheten om kollegans död.
– Jag tyckte mycket om Loffe. Han hade lätt att prata om andliga frågor, hade ett allvar och ett djup. Han var en tänkande, sammansatt människa helt enkelt.
Claes Malmberg och Janne Carlsson jobbade tillsammans under filmen Rallybrudar från 2008 och umgicks intenstiv under produktionen.
– Han var ett lysande exempel på en person som ville prata om annat än om sig och sitt – något som är ovanligt i vår bransch där folk gärna pratar om vad de gjort under sina karriärer.
Som skådespelare beskriver Claes Malmberg Janne som otroligt skicklig och med en naturlig närvaro som berörde och som fick det okonstlade, raka skådespeleriet att se enkelt ut. Claes Malmberg minns tv-serier som Någonstans i Sverige och tv-filmerna baserade på Slas texter.
–  Som filmskådespelare var han magnifik. Han kunde sin sak, höll sin grej och var inte ängslig om vad folk skulle tycka – något jag tror bidrog till att blev så stor och omtyckt.
– Jag tänker såklart på hans anhöriga och beklagar sorgen. Även om det inte är en olycka så är det oerhört tufft att förlora någon man älskar.
"Han var så mångfacetterad"
Eva Röse och Janne "Loffe" Carlsson spelade även de tillsammans i filmen Rallybrudar. De lärde känna varandra några år tidigare, i och med deras första gemensamma film – Göta Kanal 2, från 2006. Sammanlagt spelade de i tre filmer tillsammans: Göta Kanal 2, Rallybrudar och senast 2009 i Göta Kanal 3.
– Som person och kollega var han varm och sjåsfri. Han var en generös och rolig människa.  Vi hade en fin kemi och lätt att arbeta tillsammans.
För Eva Röse var Janne Carlsson framförallt skådespelare, men under produktionerna de jobbade med tillsammans kom också Loffes musikaliska historia fram.
– Jag fylldes av ödmjuk respekt över att han var så mångfacetterad. Att han är en legendarisk jazztrummis och höll på med konst – de var nya sidor för mig och visar att en människa kan rymma så väldigt mycket.
En man som var sig själv
Skådespelaren Ted Åström lärde känna Janne Carlsson för 50 år sedan och de spelade mot varandra i bland annat filmen Repmånad (1979) och föreställningen Bussresan som spelades så sent som 2003 på Vasateatern i Stockholm.
– Han var oerhört spontan och saknade hämningar. Han gick alltid rakt på sak – både som skådespelare och privatperson. Han var sig själv genom allt, säger kollegan och vännen Ted Åström.
Ted Åström minns honom som en man som naturligt var i centrum och som var otroligt snäll. Samtidigt var han en duktig musiker, bland annat i bandet Hansson och Karlsson.
– Vi hade både musiken och skådespeleriet tillsammans. Jag är tagen och chockad.
Gunvor Pontén minns kollegan som en skådespelare som hade försått hemligheten i att inte spela, utan mena det man säger.
– Han spelade inte – han var. Även när han spelade alvarligare roller så var han äkta. Han lyckades med konststycket att vara sig själv samtidigt som han inträdde rollen av någon annan.
Marie Göranzon spelade mot Loffe Carlsson i Göta Kanal från 1981:
- För Filmsverige var han en jättestor färgklick, det är en mycket tråkig förlust.
Musikern "Loffe"
Lena-Maria Gårdenäs, som medverkade i filmen Repmånad, lärde känna Janne Carlsson genom musiken.
– Ja, han spelade i Hansson och Karlsson och höll på med jazz – en genre som jag ju inte förstod mig på.
De båda delade studio i början av 1970-talet. Loffe med sitt band Hansson och Karlsson och Lena-Maria Gårdenäs med popbandet Lena Maria & Sweet Wine. Senare hade de en show tillsammans på Berns i Stockholm.
– Han var snabb i repliken men alltid med ett varmt "hehe" i slutet. Han kunde vara tuff men samtidigt hade han också en skör sida. Ibland fick även Loffe dåligt självförtroende.
Andres Lokko lyfter även han Loffe Carlsson som musiker.

"basist"? jag tror att jag sade "sveriges svängigaste batterist... " #loffe https://t.co/jAFKkj0Kxj — andres lokko (@andreslokko)
31 augusti 2017


Hyllningar på sociala medier
Flera kollegor kommenterar kommenterar beskedet om Janne "Loffe" Carlssons död på twitter

Idag kommer jag att höra ditt skratt inom mig. Vila i frid älskade vän. #Loffe — Lasse Kronér (@LasseKroner)
31 augusti 2017


😢Fina varma Loffe. Som alltid bjöd på skratt och kärlek när vi sågs. Nu får du bjuda änglarna på din underbara värme. ❤️ #RIP pic.twitter.com/SRsF93euJv — Richard Herrey (@RichardHerrey)
31 augusti 2017

Även Malin Berghagen kommenterade beskedet på torsdagsförmiddagen:
