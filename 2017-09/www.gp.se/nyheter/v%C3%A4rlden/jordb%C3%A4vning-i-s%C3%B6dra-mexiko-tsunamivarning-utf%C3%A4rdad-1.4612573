Jordbävning i södra Mexiko - Tsunamivarning utfärdad


Victor Blomdahl




Världen
En kraftig jordbävning ska ha ägt rum utanför Mexikos kust, enligt Reuters. Skakningarna ska ha känts av ända till huvudstaden Mexiko City.






Myndigheter ska ha utfärdat en tsunamivarning i Mexiko, Guatemala, Salvador, Costa Rica, Nicaragua, Panama, Honduras och Ecuador, rapporterar Omni.
Jordbävningen ska ha varit en 8:a på richterskalan och ska ha ägt rum tidigt på fredagsmorgonen, svensk tid. Enligt Reuters finns det i nuläget inga uppgifter om kraftiga skador, men lokala myndigheter uppger att det var den kraftisgaste jordbävningen på över 30 år.
Enligt den brittiska nyhetsbyrån märktes jordbävningen, som hade sitt epicentrum utanför den mexikanska västkusten, av i den mexikanska huvudstaden, Mexiko City. Människor ska ha sprungit ut på gatorna när larmet om jordbävningen kom.
Åsa Welander är frilansjournalist i Mexiko City och upplevde skalvet på plats i den mexikanska huvudstaden-
– Jag gick ut, som många andra, på gatorna. Man märkte av att gatlamporna svajade, säger hon.
Enligt henne ska människor som bott i höga byggnader tydligt märkt av skalvet, och delar av staden ska vara strömlös.
– Jag har ännu inte hört några rapporter om skador eller så och jag har bara hört att det gått ut tsunamivarningar, säger Åsa Welander.
Jordbävningens epicentrum var på ett djup på 33 kilometer i Stilla havet strax utanför södra Mexikos kust. Därför bedömde flera myndigheter i de centralamerikanska länderna att det fanns en risk för tsunamivågor efter jordbävningen och flera varningar har kommit ut.

JUST IN: Earthquake of magnitude 8.0 hits off Mexican coast - USGS/Pacific Tsunami Center pic.twitter.com/942VabPOiX — Reuters Top News (@Reuters)
8 september 2017


Texten uppdateras.
