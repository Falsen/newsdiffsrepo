Jordbävning i södra Mexiko - Tsunamivarning utfärdad


Victor Blomdahl




Världen
En kraftig jordbävning ska ha ägt rum utanför Mexikos kust, enligt Reuters. Skakningarna ska ha känts av ända till huvudstaden Mexiko City. Minst 32 personer ska ha dött och ett hotell ska ha kollapsat i staden Oaxaca, uppger AP.






Minst 32 människor har dött i Mexiko i samband med en jordbävning strax utanför Mexikos Stilla havs-kust, varav två utav dem ska vara barn. Det rapporterar nyhetsbyrån AP.
Minst 23 människor ska ha dött i delstaten Oaxaca, sju i Chiapas och två i Tabasco, vilket ska vara bekräftat från lokala myndigheter, enligt AP. Nyhetsbyrån Reuters uppger också att ett hotell har kollapsat i staden Oaxaca i provinsen med samma namn. Ingen person ska ha dött i kollapsen. Den mexikanska presidenten Enrique Peña Nieto uttryckte sin kondoleanser över att naturkatastrofen krävt flera liv.


Desafortunadamente, se tiene reporte de personas fallecidas. Mis más sentidas condolencias para sus familiares. — Enrique Peña Nieto (@EPN)
8 september 2017


Presidenten har också kunnat bekräfta att upp emot en miljon mexikanare har blivit strömlösa i samband med jordskalvet men att strömmen kommit tillbaka till 80 procent av de drabbade.
– Vi har inga uppgifter om att några svenskar ska ha drabbats av jordbävningen, säger Katarina Byrenius Roslund, presstalesperson på Utrikesdepartementet.
Hon uppmanar samtidigt svenskar på platsen att höra av sig till sina anhöriga för att meddela att de mår bra och att de bör följa lokala myndigheters uppgifter noga. UD hade inga uppgifter om svenskar som ska ha varit drabbade i hotellkollapsen.
Myndigheter ska ha utfärdat en tsunamivarning i Mexiko, Guatemala, Salvador, Costa Rica, Nicaragua, Panama, Honduras och Ecuador, rapporterar AFP. Enligt nyhetssajten BNO News har meterhöga vågor nått den mexikanska kusten i delstaten Oaxaca.
Kraftigaste på 30 år
Jordbävningen, som enligt lokala myndigheter hade en magnitud på 8,2 på richterskalan, ska ha ägt rum tidigt på fredagsmorgonen, svensk tid. Enligt Reuters finns det i nuläget inga uppgifter om kraftiga skador, men lokala myndigheter uppger att det var den kraftisgaste jordbävningen på över 30 år.
Enligt den brittiska nyhetsbyrån märktes jordbävningen, som hade sitt epicentrum utanför den mexikanska västkusten, av i den mexikanska huvudstaden, Mexiko City. Människor ska ha sprungit ut på gatorna när larmet om jordbävningen kom.
"Gatlampor svajade"
Åsa Welander är frilansjournalist i Mexiko City och upplevde skalvet på plats i den mexikanska huvudstaden-.
– Jag gick ut, som många andra, på gatorna. Man märkte av att gatlamporna svajade, säger hon.
Enligt henne ska människor som bott i höga byggnader tydligt märkt av skalvet, och delar av staden ska vara strömlös.
– Jag har ännu inte hört några rapporter om skador eller så och jag har bara hört att det gått ut tsunamivarningar, säger Åsa Welander.
Bland annat ska fönster gått sönder på Mexiko Citys internationella flygplats och flera videos har blivit virala där byggnader och monument svajar på grund av skalvet.

Así se vivió el sismo de esta noche en el Ángel de la Independencia pic.twitter.com/94e6wgjy5W — BuzzFeed News México (@BuzzFeedNewsMex)
8 september 2017


Varningar i hela Centralamerika
Jordbävningens epicentrum var på ett djup på 33 kilometer i Stilla havet strax utanför södra Mexikos kust. Därför bedömde flera myndigheter i de centralamerikanska länderna att det fanns en risk för tsunamivågor efter jordbävningen och flera varningar har kommit ut.
1985 drabbades Mexiko City av en jordbävning med epicentrum nära miljonstaden. Då dog tusentals människor. Om mätningen av fredagens jordbävning stämmer, kommer den vara kraftfullare än jordbävningen från 1985.
