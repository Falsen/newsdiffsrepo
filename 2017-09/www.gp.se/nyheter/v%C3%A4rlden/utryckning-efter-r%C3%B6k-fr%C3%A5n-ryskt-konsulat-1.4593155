Utryckning efter rök från ryskt konsulat


TT




Världen



Svart rök bolmade från det ryska konsulatet i San Francisco, dagen efter det att USA beordrat att det ska stängas. Men brandkåren som ryckt ut fick inte komma in.
- Branden var inte oavsiktlig. De brände något i öppna spisen, säger Mindy Talmadge, talesperson för stadens räddningstjänst.
På fredagen var det 35 grader varmt i San Francisco.
Konsulatet, ett av Rysslands äldsta i USA, måste stängas före lördag. USA beordrade nyligen Ryssland att stänga konsulatet, tillsammans med två kontor i New York repektive Washington. Tidigare har Moskva tvingat hundratals amerikanska diplomater att lämna Ryssland.
TT-AP
