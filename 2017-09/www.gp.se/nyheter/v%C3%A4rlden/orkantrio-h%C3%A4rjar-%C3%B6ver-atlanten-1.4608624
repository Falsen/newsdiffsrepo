Orkantrio härjar över Atlanten

Gabriella Elbied Pettersson



Världen
Samtidigt som orkanen Irma orsakar förödelse har två nya orkaner dykt upp i samma område. Det är första gången på sju år som tre orkaner har härjat samtidigt över Atlanten, enligt CNN.



Artikeln börjar under tv-inslaget




Orkanen Irma, en av de starkaste orkanerna som uppmätts över Atlanten, har orsakat stor förstörelse på de karibiska öarna och dödat minst två personer.
Medan Irma under onsdagen härjade omkring tre mil öster om St. Thomas, med vinstyrkor på 85 meter per sekund, har flera orkaner utvecklats i området.
Orkanen Jose som befinner sig på öppet hav och orkanen Katia befinner sig vid Mexicos kust var från början stormar som nu vuxit i styrka till att nå orkannivå.
Klass ett orkaner
Enligt National Hurricane Center är orkanen Jose en kategori ett orkan med vindar på 75 meter per sekund. Jose befinner sig just nu mitt ute i Atlanten nordöst om Venezuela. Orkanen rör sig i nuläget i nordvästlig riktning, enligt NHC.
Även orkanen Katia klassas som en kategori ett orkan av NHC. Även den orkanen har vindar med en styrka på 75 meter per sekund. Katia befinner sig vid den Mexikanska golfen, strax utanför Mexicos kust. Enligt NHC rör sig orkanen i sydostlig riktning.
Det är första gången på sju år som det har funnits en trio av orkaner i den här delen av världen. Båda stormarna utvecklades till orkaner under onsdagen, enligt CNN.
Irma uppges vara den mest kraftfulla orkanen som har uppmätts över Atlanten på ett århundrade.
"Barbuda i spillror"
Efter att orkanen har skapat stora översvämningar och förödelse på Saint Martin och Saint Barthélemy, och dödat minst två personer har ytterligare förödelse rapporterats efter att orkanen nått ön Barbuda.
Barbuda och Antiguas premiärminister Gaston Browne sa i en intervju under onsdagskvällen, svensk tid, med det lokala mediet ABS att ön Barbuda är totalförstörd.
– Det är total förödelse, Barbuda är bokstavligen i spillror, säger Gaston Browne till ABS.


Images show Irma damage in Barbuda; officials say destruction could be "upwards of 90%" https://t.co/5WpCIuCk4d https://t.co/GBjTj9ZeXz — CNN (@CNN)
6 september 2017
