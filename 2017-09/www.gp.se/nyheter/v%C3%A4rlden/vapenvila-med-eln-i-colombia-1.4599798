Vapenvila med ELN i Colombia


TT




Världen



Colombias regering och gerillan ELN ska nu iaktta vapenvila som ska börja den 1 oktober och sträcka sig till den 12 januari nästa år, meddelar parterna.
- Prioriteringen är att skydda medborgarna, så under den här perioden kommer kidnappningar, attacker på oljeledningar och andra fientligheter mot civilbefolkningen att upphöra, säger president Juan Manuel Santos.
Beskedet kommer sedan Bogotá-regeringen i flera år har förhandlat med gerillagrupper i det som kallats Latinamerikas sista krig. Häromåret slöt man fred med Farc, och nu har alltså även samtalen med den mindre gerillan ELN gett resultat.
Utspelet har planerats under sommaren för att kunna göras inför påve Franciskus besök i Colombia senare denna vecka.
TT-AFP
