HRW: Egypten torterar fångar


TT




Världen



Egyptiska säkerhetstjänsten använder systematiskt tortyr mot fångar, enligt en rapport från Human Rights Watch (HRW). Människorättsgruppen anklagar också Egypten för att sannolikt begå brott mot mänskligheten.
Rapporten grundar sig på intervjuer med 19 tidigare fångar som beskrivit tortyrmetoder, däribland elchocker och upphängning i plågsamma ställningar. Regeringen i Kairo har tidigare erkänt att det förekommit enskilda fall av tortyr, och flera poliser har åtalats och dömts för fall där fångar misshandlats till döds.
Polisvåld var en av de utlösande faktorerna bakom revolten i Egypten 2011, då landets auktoritäre ledare Hosni Mubarak avsattes.
TT-AFP
