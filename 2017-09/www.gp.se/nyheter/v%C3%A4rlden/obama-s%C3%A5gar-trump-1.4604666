Obama sågar Trump


Cecilia Vaccari




Världen
USA:s president Donald Trump har beslutat att skrota det statliga programmet Daca som ger unga papperslösa migranter i USA amnesti.
Ex-president Barack Obama sågar Trumps beslut i ett långt inlägg på sin Facebook-sida.



Daca skapades av Obama 2012 och ger migranter som kom till USA före sin 16:e födelsedag möjlighet att stanna i landet och arbeta lagligt. Det omfattar i nuläget nära 800 000 unga. – Fel och elakt, skriver Barack Obama bland annat.
Obama skriver att programmet handlar om människor som växt upp i USA, som gått i landets skolor och som startar sina karriärer.
– Patrioter som svurit trohet till vår flagga, skriver han.
USA har stor nytta av drivna, talangfulla och patriotiska ungdomar men nu faller en skugga över dem, skriver Obama.
– Att ge sig på dessa unga människor är fel för de har inte gjort något fel. Och det finns inga juridiska behov av att fatta det beslut Trump fattat. Det är i grund och botten ett politiskt beslut rörande en moralisk fråga, skriver Obama vidare.
Så fortsätter han:
– Detta handlar om ifall vi är ett folk som sparkar hoppfulla unga strävande ut ur Amerika, eller om vi behandlar dem på det sätt som vi skulle vilja att våra egna barn ska behandlas.
LÄS ÄVEN: Motstånd väntar när Trump stänger ner program
