Övervakning av anställda får nobben


TT




Världen



En anställd man i Rumänien fick sparken för att han hade surfat privat på arbetstid, något som hade upptäckts via arbetsgivarens övervakning av de anställdas elektroniska kommunikation.
Men nu slår Europadomstolen för mänskliga rättigheter fast att arbetsgivaren inte hade rätt att övervaka sina anställda, med hänvisning till respekten för den enskildes rätt till privatliv.
Mannen hade förlorat i flera instanser i det rumänska rättsväsendet, men nu ger Europadomstolen Rumänien bakläxa för att ha brutit mot artikel 8 i Europakonventionen för mänskliga rättigheter.
TT
