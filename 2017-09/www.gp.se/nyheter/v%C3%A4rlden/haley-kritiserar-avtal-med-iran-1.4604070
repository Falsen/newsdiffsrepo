Haley kritiserar avtal med Iran


TT




Världen



Om president Donald Trump i oktober skulle förklara för kongressen att Iran inte följer det kärntekniska avtalet med världens stormakter skulle han ha god grund att stå på, säger FN-ambassadören Nikki Haley. Hon menar att avtalet "designats till att vara för stort för att (få) misslyckas" men att Iran missköter det och använder det för att "hålla världen gisslan".
Samtidigt, klargör hon, måste inte detta innebära att USA skulle säga upp avtalet, som skrevs på under president Barack Obama 2015. Detta kan bli en fråga för kongressen, anser Haley.
I oktober ska presidenten, enligt avtalets regelverk, redogöra för kongressen om Iran följer avtalet eller inte. Detta sker regelbundet, med 90 dagars intervall.
Avtalet innebär i stort sett slopade sanktioner mot Teheran i utbyte mot insyn i Irans kärntekniska program.
TT-Reuters
