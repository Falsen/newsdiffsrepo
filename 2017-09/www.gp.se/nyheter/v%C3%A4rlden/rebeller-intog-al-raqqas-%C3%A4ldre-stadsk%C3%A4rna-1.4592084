Rebeller intog al-Raqqas äldre stadskärna


TT




Världen



Den USA-stödda kurdisk-arabiska rebellalliansen SDF har intagit hela den gamla stadskärnan i al-Raqqa, terrorrörelsen Islamiska statens självutnämnda huvudstad i Syrien.
- Vi har nu nått utkanten av IS:s säkerhetskvarter i stadens centrum, där de flesta av deras stora baser finna, säger Talal Sello, talesperson för SDF.
De flesta av jihadisternas soldater samt uppåt 25 000 civila tros befinna sig i de centrala delarna av staden.
Enligt FN:s Syriensändebud Staffan de Mistura kommer terrorrörelsens sista fästen i Syrien förmodligen att ha intagits i slutet av oktober.
- Vad vi nu bevittnar är början av slutet på detta krig, säger de Mistura.
TT-AFP-Reuters
