Jordbävning i södra Mexiko - 58 döda


Victor Blomdahl




Världen
En kraftig jordbävning ska ha ägt rum utanför Mexikos kust, enligt Reuters. Skakningarna ska ha känts av ända till huvudstaden Mexiko City. Minst 58 personer ska ha dött och ett hotell ska ha kollapsat i staden Oaxaca, uppger Reuters.






Enligt nyhetsbyrån  Reuters har minst 58 personer dött i jordbävningen i Mexico.

BREAKING: At least 58 people killed by Mexican quake - head of civil protection pic.twitter.com/oQX5nRcc5f — Reuters World (@ReutersWorld)
8 september 2017

Två utav de som dött ska vara barn. Minst 23 människor ska ha dött i delstaten Oaxaca, sju i Chiapas och två i Tabasco, vilket ska vara bekräftat från lokala myndigheter, enligt AP. Värst drabbad ska vara staden Juchitán, i Oaxaca, där 17 personer har dött. Dödssiffran kan stiga ännu mer då hus har kollapsat med människor inuti. Detta rapporterar nyhetsbyrån AP.
Nyhetsbyrån Reuters uppger också att ett hotell har kollapsat i staden Oaxaca i provinsen med samma namn. Ingen person ska ha dött i kollapsen.
Mexikanska myndigheter uppger att jordbävningens magnitud är 8,2. Den mexikanska presidenten Enrique Peña Nieto kallar jordbävningen den största på ett århundrande.


Según la última actualización, el #sismo tuvo una magnitud de 8.2 grados, es el más intenso en casi un siglo — Enrique Peña Nieto (@EPN)
8 september 2017

Amerikanska USGS anger däremot att jordbävningen har magnituden 8,1. Det är samma magnitud som jodbävningen som drabbade Mexiko City1985 hade. Då dog över 10 000 människor.
Enligt AP har hundratals byggnader kollapsat eller skadats, minst 1,8 miljoner är strömlösa och myndigheter och skolor har stängts i minst elva stater för säkerhetskontroller. Presidenten har bekräftat att upp emot en miljon mexikanare har blivit strömlösa i samband med jordskalvet men att strömmen kommit tillbaka till 80 procent av de drabbade.
Tsunamivarningar i flera stater
Enligt UD har inga svenskar rapporterats skadade.
– Vi har inga uppgifter om att några svenskar ska ha drabbats av jordbävningen, säger Katarina Byrenius Roslund, presstalesperson på Utrikesdepartementet.
Hon uppmanar samtidigt svenskar på platsen att höra av sig till sina anhöriga för att meddela att de mår bra och att de bör följa lokala myndigheters uppgifter noga. UD hade inga uppgifter om svenskar som ska ha varit drabbade i hotellkollapsen.
Jordbävningens epicentrum var på ett djup på 33 kilometer i Stilla havet strax utanför södra Mexikos kust.  Därför bedömde flera myndigheter i flera stater att det fanns en risk för tsunamivågor efter jordbävningen och flera varningar har kommit ut. Myndigheter i Mexiko, Guatemala, Salvador, Costa Rica, Nicaragua, Panama, Honduras och Ecuador ska ha utfärdat tsunamivarning, rapporterar AFP.
"Gatlampor svajade"
Åsa Welander är frilansjournalist i Mexiko City och upplevde skalvet på plats i den mexikanska huvudstaden.
– Jag gick ut, som många andra, på gatorna. Man märkte av att gatlamporna svajade, säger hon.
Enligt henne ska människor som bott i höga byggnader tydligt märkt av skalvet, och delar av staden ska vara strömlös.
– Jag har ännu inte hört några rapporter om skador eller så och jag har bara hört att det gått ut tsunamivarningar, säger Åsa Welander.
Bland annat ska fönster gått sönder på Mexiko Citys internationella flygplats och flera videos har blivit virala där byggnader och monument svajar på grund av skalvet.

Así se vivió el sismo de esta noche en el Ángel de la Independencia pic.twitter.com/94e6wgjy5W — BuzzFeed News México (@BuzzFeedNewsMex)
8 september 2017
