Äggskandalen växer – nästan hela EU drabbat

TT-Reuters



Världen
Skandalen med ägg som innehåller det giftiga bekämpningsmedlet fipronil fortsätter att växa.



Förgiftade ägg har nu hittats i 40 länder – bland annat i 24 av EU:s 28 medlemsstater, rapporterar tyska nyhetsbyrån DPA.
I EU är det bara Litauen, Portugal, Cypern och Kroatien som klarat sig hittills och unionens jordbruksministrar ska nu diskutera äggskandalen under ett möte i Estlands huvudstad Tallinn.
Utanför EU har ägg med fipronil hittats i bland annat USA, Ryssland, Turkiet och Sydafrika.
Nederländska och belgiska myndigheter har kopplat spåren av fipronil till en nederländsk leverantör av rengöringsprodukter.
Två män häktades för några veckor sedan i Nederländerna för inblandning i skandalen.
