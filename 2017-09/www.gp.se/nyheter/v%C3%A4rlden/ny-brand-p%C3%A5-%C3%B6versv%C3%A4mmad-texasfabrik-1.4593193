Ny brand på översvämmad Texasfabrik


TT




Världen



Ännu en brand har brutit ut på en kemikaliefabrik som är utan el efter stormen Harvey.
Flygbilder visar hur det brinner i den evakuerade fabriken i Houstonområdet i USA, skriver nyhetsbyrån AP. I torsdags inträffade en explosionsartad brand som spred giftiga gaser i området.
Företaget Arkema vill inte i detalj avslöja vilka kemikalier som finns på fabriken.
- Vi förstår att folk är oroliga, säger vd:n Richard Rowe till tv-kanalen NBC, men hänvisar till säkerhetsaspekter ut ett terrorperspektiv.
Tusentals har skrivit på ett upprop för att få fabriken att lämna ut listan på kemikalier.
Människor i ett område på ett par kilometer kring fabriken har sedan tidigare fått lämna sina hem just på grund av risk för farliga gaser vid bränder. Fler bränder väntas eftersom systemen för avkylning inte fungerar sedan natten till i torsdags.
TT
