Prins Henrik lider av demens


TT




Världen



Prins Henrik av Danmark lider av demens. Det meddelar danska kungahuset.
"Det är med innerlig sorg som Hennes Majestät Drottningen har bett hovmarskalken meddela: Efter en längre tids utredning och senast en rad undersökningar under sensommaren har ett specialistteam vid Rigshospitalet nu kommit fram till att Hans Kungliga Höghet Prins Henrik lider av demens", skriver hovet i ett pressmeddelande.
Till följd av sin diagnos kommer Prins Henrik att dra ned ytterligare på sina aktiviteter, enligt hovet, som samtidigt vädjar om att prinsen ska få ro.
Prinsen, som är gift med Danmarks drottning Margrethe, har på senare tid skapat uppmärksamhet genom flera kuriösa uttalanden, bland annat att han inte vill bli begravd sida vid sida med sin hustru. Att prinsen lider av demens ändrar inte beslutet om begravningen, uppger hovets kommunikationschef Lene Balleby till danska TV2. Hon förklarar att prinsens beslut inte är nytt och att det är viktigt att hålla isär sakerna.
TT-Ritzau
