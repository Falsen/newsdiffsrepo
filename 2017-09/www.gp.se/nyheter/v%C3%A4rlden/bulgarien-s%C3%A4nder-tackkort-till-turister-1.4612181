Bulgarien sänder tackkort till turister


TT




Världen



Medan turistmagneter som Mallorca, Venedig och Barcelona ledsnat på anstormningen, tackar Bulgarien sina gäster med vykort. Landet har slagit rekord i antal turister i år med en ökning på 7,2 procent, vilket lett till en kampanj från turismmyndigheternas sida.
Enligt turistminister Nikolina Angelkova kommer vykorten med texten "Tack för att du valt Bulgarien!" att skrivas under av henne själv. Vykorten skickas till 400 000 slumpvist utvalda bland de fem miljoner turister som besökte landet fram till den sista juli i år.
TT-AFP
