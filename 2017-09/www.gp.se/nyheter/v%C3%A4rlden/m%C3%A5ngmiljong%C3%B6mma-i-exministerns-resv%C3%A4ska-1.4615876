Mångmiljongömma i exministerns resväska


TT




Världen



En brasiliansk exminister har gripits, sedan en resväska med hans fingeravtryck på hittats i en lägenhet han disponerat i staden Salvador. I väskan och flera gömda kartonger hittade polisen kontanter till ett värde av 127 miljoner kronor.
Geddel Vieira Lima satt sedan tidigare i husarrest, anklagad för domstolstrots. Nu fördes han till huvudstaden Brasilia för att placeras i fängsligt förvar under den fortsatta utredningen.
Vieira Lima var i åratal nära allierad med president Michel Temer. Han avgick förra året i samband med en av de många korruptionsskandaler som skakat regeringen, och placerades i juli i år i husarrest. De gömda pengarna hittades i tisdags i samband med en utredning om bedrägeri i den statliga banken Caixa Economica Federal, där Lima arbetade under tidigare presidenten president Dilma Rousseff.

TT-AFP
