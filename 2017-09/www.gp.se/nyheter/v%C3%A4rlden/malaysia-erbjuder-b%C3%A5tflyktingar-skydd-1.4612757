Malaysia erbjuder båtflyktingar skydd


TT




Världen



Kustbevakningen i Malaysia kommer inte att köra bort rohingyaflyktingar som kommer med båt, utan är redo att erbjuda dem tillfälliga bostäder.
- Vi ska egentligen förse dem med förnödenheter, så att de kan fortsätta resan, och avvisa dem. Men på grund av humanitära skäl kommer vi inte att kunna göra det, säger Zulkifli Abu Bakar, chef för landets kustbevakning.
Mer än 160 000 personer har flytt den senaste våldsvågen i delstaten Rakhine i Burma, där en miljon människor ur den muslimska minoriteten rohingya lever under hårt förtryck. Massflykten till Bangladesh väntas de närmaste veckorna innebära fler båtflyktingar till bland annat Malaysia.
Våren 2015 inträffade en flyktingkris i regionen, efter att tusentals båtflyktingar – de flesta från minoritetsgruppen rohingya – vägrats gå i land och söka skydd i länderna kring Andamansjön. Först efter hård internationell press erbjöd sig bland annat Malaysia att ge flyktingarna tillfälligt skydd.
TT-AFP-Reuters
