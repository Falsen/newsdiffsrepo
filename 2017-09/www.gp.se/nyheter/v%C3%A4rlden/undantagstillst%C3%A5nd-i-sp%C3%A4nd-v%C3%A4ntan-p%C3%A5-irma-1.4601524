Orkanen Irma – en av de kraftigaste någonsin


Marina Ferhatovic




Världen
Puerto Rico och den amerikanska delstaten Florida har utlyst undantagstillstånd i väntan på det kraftiga ovädret Irmas framfart. Orkanvarningar har utfärdats i flera delar av Karibien. Orkanen klassas nu som en kategori 5-orkan och är den farligaste orkanen någonsin, enligt National Hurricane Center.



Irma har uppgraderats till en extremt farlig orkan av kategori 5 på en femgradig skala, enligt National weather service. Orkanens vindar uppmäter nu 85 sekundmeter. Enligt National Hurricane Center är orkanen den kraftigaste de uppmätt i Atlanten kring Karibiska havet och Mexikanska golfen.
Orkanen är i nuläget kraftigare än orkanen Katrina som orsakade massiv förstörelse i New Orleans för 12 år sedan. Enligt Philip Klotzbach, meteorolog och orkanexpert vid Colorado State University, har endast sex andra orkaner varit starkare över Atlanten.
Irma klassas nu som "extremt farlig", uppger AFP.
Meterhöga vågor och jordskred väntas
Puerto Rico och den amerikanska delstaten Florida har utlyst undantagstillstånd. Orkanvarningar har även utfärdats för Antigua och Barbuda, Anguilla, Montserrat, St. Kitts och Nevis, St. Martin, Saba, St. Eustatius samt St. Maarten och St. Barts.
Farhågorna är att Irma släpper loss uppåt 25 centimeter regn och vågor på uppemot 7 meter, orsakar ler- och jordsked och kraftfulla översvämningar.
– Vi betraktar Irma som en mycket betydande händelse, säger Ronald Jackson, vid karibiska katastrofcentret på Barbados.
Beredskapen har också höjts i Puerto Rico, Vieques, Culebra, Brittiska och Amerikanska Jungfruöarna, Guadeloupe och Dominica.
Också de amerikanska delstaterna Georgia, South Carolina och North Carolina håller ett öga på Irma om ovädret viker norrut. I Puerto Rico har man ställt in undervisningen inom statliga skolsystemet och på universiteten under tisdagen.

Hurricane Irma now a Dangerous Category 5 hurricane with winds of 175 mph! — NWS Charleston, SC (@NWSCharlestonSC)
5 september 2017


Undantagstillstånd i Florida
Floridas guvernör Rick Scott har utlyst undantagstillstånd i hela staten.
– Här i Florida förbereder vi alltid för det värsta och hoppas på det bästa, och även om Irmas bana inte är helt känd för oss just nu, har vi inte råd att vara oförberedda, sa han i ett uttalande på måndagseftermiddagen, enligt CNN.
Han förklarade vidare att åtgärden möjliggör för krispersonalen att kringgå byråkratin och snabbt agera i akuta lägen.
För en översättning av grafiken i tweeten nedan se bildspelet ovan:

11pm AST forecast on #Irma. Hurricane Warning issued for Puerto Rico and the U.S. and British Virgin Islands. https://t.co/sYVOB3gkmI pic.twitter.com/GhwwXJCwym — NHC Atlantic Ops (@NHC_Atlantic)
5 september 2017



Under måndagen befann sig Irma runt 600 kilometer öster om Läöarna (Leeward Islands) i Små Antillerna i Västindien vid Karibiska havet och för med sig vindar på 60 meter per sekund, skriver CNN. Vid Läöarna har man redan märkt av vågor som av amerikanska National Hurricabe Center (NHC) beskrivs som potentiellt livsfarliga.
Meteorologiska datamodeller visar hur stormen rör sig genom Karibien och i slutet av veckan vänder norrut.
– Det finns ett litet fönster. Om den svänger tidigare kan vi kanske se den glida förbi östkusten och ut mot havet, men det fönstret håller på att stängas snabbt. Det ser definitivt ut som att vi kommer att träffas av en jätteorkan, sa CNN:s meteorolog Tom Sater.
