Putin: Trump är inte min brud


TT




Världen



Vilken relation USA:s president Donald Trump egentligen har till Ryssland och landets ledare Vladimir Putin är föremål för mångas intresse. Men en sak är i alla fall klar – det finns inget giftastycke mellan de två ledarna, enligt Putin.
Uttalandet kom när en reporter frågade den ryske presidenten om han är besviken på Trump.
- När det gäller om jag är besviken eller inte, så är er fråga naiv. När allt kommer omkring så är han inte min brud, och jag är inte hans brudgum. Vi är statsmän, svarade Putin, enligt den ryska nyhetsbyrån Interfax.
Det pågår flera utredningar om Trumpkampanjens eventuella kontakter med Ryssland inför presidentvalet i USA 2016. Både Trump och den ryska regeringen har nekat till att det funnits ett samarbete.
TT-AP
