Tiotal döda när orkanen Irma tar sikte på Florida


Victor Blomdahl




Världen
Ett tiotal människor har redan fått sätta livet till när monsterorkanen Irma dragit in över de karibiska öarna. Nu har stormen tagit sikte på Kuba - och Florida.
– Den här stormen kan förstöra vår stat och vi måste ta den på allvar, säger Floridas guvernör Rick Scott.






Orkanen Irma är ett av tre stormsystem som just nu härjar i Karibien. Stormen, som redan dragit in över de östra karibiska öarna, så som Antigua och Barbuda och Amerikanska jungfruöarna. Under fredagsmorgonen, svensk tid, var stormen rakt över Turks- och Caicosöarna, rapporterar Reuters och enligt The Guardian väntas den nå önationen Bahamas.
Under helgen väntas orkanen, som för med sig vindbyar på uppemot 80 meter per sekund, dra förbi norra Kuba och i slutet av helgen kommer den att nå södra Florida. Den amerikanska vädermyndigheten kategoriserar orkanen som en kategori 5-storm, trots att vindbyarna minskat något under dess framfart i Karibien.
Katastroftillstånd
Rick Scott, Floridas guvernör, har utlyst katastroftillstånd i delstaten. Över 25 000 människor har lämnat ögruppen Florida Keys. Alla sjukhus på öarna har fått fram till fredag morgon på sig att stänga och 7000 soldater ur Floridas nationalgarde ska inställa sig på fredagen för att hjälpa till med evakuering och räddningsarbete.
Läs mer: Hur kraftfull blir orkanen Irma?

Hurricane watches will likely be issued for parts of FL today. TS winds expected to arrive in south FL and the Keys on Saturday #Irma pic.twitter.com/l6WkxYet6P — NHC Atlantic Ops (@NHC_Atlantic)
7 september 2017


Amerikanska myndigheter fortsätter att uppmana befolkningen i södra Florida att lämna sina hem.
Presidentens vinterresidens evakuerat
– Till folket i Florida, vi vill bara att ni ska skydda er själva. Var vaksamma och försiktiga, har den amerikanska presidenten Donald Trump sagt enligt nyhetsbyrån Reuters.
Även Donald Trumps kustfastighet Mar-a-Logo, som fått stor uppmärksamhet sen han tillträdde som president för att ha huserat flera stora statsbesök och beskrivits som "Vinterns vita huset", har blivit tvungen att evakueras, uppger The Miami Herald.
Nya prognoser för superorkanen visar att Miami ligger i direkt linje för Irmas väg och en våldsam träff av orkanen är att vänta, enligt National Hurricane Center. I södra Florida finns det, enligt NHC, en risk för livsfarliga översvämningar från stigande vatten som slår in över land från kusten under de närmsta 48 timmarna.

Not a pretty picture for South Florida according to HWRF showing an intense #Irma. This is for early Sunday morning. #HurricaneIrma pic.twitter.com/tgiAWIe5o0 — Matt Daniel (@mattdanielwx)
8 september 2017


Även den amerikanska delstaten Georgia, norr om Florida, förbereder för evakueringar inför den annalkade orkanen, som väntas ha degraderas till en kategori 4-orkan när den når det amerikanska fastlandet i slutet av helgen, enligt Reuters. Under fredagen har orkanen mycket riktigt omdefinierats som en kategori 4-orkan, rapporterar The Guardian.
Tiotals döda
Olika nyhetskällor rapporterar om olika antal dödsfall på de karibiska öarna till följd av Irmas ödeläggelse. Enligt Reuters ska fyra personer ha dött på de amerikanska Jungfruöarna, en person ska ha dött på ön Barbuda och på ön Saint Martin, som är ett fransk-holländsk territorium, ska fyra människor ha dött, Edouard Philippe premiärminister Gaston Browne.
Totalt ska det röra sig om ett tiotal människor som fått sätta livet till i Irmas spår.
Flera karibiska öar väntas ha mer eller mindre förstörts i Irmas spår. Men något andrum får de inte. Nästa orkan är redan på väg in. Stormen José, som redan kategoriseras som en kategori 3-orkan, är på väg mot östra Karibien med stormsteg. Samtidigt finns ett tredje stormsystem, Katia, som drar fram i den mexikanska golfen.
