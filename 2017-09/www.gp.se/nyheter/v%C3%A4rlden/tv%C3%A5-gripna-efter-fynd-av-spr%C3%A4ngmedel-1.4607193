Två gripna efter fynd av sprängmedel


Jules Attar




Världen
Fransk polis har hittat sprängämne vid en insats i en lägenhet i en förort till Paris, uppger Le Fiagro.



Fransk polis har hittat flera komponenter som kan användas vid tillverkning av sprängämnen i samband med ett tillslag mot en lägenhet i Villejuif, en förort till Paris, enligt Le Figaro. Enligt TT rör det sig om sprängämnet TATP som tidigare har använts vid en rad terrordåd i Europa de senaste åren.
Två gascylindrar, gasflaskor, lödjärn och elkablar hittades i lägenheten. Fyndet hittades av en rörmokare som befann sig i fastigheten för att utföra ett arbete, enligt franska mediet BFMTV.
Två personer gripna
Rörmokaren ska sedan ha larmat polisen efter att han sett två misstänkta personer i lägenheten, skriver Le Figaro.
Enligt BFMTV ska två personer ha gripits av polisen. Den ena personen ska vara boende i lägenheten där sprängämnena hittades.
Utredningen kommer att ledas av en åklagare specialiserad på terrorbrott. En förundersökning har startats kopplat till förberedelse till terrorbrott och transport av sprängämnen, enligt BFMTV.
På stadsdelens offieciella twitterkonto uppmanas människor att undvika kvarteret "8 maj". Även tunnelbanestationen Kremlin-Bicêtre, som är stationen precis innan Villejuif har stängts av, enligt Villejuifs officiella twitterkonto.
