Åbo: Man mördade den förste han mötte


TT




Världen



En ung finländare gick ut på gatorna i Åbo för att döda "den förste jag möter". Offret blev en medelålders man som knivmördades i en park med 80-tal hugg. Allra först mötte mannen dock ett par som han skonade, eftersom han beslutat sig för att för att döda en människa, inte flera.
Brottet begicks redan för åtta år sedan, men först i början av 2017 kunde han häktas. Mannen, nu 29 år gammal, dömdes på fredagen till livstids fängelse i Egentliga Finlands tingsrätt.
29-åringen har erkänt dådet. Enligt åklagaren hade han grälat med sin flickvän och därefter bestämt sig för att döda någon. Han hämtade en brödkniv och en dolk från flickvännens bostad och gick ut. I Mannerheimparken fann han offret som satt ensam på en bänk. 29-åringen gick fram till mannen och sade: "Ditt liv slutar här". Sedan började han hugga.
TT-FNB
