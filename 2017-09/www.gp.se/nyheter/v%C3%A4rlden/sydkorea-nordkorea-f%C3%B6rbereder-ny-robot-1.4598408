Sydkorea: Nordkorea förbereder ny robot


Johan Andreasson




Världen
Nordkorea verkar förbereda sig på att avfyra ännu en robot, avslöjar sydkoreanska försvarsdepartementet under måndagen. Samtidigt håller FN:s säkerhetsråd ett krismöte med anledning av händelserna i regionen.



Sydkoreanska försvarsdepartementet sade under måndagen att man ser tecken på att Nordkorea planerar att avfyra fler robotar – möjligen även en så kallad interkontinental missil.
– Vi ser tecken på fler möjliga uppskjutningar. Vi ser också att Nordkorea skulle kunna avfyra en interkontinental missil, sade Chang Kyung.soo, vid sydkoreanska försvarsdepatementet till Reuters.
Nyhetsbyrån Yonhap rapporterar vidare att försvarsdepartementet i Seoul uppskattar att det kärnvapen som Nordkorea nyligen provsprängde var på 50 kiloton. Som jämförelse var bomben över Hiroshima på 15 kiloton.
LÄS ÄVEN: Sydkorea övar på robotattack mot Nord
Största provsprängningen
Det var under ett förhör vid det sydkoreanska parlamentet som försvarsdepartementet avslöjade sina nya uppgifter.
Försvarsdepartementet förhördes för att besvara frågor rörande Nordkoreas sjätte – och största – kärnvapentest som utfördes under söndagen. Kinesiska myndigheter letade efter radioaktiva spår vid gränsen mot Nordkorea under måndagen men hittade inget, enligt Reuters.
Sydkorea har svarat på söndagens provsprängning med skarpa övningar under måndagen, där bland annat robotar avfyrats mot simulerade mål på samma avstånd som Norkoreas huvudanläggning för kärnvapenforskning.
Förra veckan, dagar före vätebombstestet, provsköt Nordkorea en robot över Japan.
Krismöte i FN
Samtidigt under måndagen håller FN:s säkerhetsråd ett krismöte med anledning av Nordkoreas ageranden.
LÄS ÄVEN: Militärt svar allt troligare
