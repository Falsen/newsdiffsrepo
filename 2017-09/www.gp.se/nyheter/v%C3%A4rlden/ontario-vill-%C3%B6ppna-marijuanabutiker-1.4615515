Ontario vill öppna marijuanabutiker


TT




Världen



Ontario planerar att nästa sommar tillåta marijuanaförsäljning både via fysiska butiker och internet. Därmed blir den kanadensiska provinsen, landets folkrikaste, den första som anammar regeringens planer på att legalisera drogen i mitten av 2018.
Provinsen räknar med att öppna 40 marijuanabutiker till den 1 juli nästa sommar, huvudsakligen i områden där den illegala försäljningen blomstrat sedan regeringen aviserat legaliseringen. Ontario-bor kommer också, från samma tidpunkt, att kunna köpa marijuana via en statskontrollerad sajt på nätet.
Legaliseringsplanerna, som parlamentet tar ställning till senare i september, innebär att Kanada kan bli den andra nationen i världen som tillåter drogen över hela landet. Först var Uruguay. Marijuana för medicinskt bruk är redan tillåtet i Kanada.
TT-Reuters
