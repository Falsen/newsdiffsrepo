Polen vill ha stort tyskt krigsskadestånd


TT




Världen



Tyskland bör ställa upp på "allvarliga samtal" om att betala krigsskadestånd från andra världskriget, säger Polens utrikesminister Witold Waszczykowski.
- Hur ska vi hantera det faktum att Tysklands angrepp 1939 och olösta efterkrigsfrågor fortfarande kastar en skugga över polsk-tyska relationer? säger han till den kommersiella radiostationen RMF.
Inrikesminister Mariusz Blaszczak sade i helgen att regeringen funderar över summor i storleksordningen en miljon miljoner dollar (1 000 000 000 000 dollar eller motsvarande nära åtta tusen miljarder kronor).
Waszczykowski säger att Polen förstördes under kriget.
- Fruktansvärda brott begicks här, och vi har inte fått någon kompensation för det.
Dagens konservativa polska regering förkastar giltigheten i en polsk regeringsresolution från 1953 om att inte kräva skadestånd, med motiveringen att den beslutats under diktat av Sovjetunionen.
TT-AFP
