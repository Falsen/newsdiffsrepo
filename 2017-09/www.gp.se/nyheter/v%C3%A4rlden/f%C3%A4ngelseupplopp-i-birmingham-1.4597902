Fängelseupplopp i Birmingham


TT




Världen



Fångar på fängelset HMP Birmingham i Storbritannien har gjort upplopp, rapporterar Birmingham Mail.
Enligt källor startade upploppet vid halv fyra på eftermiddagen, sedan ett antal fångar vägrat återvända till sina celler.
Mer än 1 000 fångar finns på fängelset. Det är oklart om någon skadats i nuläget.
- Vi arbetar med en incident på en av våra avdelningar, säger en talesperson för säkerhetsfirman G4S som sköter fängelset.
I december i fjol tog intagna på fängelset i Birmingham över fyra avdelningar under tolv timmar och orsakade skador till ett värde av 2 miljoner pund.
TT
