Två livsfarliga orkaner - Florida evakueras


Julia Sandstén Vikberg




Världen
Irma har skapat förödelse och dödat ett tiotals på sin väg genom Karibien: Nu har den tagit sikte på Florida och statens guvernör uppmanar invånarna att fly. Strax efter Irma följer Jose som nu har uppgraderats till en kategori 4-orkan.



Irma, som under natten till lördagen, svensk tid, uppgraderades blir därmed den första klass 5-orkan som träffar Kuba sedan 1924, uppger The Guardian.  Orkanen slog till mot de karibiska öarna och har sedan dess tvingat tiotusentals att söka skydd eller fly. Ett 20-tal personer har hittills rapporterats döda. Irma hotar nu att dra in över Florida under helgen och många befarar att det blir en långvarig katastrof. Detta rapporterar nyhetsbyrån AP
Enligt BBC har en halv miljon människor uppmanats lämna sina hem i den amerikanska delstaten. Flera medier rapporterar om att det kan röra sig om miljontals människor som måste fly monsterstormen. Rick Scott, Floridas guvernör, har utlyst katastroftillstånd i delstaten. "Alla Floridabor borde vara förbereda att evakuera snart", sa han under fredagen.
The National Weather Service, amerikanska vädermyndigheten, säger att Irma förväntas få vindhastigheter på cirka 270km/h då den träffar USA:s kust.
Trump varnar för orkanen
I en video som USA:s president Donald Trump publicerade på Twitter under fredagskvällen varnar han invånarna för orkanen och uppmanar dem att följa lokala rekommendationer.

A message to my fellow Americans🇺🇸#IrmaHurricane2017 🎥https://t.co/jyg6AlyAAb 🎥https://t.co/iPujtHzejr pic.twitter.com/HCQ9kmKc4E — Donald J. Trump (@realDonaldTrump)
8 september 2017



Orkanen drog in över Puerto Rico, Dominikanska republiken och den östra delen av Kuba under fredagen men ska inte ha lämnat några större förödelse efter sig. Enligt The Guardian är det dock för tidigt för att fastslå hur pass påverkat  Kuba faktiskt blir. Under lördagsmorgonen, svensk tid, har orkanen nått Kubas norra delar och den brittiska tidningen uppger att tusentals hushåll på Karibiens största ö är strömlösa.
Jose följer Irmas spår
I Irmans spår följer orkanen Jose som nu har klassats till klass 4-orkan och bedöms som "extremt  farlig". Orkanens öga förväntas passera nära östra eller nordöstra Leeward Islands på lördagen, Den bedöms också vara möjligt att den träffar de karibiska öarna med Antigua, Barbuda och även Anguilla på lördagen. Detta rapporterar AFP. Samtidigt finns ett tredje stormsystem, Katia, som drar fram i den mexikanska golfen. Enligt The Guardian har den stormen nått det mexikanska fastlandet och minskar kraftigt i styrka.
