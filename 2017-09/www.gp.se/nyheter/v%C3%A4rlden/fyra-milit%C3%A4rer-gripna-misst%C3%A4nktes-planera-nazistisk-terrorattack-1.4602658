Fyra militärer gripna – misstänktes planera nazistisk terrorattack


Cecilia Vaccari




Världen
Fyra personer som uppges vara medlemmar i den förbjudna nynazistiska organisationen National Action i Storbritannien har gripits misstänkta för att förbereda terrordåd. Enligt brittiska myndigheter är samtliga dessutom militärer, rapporterar brittiska medier.



Samtliga gripna är i 20-30-årsåldern. En är hemmahörande i Wales och övriga i engelska städer, rapporterar The Guardian.
– Vi kan bekräfta att ett antal tjänstemän från armén har gripits i enlighet med terrorlagen eftersom personerna är kopplade till en förbjuden högergrupp. Gripandena är en konsekvens av en polisoperation i samarbete med armén. Det har nu inletts en civil polisundersökning och det vore olämpligt att kommentera saken vidare, säger en presstalesperson för den brittiska armén till The Guardian.


Texten uppdateras
