Fyra militärer gripna – misstänktes planera nazistisk terrorattack


Cecilia Vaccari




Världen
Fyra personer som uppges vara medlemmar i den förbjudna nynazistiska organisationen National Action i Storbritannien har gripits misstänkta för att förbereda terrordåd. Enligt brittiska myndigheter är samtliga dessutom militärer, rapporterar brittiska medier.




MoD: four alleged members of 'National Action' who were arrested on suspicion of preparing acts of terror are serving members of the Army — Sky News Newsdesk (@SkyNewsBreak)
September 5, 2017


Samtliga gripna är i 20-30-årsåldern. En är hemmahörande i Wales och övriga i engelska städer, skriver polisen i ett pressmeddelande som GP tagit del av.
De fyra männen befinner sig nu på en polisstation i centrala England. Under dagen genomförs razzior på flera andra adresser med kopplingar till personerna som gripits, meddelar polisen.
"Soldater i aktiv tjänst"
Personerna uppges vara soldater i aktiv tjänst, något som den brittiska armén bekräftar för The Guardian.
– Vi kan bekräfta att ett antal tjänstemän från armén har gripits i enlighet med terrorlagen eftersom personerna är kopplade till en förbjuden högergrupp. Gripandena är en konsekvens av en polisoperation i samarbete med armén. Det har nu inletts en civil polisundersökning och det vore olämpligt att kommentera saken vidare, säger en presstalesperson för den brittiska armén till The Guardian.
Polisen har gripit personerna för att dessa "varit i färd med, förberett och anstiftat terrordåd genom att vara misstänkta medlemmar av en förbjuden organisation (National Action), vilket är ett brott mot terrorlagen", skriver polisen i ett pressmeddelande som GP tagit del av.

Texten uppdateras
