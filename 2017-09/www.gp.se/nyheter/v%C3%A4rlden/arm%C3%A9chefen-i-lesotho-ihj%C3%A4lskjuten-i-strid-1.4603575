Arméchefen i Lesotho ihjälskjuten i strid


TT




Världen



Arméchefen i Lesotho har skjutits ihjäl av två rivaliserande officerare, bekräftar försvarsminister Sentje Lebona. Också de andra två officerarna dödades i skottväxlingen, säger han.
Vittnen säger att striden på tisdagsmorgonen uppstod efter att de två andra officerarna tvingat sig in i generallöjtnant Khoantle Motsomotso kontor i en militärförläggning.
Lesotho har plågats av maktstrider och oro över att militären lägger sig i politiken. Flera mord på höga beslutsfattare har inträffat, bland annat på en tidigare arméchef 2015.
Premiärminister Thomas Thabanes parti vann valet i juni, vilket gjorde att han återkom till makten tre år efter att han flytt Lesotho av rädsla för sitt liv.
TT-AP
