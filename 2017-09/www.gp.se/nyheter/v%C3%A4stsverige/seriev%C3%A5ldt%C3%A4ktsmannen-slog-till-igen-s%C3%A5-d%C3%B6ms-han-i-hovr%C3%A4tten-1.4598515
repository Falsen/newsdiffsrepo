Serievåldtäktsmannen slog till igen - så döms han i hovrätten


Sandra Divinyi




Västsverige
En av kvinnorna beskrev det som att hon hamnat i sin värsta mardröm och den andra trodde att hon skulle dö. De två kvinnorna hade träffat mannen via en eskortsida på nätet - vad de inte visste var att han var en tidigare dömd serievåldtäktsman. Mannen dömdes i tingsrätten till fängelse i fyra år och sex månader för de två våldtäkterna. Nu har hovrättens dom kommit.



Kvinnan hade fått kontakt med mannen i 50-årsåldern via en eskortsida på nätet.
I november förra året bestämde de sig för att träffas. Mannen betalade kvinnans tågbiljett och han hämtade sedan upp henne vid tågstationen i Varberg.
Han började sedan köra på småvägar och stannade tillslut vid en ödslig grusparkering i en skog i Veddige i Varbergs kommun.
Kvinnan berättade senare för polisen att hon då förstod att allt inte var som det skulle. Och snart förvandlades det hela till hennes värsta mardröm. "Att dö i skogen i mörker är det värsta hon skulle kunna tänka sig", sa hon i förhör.
Mannen i 50-årsåldern våldtog sedan kvinnan i bilen.
Hon försökte vid flera tillfällen fly och tillslut lyckades hon. Barfota sprang hon in i skogen för att komma undan. Snart kom hon till ett hus där hon fick hjälp att larma polisen.
LÄS MER: Kvinna våldtogs på ödslig parkeringsplats i skogen
"Jätterädd"
Knappt två månader senare hade mannen bestämt träff med ytterligare en kvinna som han kommit i kontakt med via en eskortsida.
Även de möttes vid tågstationen i Varberg. Sedan promenerade de till fågelreservatet på Getterön. Här gick de in i ett hus och mannen tog ett hårt grepp om kvinnan bakifrån. – Jag blev jätterädd och visste inte vad han skulle göra. Våldta mig, döda mig han kunde göra precis vad som helst, har kvinnan sagt i polisförhör.
Hon brottades ner på golvet och blev våldtagen. – Det har varit förhållandevis allvarligt våld just med att han hållit stryptag om halsen och tvingat henne ner till golvet och så, sa senare kammaråklagare Ginger Johansson.
Efter att mannen lämnat henne sprang hon efter hjälp.
LÄS MER: Bilden på dottern gav kvinnan kraft att fly från serievåldtäktsmannen
Serievåldtäktsman greps
Vid de båda våldtäkterna ska mannen ha tvingat till sig kvinnornas mobiltelefoner. De liknande tillvägagångssätten fick polisen att misstänka att det rörde sig om samma gärningsman och inom kort kunde mannen i 50-årsåldern gripas.
Det visade sig att mannen är en av de värsta serievåldtäktsmännen i Sverige. Under slutet av 1980-talet och början av 1990-talet utsatte ett stort antal kvinnor för övergrepp kring Tensta i Stockholm. Mannen dömdes då bland annat till fängelse i fyra år för fyra våldtäkter. – Vi har fått fram tre domar som jag fått del av. Det är från slutet av 80-talet och början av 90-talet där han är dömd för våldsbrott, våldtäkt och grov våldtäkt men jag vet inte om det finns fler domar, sa Ginger Johansson tidigare och fortsatte: – Han är uppenbarligen dömd för det även om det var längesedan
LÄS MER: Kvinnorna berättar: Skräcktimmarna med serievåldtäktsmannen
Mannen nekar
Mannen har från start nekat till de nya våldtäktsmisstankarna. – Det är två parter som har kommit överens om att köpa sexuella tjänster men de är av olika åsikter vad som har hänt vid platsen, har hans advokat Edip Samuelsson sagt tidigare.
I polisförhör sa mannen själv att han träffat de båda kvinnorna. Men han ska bara ha haft sex med en av dem och han påstår att kvinnan var med på det.
LÄS MER: Man dömd för våldtäkter och rån – nu överklagar han
Fyra och ett halvt år för två våldtäkter
Mannen åtalades för två våldtäkter och två rån i samband med dessa. Tingsrätten dömde sedan mannen till fängelse i fyra år och sex månader för de två våldtäkterna och de två rånen.
Han överklagade domen och hans advokat skrev då att de yrkar på att han ska frikännas helt. Alternativt få sänkt straff. Motiveringen: Mannen har "inte begått de åtalade gärningarna och att tingsrätten har gjort en felaktig värdering av parternas framställning".
Åklagaren däremot ansåg att mannen skulle få ett längre fängelsestraff "mot bakgrund av gärningarnas karaktär och allvar".
Hovrätten betonar likheterna
Nu har hovrättens dom kommit. Det vill säga att han döms till fängelse i fyra och ett halvt år.
Hovrätten anser att de två offren varit trovärdiga och tillförlitliga. Bland annat talar deras sinnestillstånd "starkt för att de utsatts för övergrepp" av mannen, skriver rätten.
Dessutom finns annat stöd för detta. Som de påtagliga likheterna mellan deras beskrivningar av vad de utsattes för. Deras "berättelser vinner stöd av varandra", enligt hovrätten. "Det finns enligt hovrättens mening påtagliga likheter mellan A:s och B:s beskrivningar av NN:s beteenden gentemot var och en av dem och dessutom, från NN:s sida sett, ett slags gemensamt modus operandi bl.a. på så sätt att han kommit i kontakt med dem på internet i uppgett syfte att köpa sex och att han fört dem båda till relativt avlägsna platser".
