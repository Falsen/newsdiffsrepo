Misshandlade lärare efter tillsägelse om e‐cigarett


Pontus Johansson




Västsverige
En högstadieelev i Uddevalla misstänks för att ha misshandlat sin lärare på måndagen. Orsaken ska ha varit att läraren sade ifrån när eleven rökte e-cigarett på lektionen.



En utåtagerande elev på en högstadieskola i Uddevalla ska under måndagsförmiddagen ha misshandlat sin lärare.
– En elev blir irriterad för att han inte får ha sin e‐cigarett på lektionen. Han misshandlar läraren med sparkar och fortsätter att slå och hotar sedan läraren, säger Martin Landberg, jourhavande förundersökningsledare på polisen.
Polisen kommer till platsen och hittar även ett knogjärn på pojken vid gripandet.
Han är nu misstänkt och anmäld för misshandel, olaga hot och brott mot knivlagen.
