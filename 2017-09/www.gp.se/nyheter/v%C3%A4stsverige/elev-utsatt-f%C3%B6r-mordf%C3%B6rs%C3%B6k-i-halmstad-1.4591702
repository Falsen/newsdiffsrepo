Elev knivskuren i nacken


Anders Abrahamsson




Västsverige
En elev har blivit knivskuren i nacken på en gymnasieskola i Halmstad.
Polisen söker nu efter den misstänkte gärningsmannen efter attacken som rubriceras som ett misstänkt mordförsök.
– Så länge den misstänkte inte är frihetsberövad söker vi efter honom, säger Stefan Gustafsson, presstalesman vid polisen.



Polisen larmades om dådet som i nuläget rubriceras som ett misstänkt mordförsök vid 13.20-tiden på fredagen.
Enligt polisen ska den drabbade eleven ha fått skador skärskador i nacken, skadorna betraktas som lindriga och eleven har nu körts till sjukhus för kontroll.
Enligt polisen är det i nuläget oklart vad som ligger bakom händelsen, men man uppger att man tro sig veta vem som är gärningsman.
Den misstänkte personen har enligt polisen avvikit från platsen och polisen söker just nu efter honom i området.
Platsen där dådet inträffade har spärrats av och polisen väntas genomföra en teknisk brottsplatsundersökning under fredagskvällen.
– I nuläget kan vi inte säga mer än så här på grund av förundersökningssekretess. Även en misstänkt gärningsman kan gå in på webben eller lyssna på radio, säger Stefan Gustafsson, presstalesman vid polisen i region Väst.
Hur ser polisinsatsen ut vid platsen?
– Det är kom ju in vid 13.22, det är ett tag sedan. Det som återstår nu är att genomföra en teknisk brottsplatsundersökning, men änge den misstänkte inte är frihetsberövad söker vi efter honom, säger Stefan Gustafsson.
