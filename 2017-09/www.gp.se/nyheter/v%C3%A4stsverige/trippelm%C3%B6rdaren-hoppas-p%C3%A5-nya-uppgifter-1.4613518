Trippelmördaren hoppas på nya uppgifter


Sandra Divinyi




Västsverige
Martin Saliba dömdes till fängelse på livstid för trippelmordet i Uddevalla.
Salibas försvarare Björn Hurtig arbetar nu för att kunna skicka in en resningsansökan åt trippelmördaren.
– Vi har lite nya vittnesuppgifter, säger stjärnadvokaten.



Martin Saliba sitter just nu frihetsberövad i Libanon i väntan på att rättegången där ska starta mot honom. – Det har inte hänt så mycket, det står stilla fortfarande, säger advokat Björn Hurtig och berättar att han inte riktigt vet vad det är som händer.
Saliba har en advokat i Libanon som företräder honom i den rättsprocessen. Björn Hurtig företräder honom här i Sverige. Stjärnadvokaten tog sig an fallet efter att ha fått uppgifter som han tyckte var värt att kontrollera och hjälper nu den dömde mannen med en resningsansökan.
LÄS MER: Trippelmördaren får sin önskan igenom
Egna utredningar
Till sin hjälp har Hurtig en biträdande jurist och två utredare. – Vi har jobbat mycket med det här, berättar Hurtig och fortsätter. – Vi har genomfört en rad utredningsåtgärder och tycker själva att vi börjar få ihop till en resningsansökan. Vi har en sak till som vi måste göra som tyvärr inte vädret tillåter ännu. Men det ska vi göra.
