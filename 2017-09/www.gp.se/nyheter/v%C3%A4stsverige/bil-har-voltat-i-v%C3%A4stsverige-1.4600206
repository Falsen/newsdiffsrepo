Bil har voltat i Västsverige


Tobias Kjellberg




Västsverige
En bil voltade i Vänersborg under måndagen. Föraren fick föras till sjukhus efter att räddningstjänsten hjälpte honom ut.
– Han stod upp i bilen när vi kom dit, sade Jonas Gustafsson, inre befäl vid NÄRF.



Det var på E 45 norr om Vänersborg en olycka inträffade under måndagseftermiddagen. Polisen fick in larmet strax innan klockan fyra.
– Singelolycka. Bil har voltat, enligt inringare. Ambulans, räddningstjänst och polis är på väg, säger Ulla Brehm, presstalesperson vid polisen i region Väst.
Räddningstjänsten var snabbt på platsen och kunde undsätta föraren, som ska ha stått upp i bilen när de kom fram.
– Vi har haft en trafikolycka norr om Vänersborg. En bil som ställt sig på sidan i diket. Vi är färdiga där redan, sade Jonas Gustafsson, inre befäl vid Norra älvsborgs räddningstjänstförbund (NÄRF), strax efter klockan fyra.
Personen kom ut ur bilen och fick åka ambulans till sjukhus, berättar Jonas Gustafsson.
Fick ni såga upp bilen?
– Jag vågar inte säga hur han tog sig ut, har inte svaret på det just nu, säger Jonas Gustafsson.
Skadeläget är oklart.
