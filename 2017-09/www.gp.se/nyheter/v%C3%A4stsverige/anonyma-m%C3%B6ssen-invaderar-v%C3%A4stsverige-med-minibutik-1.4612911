Anonyma mössen invaderar Västsverige - med minibutik


Josefine Olausson




Västsverige
Konstkollektivet Anonymouse har klättrat sig ända upp till Västsverige och slagit upp två nya minibutiker i Borås.
"Vi vågade oss iväg till Borås för att shoppa antikviteter och botanisera bland deras fina tygbutiker", hälsade de i samband med nyheten.



Nu uttökar konstkollektivet Anonymouse sin verksamhet och kommer till Västsverige med två nya minibutiker, vilket GT var först med att uppmärksamma. Nyheten kom så sent som i lördags på kollektivets Instagramkonto, som följs av dryga 114 000 följare.
GP har tidigare skrivit om Anonymouse efter att de öppnade sin första butik i Malmö i slutet på förra året.
Gatukonsten med miniatyrer har lockat många besökare sedan nyheten spreds. Nötbutiken Noix de Vie och den italienska restaurangen Il Topolino har tidigare skapats.
Muskvarteret har tidigare uppmärksammats internationellt, av bland andra BBC och Huffington Post.
Restaurangen Il Topolino, nötbutiken Noix de Vie höll och Tjoffsans tivoli höll mössen i Skåne sysselsatta fram till våren 2017 - nu har de alltså kommit till Västsverige.
I ett mystiskt inlägg på mössens Instagram levererade de i lördags den stora nyheten:
"Vi vågade oss iväg till Borås för att shoppa antikviteter och botanisera bland deras fina tygbutiker", skrev de på Instagram i samband med den stundande öppningsdagen.








English below. Vi vågade oss iväg till Borås för att shoppa antikviteter och botanisera bland deras fina tygbutiker. De nyöppnade butikerna Sorkhs skattkammare och Pärlans tyger finns nu att hitta för den som letar. - We ventured over to the city of Borås to do some window shopping of fine antiques and high quality textiles. The recently opened Sorkhs skattkammare (Vohle's treasure chest) and Pärlans tyger (Perla's textiles) are now available for those who can find it. #Anonymousemmx #sparregatan #Anonymouse #Borås #Nolimit #streetart #streetartsweden #Sorkhs #pärlanstyger #nolimitboras #nolimitborås
Ett inlägg delat av AnonyMouse (@anonymouse_mmx) Sep 6, 2017 kl. 5:10 PDT



LÄS MER: Mössbutik nyhet i Malmös musvärld
"Mottagit oss med öppna armar"
Vem som står bakom initiativen är oklart, men GP har varit i kontakt med "Pärlan" via Anonymouses mejl. Där skriver de att de förra året blev kontaktade av gatufestivalen No Limit som önskade att de skulle göra något under festivalen.
– Det är alltid nervöst när vi placerar ut något, bara för att folk gillade det första gången betyder ju inte det att det blir populärt igen, men boråsarna verkar verkligen ha mottagit oss med öppna armar, skriver "Pärlan" i ett mejl till GP och fortsätter:
– Och vi var sett bilder med massor av människor på plats och fina ord sagda i både radio och tv, och förstås på Instagram, skriver "Pärlan".
