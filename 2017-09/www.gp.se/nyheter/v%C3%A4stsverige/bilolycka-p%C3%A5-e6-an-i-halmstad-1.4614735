Bilolycka på E6:an i Halmstad

Julia Sandstén Vikberg



Västsverige
En bil har kört in i mitträcket och sladdat runt på vägen på E6:an vid Kvibilleavfarten i Halmstad. Det är oklart om någon har skadats. Ett körfält är avstängd vilket kan leda till bilköer.



En singelolycka inträffade på E6:an i södergående fält strax norr om Kvibilleavfarten, i Halmstad. En personbil har kört in i mitträcket och sedan sladdat runt på vägen.
– Ambulansen är på plats och tar hand om skadade personer. Enligt uppgifter ska det vara två personer. Ingen är avförd till sjukhus än, säger Conny Eriksson, inre befäl vid räddningstjänsten i Halmstad
Enligt honom håller räddningstjänsten nu på att sanera vägen från skräp som hamnade där i samband med olyckan. Ett körfält i södergående riktning är tillfället avstängt, men det går att köra i det andra.
– Det kommer troligtvis leda till köer då det är rusningstrafik nu, säger Conny Eriksson.
