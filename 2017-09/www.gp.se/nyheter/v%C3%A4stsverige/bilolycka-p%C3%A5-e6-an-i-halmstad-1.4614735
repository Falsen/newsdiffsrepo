Bilolycka på E6:an i Halmstad

Julia Sandstén Vikberg



Västsverige
En bil har kört in i mitträcket och sladdat runt på vägen på E6:an vid Kvibilleavfarten i Halmstad. Ingen skadades i olyckan. Ett körfält var avstängt och skapade bilköer, men det ska nu vara öppet igen.



En singelolycka inträffade på E6:an i södergående fält strax norr om Kvibilleavfarten, i Halmstad. En personbil har kört in i mitträcket och sedan sladdat runt på vägen. Ingen skadades i olyckan.
–Två ambulanser anlände till platsen, men ingen person blev avförd, säger Mia Lorén, regional produktionsledare vis SOS alarm.
Räddningstjänsten fick sanera vägen från skräp som hamnade där i samband med olyckan. Ett körfält i södergående riktning var tillfälligt avstängt och skapade störningar i trafiken, men det ska nu vara öppet igen.
– Bilen har bärgats från platsen så vägen ska vara öppen igen, säger Tommy Nyman, polisens presstalesperson i region Väst.
