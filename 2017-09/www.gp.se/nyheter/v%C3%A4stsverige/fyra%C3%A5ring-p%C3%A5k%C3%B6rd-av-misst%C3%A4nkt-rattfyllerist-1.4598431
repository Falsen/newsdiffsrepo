Fyraåring påkörd av misstänkt rattfyllerist


Benjamin Troff




Halland
En fyraåring blev under söndagskvällen påkörd av en bil. Föraren, en man född i början av 90-talet, misstänks ha varit rattfull.



Olyckan inträffade på Gäddvägen vid halv sju på söndagskvällen. Föraren ska ha kört i låg hastighet, omkring 20 km/h, då denne körde på barnet.
– Barnet var vaken och talbar, men blödde lite grann. Jag utgår från att man kört vederbörande till sjukhus, säger Hans Lippens, polisens presstalesperson.
Föraren, som är född i början på 90-talet, misstänks ha varit påverkad av antingen droger eller alkohol. Han medtogs till stationen för kontroll.
