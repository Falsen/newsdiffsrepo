Bandidosmannens hot: "Du kan inte gömma dig någonstans"


Sandra Divinyi




Västsverige
Bandidosmannens ställde ett krav: betala 30 000 kronor. Enligt åklagaren rör det sig om en påhittad skuld - som offret vägrade betala. Nu har mannen, med kopplingar till det kriminella mc-gänget, åtalats.
– Du kan inte gömma dig någonstans i Sverige, sade han till offret i ett inspelat telefonsamtal.



I mitten av november kom en man hem till ett par i Skaraborg. Mannen som bodde i bostaden var inte hemma men besökaren berättade för hans fru att han kom från Romano mc, en supporterklubb till Bandidos. Han bad om hennes makes telefonnummer.
En stund senare ringde det i mannens telefon. Det var besökaren. Han ska då återigen ha berättat att han kom från Romano mc. Bandidosmannen ville träffas och de bestämde att de skulle ses utanför en Ica-butik i Skaraborg.
Påstod att det finns skuld
Vid mötet ska Bandidosmannen ha påstått att mannen hade en hyresskuld. Enligt den misstänktes sätt att se det innebar hyresskulden att han även hade en skuld till Romano mc, enligt uppgifter i förundersökningen. – Jag sa till honom att jag nog inte hade stått där idag om det stämt, att jag då fått Romanos efter mig tidigare. Men det finns inte i min värld att jag skulle hyra av en mc-klubb. Det stämde inte, berättade den utpressade mannen i förhör.
Bandidosmannen krävde 30 000 kronor, varav 10 000 bara i "ränta". Nio dagar senare begärde Bandidosmannen att första avbetalningen skulle göras. Sedan skulle pengarna föras över lite i taget tills hela skulden var betald.
LÄS OCKSÅ: Så gick Bandidosmannen i polisens fälla
