Vält lastbil läcker bensin och diesel


Cecilia Vaccari




Västsverige
En olycka har skett på riksväg 26 utanför Falköping. Vid lunchtid på måndagen välte en lastbil. Nu läcker den såväl diesel som bensin.



Det var strax efter klockan 12 som SOS Alarm fick samtal om att lastbilen varit inblandad i en olycka på riksväg 26 i höjd med Borgunda. I nuläget är det oklart vad upprinnelsen till olyckan är.
– Vi har inte fått så mycket information om vad som hänt och vad som händer på plats. Det jag vet är att det är en lastbil som vält. Den var lastad med diesel och bensin, troligtvis på olika delar av lastbilen, så nu läcker båda dessa drivmedel från fordonet, bekräftar Peder Svensson, brandmästare vid Falköpings samordingscentral.
Inga personskador
Räddningstjänsten var först framme på olycksplatsen.
– Det är inga personskador åtminstone, fortsätter Svensson.
Vad gör ni på plats?
– Vår personal arbetar med att åtgärda läckaget.
Är vägen avspärrad?
– Det har vi inte fått någon information om, men jag kan tänka mig att det är så. Vi kommer ha mer information om läget lite senare, avslutar brandmästare Svensson, vid klockan 12:30 på måndagseftermiddagen.


Texten uppdateras
