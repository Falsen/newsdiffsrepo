Rån mot guldbutik i Stockholm


Victor Blomdahl




Sverige
En guldsmedsbutik på Drottninggatan i Stockholm har blivit utsatt för ett rån.



Enligt polisens hemsida fick de ett larm om händelsen strax efter tiotiden på fredagen. Både guldsmedsbutikens larm, och flera privatpersoner kontaktade polisen om händelsen.
Två män sågs springa från butiken och ner mot pendeltågen i huvudstaden. Där ska de ha hoppat över spärrarna.
Männen ska inte ha varit beväpnade och ingen ska ha skadats, men de ska ha fått med sig gods från guldsmedsbutiken.
– Jag har inga kommentarer just nu, jag följer ärendet, säger Sven-Erik Olsson, presstalesperson vid polisen i Stockholm till Aftonbladet.
Ingen har ännu gripits för händelsen.
