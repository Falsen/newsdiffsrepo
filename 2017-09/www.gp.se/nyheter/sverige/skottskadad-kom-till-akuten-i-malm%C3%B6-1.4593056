Skottskadad kom till akuten i Malmö


TT




Sverige



En man i 20-årsåldern har kommit in till akuten i Malmö med misstänkta skottskador. Polisen har pratat med honom på sjukhuset.
- Han var vaken och talbar men ville initialt inte alls medverka i utredningen, säger Fredrik Bratt, presstalesperson i polisregion Syd, till TT.
Ett flerbilsgarage på Von rosens väg i stadsdelen Rosengård har spärrats av och polisen tror att det är där skottlossningen ägt rum.
- Vi har tekniker på väg, och även vapenhund, säger Fredrik Bratt.
Ingen person är gripen för skottlossningen. Brottsrubriceringen är försök till mord.
Mannen fördes till sjukhus i en privatbil. Personal på akuten larmade polisen vid 21.30 om misstänkta skottskador.
TT
