Forskare ska undersöka surdeg


TT




Sverige



800 surdegsprover har skickats till universitetet i North Carolina, USA. De är inskickade av surdegsentusiaster som vill bidra till ett forskningsprojekt som bland annat ska ta reda på vilka organismer som styr bakningen, rapporterar Vetenskapsradion.
Forskargruppen blev överväldigad av det stora intresset som projektet väckt och de har fått surdegskulturer från alla världens hörn. En deg har skickats från Sverige, från en person i Stockholm, och är en startkultur för ett blandat råg och fullkornsbröd med valnötter.
Nu ska surdegarna kategoriseras och genetiskt bestämmas för att avgöra vilken sammansättning degarna har.
- Den intressantaste frågan är om man kan peka ut de organismer som är specialiserade för brödbakning, säger Erin Mackenney som arbetar med projektet, till radion.
TT
