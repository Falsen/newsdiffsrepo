Klart med nattåg till Jämtland


TT




Sverige



Nu är det klart att nattågen kommer att gå mellan Stockholm och Duvved i Jämtland året om igen, rapporterar P4 Jämtland. Det är regeringen som har beslutat att Trafikverket ska ingå avtal om nattågstrafiken.
Det var i april 2016 som SJ drog in nattågen eftersom de ansågs vara olönsamma. Sedan dess har de bara rullat under turistsäsongen på vintern.
Men nu ska de komma i gång igen den 1 juni 2018, och avtalet bör enligt regeringen sträcka sig fram till december 2020 med ambitionen att dagligen gå en gång i vardera riktningen.
"Det ska vara enkelt att göra klimatsmarta val. Att persontrafik flyttar över till flyget går rakt emot regeringens klimatambitioner. Därför är det viktigt med en välfungerande nattågstrafik till och från Jämtland", säger klimatminister Isabella Lövin (MP) i ett pressmeddelande, skriver P4 Jämtland.
TT
