Kemikalie förbjuds i nagellack och lim


TT




Sverige



Det cancer- och allergiklassade ämnet formaldehyd förbjuds i konsumentprodukter inom EU, skriver Sveriges Natur.
Kemikalien används bland annat i vissa nagellack, lim, färg och harts för att binda ihop och härda material.
Formaldehyd förbjuds i samtliga kemiska produkter som vänder sig till konsument, efter ett beslut av EU-kommissionen. I Sverige rör det sig om cirka 500 kemiska produkter.
Däremot tillåts ämnet fortfarande inom industrin där en anpassning till riktvärden i enlighet med svensk lagstiftning är på gång.
TT
