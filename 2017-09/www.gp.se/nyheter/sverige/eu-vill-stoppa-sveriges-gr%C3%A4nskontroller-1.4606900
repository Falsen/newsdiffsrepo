EU vill stoppa Sveriges gränskontroller


TT




Sverige



EU-kommissionen kommer inte att acceptera att Sveriges gränskontroller mot Danmark eller övriga EU förlängs, uppger EU:s migrationskommissionär Dimitris Avramopoulos vid en presskonferens, rapporterar Svenska Dagbladet.
- Det kommer inte att bli någon förlängning. Gränskontrollerna går mot sitt slut om två månader. Förhållandena för att godkänna dem finns inte längre, sade Avramopoulos.
Därmed löper Sveriges, Danmarks, Tysklands, Österrikes och Norges undantag från den fria rörligheten inom Schengenområdet ut den 12 november.
EU-länderna fattade beslut om den senaste förlängningen den 11 maj, enligt EU-kommissionens förslag.
Avramopoulos uppmanade då också de fem länderna att fasa ut sina gränskontroller under det kommande halvåret fram till november. Han sade även att tiden är inne för att gradvis återvända till ett fullt fungerande Schengensystem.

TT
