Elev utsatt för mordförsök – huggen i nacken


TT




Sverige



En elev på en gymnasieskola i Halmstad har blivit stucken med en kniv i nacken. Enligt polisen ska eleven vara lindrigt skadad.
- Situationen som sådan gör att det rubriceras som försök till mord. Det är mer en tillfällighet att det inte slutar värre än det gör, säger Stefan Gustafsson, polisens presstalesperson i Region Väst, till TT.
Polisen uppger att de vet vem gärningsmannen är, men han är ännu inte gripen. Händelsen inträffade i samband med ett bråk på skolan. Ett område har spärrats av för teknisk undersökning.
TT
