Regeringen krävs på förklaring


TT




Sverige



Regeringen avkrävs en närmare förklaring till att Transportstyrelsens sparkade generaldirektör senare också avskedades från den så kallade elefantkyrkogården, rapporterar Svenska Dagbladet.
Maria Ågren tvingades lämna chefskapet på Transsportstyrelsen i januari, när Säpo inledde en förundersökning med anledning av IT-skandalen på myndigheten. Hon fick då en tjänst på regeringskansliet – med samma lön och samma titel, generaldirektör, fram till 2021. Men ett halvår senare begärde regeringen att hon skulle avskedas även från detta jobb.
Ågren vände sig då till Statens ansvarsnämnd och hävdade att det saknades grund för att sparka henne från tjänsten på regeringskansliet. Och nu vill nämnden av regeringen ha närmare besked om bakgrunden till avskedandet.
TT
