Kraftig brand i pappersbruk


TT




Sverige



Det brinner i ett pappersbruk i Karlsborg i Kalix kommun, och räddningstjänsten har börjat få kontroll över branden, enligt NSD. En styrka har kunnat gå in i byggnaden för att lokalisera bränder och släcka dem.
Drygt 25 brandmän bekämpar branden, enligt lokala medier.
Larmet om brand i en hög byggnad vid pappersbruket kom vid 22-tiden, och det rör sig om en brand i ett gammalt blekeri.
- När vi kom fram brann det både i tak och väggar, säger Bengt Lindgren, inre befäl vid räddningstjänsten i Norrbotten, till SR P4.
Stora delar av taket och väggarna har brunnit.
Polisen har spärrat av området vid fabrikens grindar på grund av explosionsrisken. Ingen människa har skadats, och det finns ingen spridningsrisk. I pappersindustriområdet finns kemikalier och en klortank.
Det är inte klarlagt hur branden har uppstått. Tak och väggar i industrilokalen är sannolikt totalförstörda, enligt NSD.
TT
