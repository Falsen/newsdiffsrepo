M i Uppsala vill ha Ulf Kristersson


TT




Sverige



Moderaternas länsförbund i Uppsala vill likt många andra länsförbund se Ulf Kristersson som partiets nye ordförande.
"Förbundsstyrelsen för Moderaterna i Uppsala län har i kväll beslutat att nominera Ulf Kristersson till ny ordförande för Moderata Samlingspartiet. Beslutet var enhälligt", skriver Jessika Roswall (M), moderat politiker i Uppsala, i ett mejl till TT.
Sedan tidigare har de moderata länsförbunden i Stockholm, Stockholms län, Dalarna, Norrbotten, Södermanland och Västerbotten sagt att de nominerar Ulf Kristersson till partiledareposten.
Länsförbundet i Örebro föreslår Ulf Kristersson som partiordförande i första hand och Elisabeth Svantesson i andra hand.
Moderaterna i Västra Götaland vill däremot se Carl Bildt som ny partiledare. I Blekinge län nomineras både Ulf Kristersson och Carl Bildt, utan inbördes rangordning medan Kalmar län föreslår Ulf Kristersson i första hand och Carl Bildt som nummer två.
TT
