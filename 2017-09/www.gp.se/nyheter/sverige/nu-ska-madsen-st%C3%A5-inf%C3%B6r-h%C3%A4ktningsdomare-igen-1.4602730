Madsen häktas misstänkt för mord

TT



Sverige
Peter Madsen omhäktas i fyra veckor misstänkt för mord på Kim Wall. Madsen ska även genomgå en rättspsykiatrisk undersökning. Under dagens häktningsförhandling gav han sin version av hur Kim Wall Dog och säger att det var en olycka ombord på ubåten. Enligt försvarsadvokaten kommer häktningsbeslutet överklagas.



Efter att dagens häktningförhandling pågått i drygt fyra timmar meddelade Köpenhamns tingsrätt (byret) att Peter Madsen omhäktas misstänkt för mord på Kim Wall. Köpenhamns byret går därmed på åklagarens linje och Peter Madsen kommer sitta häktad i fyra veckor till, fram till den 3 oktober. Enligt Madsens försvarsadvokat kommer häktningsbeslutet överklagas.
Åklagarsidan yrkade även på att Peter Madsen ska genomgå en rättspsykiatrisk undersökning, något som han själv frivilligt inte ville gå med på. Trots Madsens ovilja beslutade domstolen under dagens förhandling att han ska genomgå en rättspsykiatrisk undersökning. Åklagaren och polis ska även få tillgång till Madsens dator, vilket de inte haft tidigare.
Förhandling hölls inför öppna dörrar
Tjugofyra dagar har gått sedan Peter Madsen häktades för att ha orsakat journalisten Kim Walls död. Ett stort antal journalister var på plats och följde dagens förhandling som hölls inför öppna dörrar i Köpenhamns byret, då Peter Madsen själv ville det.
- Min klient har fortfarande ett intresse i att det är en öppenhet i ärendet, det önskar han fortfarande, sade försvarsadvokat Betina Hald Engmark till TT och förklarar att Peter Madsen samtidigt hade förståelse för att det blev lyckta dörrar senast.
Åklagarsidan däremot ville att förhandlingen skulle ske bakom stängda dörrar för att skydda utredningen, men så blev det inte.
Madsens förklaring
Under förhandlingen fick Madsen för första gången ge sin version av händelsen för offentligheten. Enligt honom dog den svenska journalisten Kim Wall på ubåten efter att hon träffats av den 70 kilo tunga luckan till tornet på ubåten.
Enligt Madsen var det när ubåten var på väg upp till ytan efter att de varit ute på ett två timmar långt dyk som Kim Wall träffades av luckan. Enligt hans egen utsago ska han ha gått upp i tornet först och halkade sedan på den hala ytan, varpå tornluckan föll ned och träffade Kim Wall i huvudet.
– Kim Wall hade störtat ned och låg med benen i precis den riktning som tornluckan är, sade Peter Madsen under häktningsförhandlingen, enligt TT.
Madsen påstår att Kim Wall drabbades av kramper, och när han letade efter hennes puls hade hon ingen. Blod spred sig över golvet och han insåg att hon var död. Efter det ska Madsen ha hamnat i "upplösningstillstånd" och han berättar bland annat att han blev självmordsbenägen.
Trots detta lade han sig för att sova några timmar. I stället för att kontakta polis eller räddningstjänst beslutade sig Madsen för att segla ut och sänka ubåten och sedan ta livet av sig.
LÄS MER: Madsen kan omhäktas i fyra veckor
Slängde kroppen i vattnet
När Madsen vaknade hissade han upp kroppen till tornet med hjälp av ett rep, då även Kim Walls underkläder och skor åkt av, enligt Madsen själv. Han ska sedan ha slängt kroppen i vattnet. Men han förnekar att han ska styckat kroppen.
Kroppen var nedtyngd med metallrör när den hittades. Rören stämmer överens med rör som hittats under en husrannsakan hos Madsen.
- Rören kan vara några som har hittats i min verkstad, sade han under förhandlingen.
Polisen har även kunnat konstatera att uppfinnaren hade hudavskrapningar på händerna och möjligtvis intorkat blod på sig. Men vems detta tillhör är inte fastslaget.
Nekar till mord
Han nekar till att ha mördat Kim Wall men erkänner brott mot griftefriden när han dumpade hennes kropp till havs.
- Han erkänner att han överträtt bestämmelsen om griftefrid när han begravde henne till sjöss, sade advokat Betina Hald Engmark till danska bt.se
Polisen saknar fortfarande både Kim Walls och Peter Madsens mobiltelefoner. Madsen säger att han inte vet vad som hände med Walls telefon, men hans egen slängde han i vattnet eftersom han inte "hade användning för den längre".
Köpenhamnspolisen och åklagarens främsta bevis mot Peter Madsen är torson som hittades vid Amagers sydvästkust och blod från ubåten som matchats med dna från Kim Walls tandborste och hårborste. Polisen säger även att kroppen stympades med avsikt, avsiktligt tyngdes ned och att ubåten sänktes med flit.
LÄS MER: Detta har hänt i ubåtsfallet
