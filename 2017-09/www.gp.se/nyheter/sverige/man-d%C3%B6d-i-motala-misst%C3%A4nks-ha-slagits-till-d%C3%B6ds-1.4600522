Man död i Motala - misstänks ha slagits till döds


Tobias Kjellberg




Sverige
En man har dött i Motala efter att ha blivit misshandlad av en kamrat, uppger polisen. Två misstänkta gärningsmän, en man och en kvinna, har gripits.



Det var vid halv fyratiden polisen fick in ett samtal från en man i 50-årsåldern som säger att han misshandlat sin kamrat. Polisen kunde då gripa inringaren på platsen.
På samma adress fanns även en kvinna i 60-årsåldern som inledningsvis figurerade som vittne till misshandeln. Hon greps senare misstänkt för att ha deltagit i misshandeln.
Den misshandlade mannen, som var i 50-årsåldern, fördes till sjukhus, men vid fyratiden under måndagseftermiddagen uppgav sjukvården att mannen dött av sina skador, enligt polisen.
Brottet rubriceras som mord.
Texten uppdateras.
