Två män anhållna för mord i Malmö


TT




Sverige



Två män har anhållits misstänkta för medhjälp till mordet på en 23-årig man i Rosengård i mars, rapporterar SVT Nyheter Skåne. Sedan tidigare sitter en tredje man häktad för inblandning i mordet.
Mannen sköts på Ramels väg och ska ha haft en hotbild över sig. Han fördes till sjukhus, men avled senare. Med hänsyn till den pågående utredningen vill åklagaren Lisa Åberg inte gå in på detaljer, men förklarar att männen som anhållits har en viss koppling till mordet på 16-årige Ahmed Obaid i januari.
- Personkretsen som förekommer i ärendet, en del av de personerna förekommer även i mitt ärende. Det är det enda jag kan säga, säger Lisa Åberg till SVT.
Den 23-årige mannen ska ha varit ett nyckelvittne i utredningen om mordet på den 16-årige pojken.
TT
