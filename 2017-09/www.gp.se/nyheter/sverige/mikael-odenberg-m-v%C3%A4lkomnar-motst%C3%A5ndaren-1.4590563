Mikael Odenberg (M) välkomnar motståndaren


Adam Samara




Sverige
Moderaterna förre försvarsministern Mikael Odenberg säger att det är bra att Ulf Kristersson har gett besked om att han kandiderar till partiposten.
– Om det är några andra kandidater där ute så hoppas jag att de också kliver fram och ger besked, säger han.



Odenberg har sedan tidigare meddelat att han står till förfogande för partiledarposten. "Jag står till förfogande som ordförande för Moderaterna om valberedningen skulle vilja föreslå det", skrev den före detta försvarsminister i Fredrik Reinfeldts regering (2006-2007), på Facebook tidigare  veckan.
"kliv fram"
Mikael Odenberg är i dag ordförande för Karolinska institutets styrelse, en post han tillträdde efter den uppmärksammade Macchiarini-affären. Han lämnade ministerposten i protest mot att försvaret inte fick de medel han ansåg vara nödvändiga. Trots att han lämnat toppolitiken har han fortsatt att vara en aktiv samhällsdebattör.
– Jag har bara sagt att om valberedningen vill föreslå mig så finns jag här och står till valberedningens förfogande. Och nu är det en valberedningsprocess som tar sin början och så får vi se vad valberedningen kommer fram till.
– Det är mycket möjligt att de kommer att förslå Ulf och då kommer jag att gratulera honom till det viktiga värv han har framför sig, fortsätter Mikael Odenberg.
