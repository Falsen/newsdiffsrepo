M: Skärp kraven för svenskt medborgarskap


TT




Sverige



Moderaterna vill skärpa kraven för att bli svensk medborgare och samtidigt införa en "integrationsbonus". Reglerna bör utformas så att de motsvarar de övriga nordiska länderna och Tyskland, skriver moderaterna Tomas Tobé och Gunnar Strömmer på DN Debatt.
För att få medborgarskap ska krav ställs på grundläggande språk- och samhällskunskaper. Kunskaperna ska visas upp genom prov eller till exempel godkända betyg från universitetskurser. Debattörerna vill också att ett förslag från 1974 om krav på egen försörjning ska utredas. Det kan handla om att den huvudsakliga inkomsten inte utgörs av försörjningsmedel.
Processen för att bli svensk medborgare föreslås också bli två år längre. Sju års hemvist i Sverige skulle då bli huvudregel, och sex år för statslösa och flyktingar.
Samtidigt ska en "integrationsbonus" införas som gör att personer med kunskaper i svenska språket och som försörjer sig själva kan få medborgarskap tre år tidigare. Tobé och Strömmer vill också att en utredning tillsätts om medborgarskap även ska vara möjliga att återkallas i "särskilt allvarliga fall", som till exempel vid terrorbrott.
M föreslår även hårdare straff för de som missbrukar pass vid inresa till Sverige.
TT
