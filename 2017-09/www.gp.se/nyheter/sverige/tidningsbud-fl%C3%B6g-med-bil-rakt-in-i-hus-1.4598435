Tidningsbud flög med bil rakt in i hus


TT




Sverige



Ett tidningsbud klarade sig med lindriga skador efter en rejäl lufttur med bilen rakt in i ett hus utanför Timrå tidigt på måndagsmorgonen, rapporterar SVT Nyheter. Lars Dolk, inre befäl vid räddningstjänsten i Medelpad, säger till SVT att budbilen flög 15–20 meter och över en annan bil innan den träffade huset och hamnade i källartrappan.
- En mycket märklig färd, säger Bosse Elgenström, inre befäl vid räddningstjänsten i Medelpad, till TT.
Bilen fattade eld och branden spred sig till delar av huset. Ingen annan person än föraren – som nu misstänks för vårdslöshet i trafik – kom dock till skada. Exakt vad som orsakade olyckan är inte utrett.
TT
