Här är nya bilden på prins Gabriel


Cecilia Vaccari




Sverige
Under måndagen blev namnen klara. Nu får vi äntligen se den lille prinsen på nära håll.






När den lilles namn tillkännagavs igår publicerades endast en ganska oskarp bild på honom, sittandes i en bilstol och mestadels dold av kläder. Nu har emellertid en ordentlig bild publicerats på Gabriel.
På bilden bär han en nätt liten kofta i ljus beige över en vit skjorta med små blå stjärnor på kragen. Hans små nävar är knutna och på hjässan finns tillräckligt med hår för att bilda en anspråkslös frisyr.
Igår stod det alltså klart att hans namn är Gabriel Carl Walther. Han föddes klockan 11.24 i torsdags och är prins Carl Philips och prinsessan Sofias andra son.
Kung Carl XVI Gustaf meddelade att han får namnen Gabriel Carl Walther. Det sistnämnda efter drottning Silvias omdiskuterade far Walther Sommerlath. Han får titeln hertig av Dalarna, landskapet där prinsessan Sofia växte upp.
