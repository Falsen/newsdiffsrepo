Kropp hittad i nedbrunnen villa


TT




Sverige



En kropp har hittats i resterna av en nedbrunnen villa i Bolidentrakten i Västerbotten. Kroppen är inte identifierad men polisen tror att det är en man i 60-årsåldern, skriven på adressen och försvunnen sedan branden bröt ut.
- Vi har ingen anledning att tro att det är någon annan än den person som bodde där, säger Joakim Oja vid Skellefteåpolisen till norran.se.
Vad som orsakade branden natten mot lördag är inte känt.
- Nej och det kommer vi nog aldrig att få reda på, det är bara tegel och aska kvar, säger Joakim Oja.
TT
