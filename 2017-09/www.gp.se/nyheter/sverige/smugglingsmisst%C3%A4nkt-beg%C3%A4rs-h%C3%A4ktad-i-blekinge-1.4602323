Smugglingsmisstänkt begärs häktad i Blekinge


TT




Sverige



En man begärs häktad i Karlskrona efter att ha försökt smuggla in 49 000 tabletter. Tabletterna, som låg gömda i sidopanelerna på en minibuss, ska nu undersökas.
Enligt märkningen innehöll de ett narkotikaklassat läkemedel. Mannen, som är misstänkt för grov narkotikasmuggling, erkänner brott, uppger åklagare Lena-Marie Bergström för Blekinge Läns Tidning.
Beslaget gjordes av tullen när mannen sent på söndagskvällen rullade av en färja i hamnen på Verkö i Karlskrona, rapporterar P4 Blekinge.
TT
