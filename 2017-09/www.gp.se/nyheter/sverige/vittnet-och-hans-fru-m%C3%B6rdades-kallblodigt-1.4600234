Vittnet och hans fru mördades kallblodigt


Sandra Divinyi




Sverige
Han bevittnade ett mord. Sedan blev han själv offer - enligt åklagaren för att tystas. Innan han och hans fru knivmördades vädjade han om hjälp i larmsamtalet. Han kunde då även namnge flera av angriparna.



Nu startar rättegången mot de åtta unga män som åtalats för totalt tre mord.
Under mellan 25 och 30 förhandlingsdagar kommer man att gå igenom det som hänt i Hallonbergen i Sundbyberg tidigare i år.
Det första mordet ägde rum i ett garage den 22 januari.
En man i 25-årsåldern blev beskjuten. En vän körde honom till Karolinska sjukhuset – men gärningsmännen ska ha tagit upp jakten.
Det blev en vansinnesfärd på E4 där gärningsmännen bland annat försökte blockera avfarten till sjukhuset innan de sköt mannen i 25-årsåldern igen. Han dog av sina skador.
Hörde skotten – attackerades
En man i 40-årsåldern hörde skotten och kort därpå såg han flera ungdomar komma utspringande från garaget. Då såg också gärningsmännen honom.
Han larmade 112 och kunde även lämna in en patronhylsa han hittat på brottsplatsen till polisen.
Den sjunde mars ringde mannen 112 igen.
– De håller på att bryta sig in i mitt hem, sa han i samtalet.
LÄS MER: Teorin: Bevittnade mord – dödades för att tystas
