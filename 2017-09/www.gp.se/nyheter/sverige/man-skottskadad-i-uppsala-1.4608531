Man skottskadad i Uppsala


TT




Sverige



En man har skjutits i stadsdelen Eriksberg i Uppsala. Den skadade mannen har förts till sjukhus. Det är inte känt vilka skador han har, men han var vaken och talbar.
- I nuläget är det ingen som är gripen för något brott och vi har inlett en förundersökning på försök till mord, säger Matilda Isaksson, presstalesperson vid polisen i polisregion Mitt.
Området kring brottsplatsen har spärrats av.
- Det ska ha skett utomhus och det finns vittnen som har sett delar av förloppet, säger Matilda Isaksson.
Larmet om skottlossningen kom in klockan 21.30, skriver Upsala Nya Tidning.
TT
