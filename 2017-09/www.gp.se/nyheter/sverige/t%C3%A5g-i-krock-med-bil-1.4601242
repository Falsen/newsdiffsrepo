Ingen skadad när tåg krockade med bil


TT




Sverige



Ett tåg har kört in i en personbil utanför Örebro, rapporterar lokala medier.
- Loket är helt demolerat, säger Per Vikman, vakthavande befäl vid Örebropolisen, till SVT Nyheter Örebro.
Det är oklart hur olyckan har kunnat ske. Den inträffade vid 22-tiden.
- Ett mindre persontåg med tolv personer i har kolliderat med en personbil vid den här järnvägsöverfarten, säger räddningsledare Ola Magnusson till Nerikes Allehanda.
Alla personer är fysiskt oskadda, säger han. Ambulans på plats har sett över alla inblandade, men ingen har först till sjukhus.
Tåget spårade inte ur men det blev trafikstopp, och personerna på tåget evakuerades.
- När vi kom till platsen stod bilen på högkant, säger Nerikes brandkårs inre befäl till SVT.
Personen i bilen är i 30-årsåldern.
- Vi kommer att inleda en förundersökning om vårdslöhet i trafik, säger Per Vikman vid Örebropolisen, till SVT.
TT
