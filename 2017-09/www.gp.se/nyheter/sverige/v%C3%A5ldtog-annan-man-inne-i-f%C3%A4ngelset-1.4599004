Våldtog annan man inne i fängelset


TT




Sverige
En man i 35-årsåldern har häktats, misstänkt för att ha våldtagit en annan intern inne på ett fängelse i Västsverige.



– Det här är oerhört ovanligt inom svensk kriminalvård. För att förhindra det handlar det om att personalen är ute bland intagna hela tiden, säger kriminalvårdschefen Marcus Sundberg till P4 Väst.
Våldtäkten ska ha ägt rum i april och polisen utreder fallet sedan i våras. Mannen häktades samma dag som han skulle bli villkorligt frigiven från sitt fängelsestraff.
Han är på sannolika skäl misstänkt för våldtäkt, den högre misstankegraden. Han är även misstänkt för sexuellt tvång, ett brott som ska ha begåtts några dagar efter våldtäkten.
Mannen nekar till anklagelserna.
