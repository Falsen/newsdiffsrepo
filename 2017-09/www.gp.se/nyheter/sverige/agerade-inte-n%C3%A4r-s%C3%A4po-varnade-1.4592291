Agerade inte när Säpo varnade


TT




Sverige



Säkerhetspolisen larmade förre statssekreteraren, numera EU- och handelsministern, Ann Linde (S) vid minst två tillfällen om den hotande säkerhetsläckan i Transportstyrelsen. Men trots att hon var högst ansvarig för regeringskansliets krishantering agerade hon inte, skriver Svenska Dagbladet.
Ann Linde har själv uppgett att hon i september 2015 fick information från Säpo. Två månader senare fick hon en ännu skarpare varningssignal. Då ville Säpo stoppa outsourcingen till IBM, skriver tidningen.
Som inrikesministerns statssekreterare var det hennes uppgift att leda krishanteringen i regeringskansliet, med mandat att sammankalla flera organ vid allvarliga händelser. Men hon kallade aldrig till några sådana möten.
Ann Linde vill inte intervjuas av SvD, men skriver i en kommentar till tidningen:
"De berörda myndigheterna agerade redan och höll oss informerade. Regeringskansliet hanterade frågan inom ramen för ordinarie strukturer."
TT
