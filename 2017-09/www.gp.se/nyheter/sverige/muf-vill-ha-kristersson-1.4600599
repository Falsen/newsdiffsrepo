Muf vill ha Kristersson


TT




Sverige



Även Moderata ungdomsförbundet (Muf) vill se Ulf Kristersson som partiets nästa ledare. Det beslutades på måndagskvällen vid ett nomineringsmöte där förbundsstyrelsen och 25 distriktsordföranden tog ställning.
Fyra moderata länsförbund har redan sagt att de nominerar Ulf Kristersson till partiledareposten – länsförbunden i Dalarna, Norrbotten, Södermanland och Västerbotten. Det är också de enda länen som än så länge gett besked i frågan.
Moderaterna i Västra Götaland vill däremot se forne utrikesministern Carl Bildt som ny partiledare för Moderaterna. Moderaterna i Blekinge län nominerar både Ulf Kristersson och Carl Bildt, utan inbördes rangordning medan Moderaterna i Kalmar län föreslår Ulf Kristersson i första hand och Carl Bildt som nummer två. Själv har Carl Bildt meddelat att han inte kandiderar.
Förre försvarsministern Mikael Odenberg har tidigare meddelat att även han är intresserad av partiledarposten.


TT
