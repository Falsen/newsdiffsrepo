Kyrkofullmäktige närmar sig kommuner i avhopp


TT




Sverige



Avhoppen blir vanligare i kyrkofullmäktige, rapporterar Kyrkans tidning. Nästan var sjätte ledamot, eller 15,2 procent, har lämnat sina uppdrag sedan valet 2013.
Förra mandatperioden var motsvarande siffra 12,5 procent.
Flest avhopp i absoluta tal stod den största nomineringsgruppen i Svenska kyrkan, Socialdemokraterna, för med drygt 600 stycken. I proportion till andelen S-ledamöter, 4 100, är det runt 15 procent.
Högst andel avhoppade har Sverigedemokraternas grupp, där 29 procent av ledamöterna lämnat under mandatperioden. Trognast ledamöter har Centerpartiet och lokala grupper med 9 procents avhopp, vardera.
Trots ökningen av avhopp i kyrkans förtroendeorgan är den en bit kvar till hur det ser ut bland förtroendevalda i kommunerna. Där har var femte fullmäktigeledamot avgått sedan valet 2014.
TT
