Katter på rymmen efter inbrott


TT




Sverige



Efter ett nattligt inbrott vid ett katthem i Oskarshamn saknas flera katter.
Tjuvarna har klippt upp ett stort hål i en utebur på baksidan av katthemmet för att kunna ta sig in i lokalerna. Genom det hålet har flera katter har tagit sig ut, rapporterar Barometern.
- Det här känns fruktansvärt. Vi jobbar hårt för att ge hemlösa katter en ny chans i livet och så drabbas de av det här, säger Josefina Gustafsson, ordförande i föreningen som driver katthemmet, till tidningen.
Tjuvarna har i husets kontorslokaler rivit ut saker och förstört inredning i jakt på värdesaker.
Ett 30-tal katter fanns på plats när inbrottet skedde. Personalen ska nu försöka hitta och fånga in de katter som är borta, och ber allmänheten om hjälp.
Inbrottet skedde under natten till måndagen. Under dagen genomförde polisen en teknisk undersökning för att säkra spår från själva inbrottet.
TT
