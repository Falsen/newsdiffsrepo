Kidnappningsmord upp i hovrätten


TT




Sverige



Sex personer dömdes för ett uppmärksammat kidnappningsmord i Gävle. Nu prövas fallet på nytt, sedan både de dömda och åklagaren överklagat tingsrättsdomen.
En 23-årig man kidnappades vid Slottstorget i centrala Gävle förra året. Två veckor senare hittades han död utanför Sundsvall. I centrum av målet står en 24-årig kvinna, som haft en relation med 23-åringen. Hon dömdes tillsammans med sin exmake, två bröder och en 23-årig man till livstids fängelse. En man som var under 21 år när brottet begicks dömdes till 14 års fängelse.
När förhandlingarna inleds i Hovrätten för Nedre Norrland i dag är säkerheten hög, rapporterar SVT Nyheter Västernorrland.
- Vi har bland annat valt att dela upp rättegången i två salar så att åhörare och tilltalade kommer att befinna sig i olika utrymmen. I övrigt vill jag inte kommentera säkerhetsarrangemangen ytterligare, säger Mats Åkerlund, administrativ direktör vid hovrätten.
TT
