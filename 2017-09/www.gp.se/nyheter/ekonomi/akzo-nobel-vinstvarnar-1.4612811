Akzo Nobel vinstvarnar


TT




Ekonomi



Den nederländska kemikoncernen Akzo Nobel, med 2 700 anställda i Sverige, sänker sin vinstprognos för 2017. Bolaget hänvisar till högre produktionskostnader och motvind från valutaeffekter.
Årsvinsten beräknas fortfarande öka, men inte med de 100 miljoner euro det talades om när Akzo Nobel avvisade ett bud på koncernen värt 26,3 miljarder euro från den amerikanska konkurrenten PPG Industries i maj.
Beskedet kommer timmarna före en bolagsstämma.
Samtidigt meddelas att Akzo Nobels finanschef Maelys Castella hoppat av sitt uppdrag med hänvisning till sjukdom. Beskedet kommer sedan koncernchefen Ton Buechner sade upp sig med hänvisning till hälsoskäl i juli.
Akzo Nobel har aviserat planer på att avyttra en enhet som tillverkar specialkemikalier till våren för att fokusera på färg och lack.
TT-Reuters
