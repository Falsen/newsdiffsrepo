Franskt förbud mot oljeproduktion på väg


TT




Ekonomi



Frankrikes regering vill införa ett förbud mot all produktion och exploatering av olja och naturgas i landet och dess territorier till 2040.
Varken nya eller förlängda borrtillstånd kommer att ges om lagförslaget, som nyhetsbyrån AP har tagit del, av godkänns.
Det rör sig dock om ett i huvudsak symboliskt beslut, då 99 procent av den gas och olja som konsumeras i Frankrike importeras från andra länder.
Enligt Frankrikes regering skulle lagen bli den första i sitt slag i världen. Den ingår i en långsiktig plan för att göra landets ekonomi oberoende av fossila bränslen och därmed uppfylla franska åtaganden enligt klimatavtalet från Paris.
Frankrikes regering vill även minska landets beroende av kärnkraft, från dagens 75 procent av kraftproduktionen till 50 procent 2025. Miljöminister Nicolas Hulot har även aviserat en plan för att förbjuda försäljningen av bensin- oh dieselbilar i Frankrike till 2040.
TT-AP
