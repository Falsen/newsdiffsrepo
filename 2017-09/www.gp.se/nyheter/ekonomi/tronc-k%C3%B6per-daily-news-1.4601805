Tronc köper Daily News


TT




Ekonomi



Mediekoncernen Tronc, som äger tidningarna Chicago Tribune och Los Angeles Times, har köpt tidningen New York Daily News av fastighetsmogulen Mort Zuckerman.
Tronc köper även 49,9 procent av aktierna i ett delägt fastighetsbolag som äger den mark Daily News har sitt tryckeri i New Jersey.
Mort Zuckerman har flaggat för att han velat sälja Daily News sedan tidigt 2015 och sade då att han ville ha omkring 200 miljoner dollar för tidningen. Vad köpeskillingen till slut landade på har inte uppgetts, men enligt källor tar Tronc över skulder och åtaganden för cirka 30 miljoner dollar i samband med affären.
TT-Reuters
