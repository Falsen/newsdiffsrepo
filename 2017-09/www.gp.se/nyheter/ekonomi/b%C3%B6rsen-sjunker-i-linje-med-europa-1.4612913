Börsen sjunker i linje med Europa


TT




Ekonomi
Stockholmsbörsen sjunker i linje med ledande Europabörser. Vid lunchtid har OMXS-index backat 0,2 procent.



Bland de tunga förlorarna finns Astra Zeneca, vars aktie sjunker 0,8 procent sedan bolaget varnat för att man packat kortisonpreparat i en förpackning för hjärtmedicin.
Storbanken Nordeas aktie återhämtar sig dock något och stiger med 0,4 procent efter kursfallet i torsdags, som kom efter beskedet om att banken planerar att flytta huvudkontoret till Finland.
SAS-aktien går också mot strömmen och stiger med 0,9 procent efter beskedet om att flygbolaget har gjort upp om ett treårigt kollektivavtal med danska piloter.
Kinesisk handelsstatistik stärker bilden av att tillväxten är stabil i landet trots åtstramningar. Men på marknaden är många investerare oroliga för att Nordkoreas kärnvapentest och provskjutningar på senare tid ska följas av nya provskjutningar i helgen.
Dollarn har fallit till den lägsta nivån sedan början av 2015 sedan ECB-chefen Mario Draghi indikerat att de första stegen mot att montera end stödköpsprogrammen kan tas redan i höst.
TT
