Lego planerar stor nedskärning


TT




Ekonomi



Den danska leksakstillverkaren Lego Group planerar att skära ned personalstyrkan med 1 400 personer, vilket motsvarar 8 procent av antalet anställda.
I Danmark beräknas nedskärningen hamna på 500–600 personer, alltså mer än 10 procent av de cirka 4 500 Lego-anställda i landet.
Syftet är att förenkla affärsmodellen efter fem års tillväxtsatsningar som skapat en för stor och komplex organisation, enligt styrelseordföranden Jørgen Vig Knudstorp.
Beskedet kommer sedan Lego redovisat en nedgång i försäljningen på fem procent till 14,9 miljarder danska kronor under årets första halvår. Nettovinsten sjönk till 3,4 miljarder, vilket är tre procent lägre än jämfört med samma period ett år tidigare.
TT-Ritzau
