Vattenfall lanserar miljardbesparingar


TT




Ekonomi



Vattenfall ska enligt ett nytt beslut dra ned kostnaderna för stabs- och stödfunktioner med två miljarder fram till 2020, skriver den statliga kraftkoncernen i ett pressmeddelande.
Syftet är att frigöra kapital för framtida investeringar, enligt koncernchefen Magnus Hall.
Hur många anställda som berörs är oklart.
"Det är högst sannolikt att en reducerad personalstyrka kommer att utgöra en viktig del av lösningen. Däremot har inget mål ännu definierats uttryckt i antal arbetstillfällen", skriver Vattenfall.
Enligt Vattenfall är redan pågående effektiviseringsprogram, där vissa funktioner ska läggas ut på externa producenter, inräknade i det nya sparmålet.
TT
