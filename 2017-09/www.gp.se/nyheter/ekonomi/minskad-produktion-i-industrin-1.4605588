Minskad produktion i industrin


TT




Ekonomi



Industriproduktionen sjönk med 0,9 procent i juli jämfört med månaden före. Jämfört med motsvarande månad i fjol ökade produktionen med 5,3 procent, enligt Statistiska centralbyrån (SCB).
Industrins orderingång ökade med 2,2 procent jämfört med månaden före och ökade med 2,1 procent jämfört med juli 2016.
Orderingången från hemmamarknaden steg med 4,3 procent jämfört med juni och ökade med 6,2 procent jämfört med juli 2016. Orderingången från exportmarknaden sjönk med 1,0 procent mellan månaderna och föll med 0,7 procent i årstakt.
Statistiken är korrigerad för kalendereffekter och säsongsvariationer.
TT
