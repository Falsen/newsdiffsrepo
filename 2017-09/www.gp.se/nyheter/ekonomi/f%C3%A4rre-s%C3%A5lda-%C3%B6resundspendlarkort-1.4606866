Färre sålda Öresundspendlarkort


TT




Ekonomi



Skånetrafiken sålde tolv procent färre Öresundspendlarkort under perioden januari-juli i år jämfört med samma period 2015, enligt nyhetsbyrån News Öresund. Gränskontroller infördes den 12 november 2015 och dessa gäller fortfarande. Id-kontroller har också gjorts i området, dessa infördes den 4 januari 2016 men avskaffades den 4 maj i år.
Efter en lång period av minskad försäljning av Skånetrafikens periodkort i Öresund vände trenden i juli 2017 efter att förbättringar i tågtrafiken införts och att id-kontroller vid Köpenhamns flygplats i Kastrup slopades, rapporterar nyhetsbyrån. I juli i år såldes fyra procent fler Öresundspendlarkort jämfört med samma månad 2016, det är dock sju procent färre sålda kort jämfört med juli 2015.
TT
