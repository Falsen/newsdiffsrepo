Prisad för ekologisk hudvård

Marie Kennedy



Ekonomi
Maria Åkerbergs företag Demanord Svensk Hudvård blev Årets Företagare i Västra Götaland 2017.



Det var under högtidligheter på residenset som Maria Åkerberg fick ta emot utmärkelsen Årets Företagare från Företagarna och tillförordnade landshövdingen Lisbeth Schultze. – Det känns helt underbart att få ta emot den här utmärkelsen. Gör det du tror på – och ge dig aldrig, är mitt motto, säger Maria Åkerberg.
Hon driver Dermanord med 25 anställda, och var sedan starten för 22 år sedan tidigt ute med tillverkning och försäljning av ekologisk hudvård. Maria Åkerberg vågade satsa på sin övertygelse om att innehållet i hudvårdsprodukter påverkar oss och omvärlden. Företaget ligger i Frillesås, som räknas till Storgöteborg. Maria Åkerberg är Västra Götalands bidrag när Årets företagare i Sverige avgörs på Stockholms stadshus den 13 oktober.
