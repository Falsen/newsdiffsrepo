Facket: Gör posten helsvensk igen


TT




Ekonomi



Svensk-danska Postnord bör delas upp i två bolag, anser Seko. "Att bryta fusionen skulle ge respektive land förutsättningar att utifrån sina behov möta framtidens utmaningar på postmarknaden", skriver två företrädare för facket på Svenska Dagbladets debattsida.
Danska delen av Postnord dras sedan flera år med svåra ekonomiska problem, vilket riskerar att få förödande konsekvenser för hela bolaget, anser artikelförfattarna. Utan framgång har Postnord begärt ekonomiskt tillskott – pengar som måste tillföras om den danska verksamheten ska överleva. "Situationen har nu kommit till en punkt där dessa problem påverkar svensk postservice och svenska postanställda på ett orimligt sätt", skriver Seko-ordföranden Valle Karlsson och Johan Lindholm, ordförande för Seko Posten.
TT
