Modehandeln fortsatt på minus


TT




Ekonomi



Försäljningen av kläder i fackhandeln minskade i augusti med 3,7 procent jämfört med samma månad förra året. Motsvarande siffra för skobutikernas försäljning uppvisade en minskning med 5,0 procent, enligt Stilindex från Svensk Handel Stil.
Hittills i år har försäljningen av kläder minskat med 2,3 procent och skoförsäljningen har tappat 3,0 procent.
"Augusti förra året hade en mycket stark försäljningsuppgång om cirka 12 procent för kläder och hela 15 procent för skor. Att augusti i år landade på minus är därför inte anmärkningsvärt. Vad som däremot är bekymmersamt är att kläder har tappat 2,3 procent och skor 3 procent i omsättning sedan årets början", säger Mikael Sandström, branschordförande för Svensk Handel Stil i ett pressmeddelande.
TT
