Uzbekistan devalverar valutan


TT




Ekonomi



Den forna sovjetrepubliken Uzbekistan har nästan halverat värdet på sin valuta. Devalveringen syftar till att locka utländska investerare till landet.
Åtgärden lyfter det officiella priset för en dollar till 8 100 uzbekiska som. I samband med devalveringen har Uzbekistans myndigheter flaggat för att växelkursen framöver ska vara flytande.
Fram till reformen har landet haft tre växelkurser: en officiell, en på svarta marknaden och ytterligare en som används i börshandeln.
Uzbekistans president Sjavkat Mirzijojev har i samband med valutareformen även rensat ut i regeringen och bytt ut försvarsministern Kobul Berdijev, nära allierad med landets tidigare president Islam Karimov som avled för ett år sedan.
Därmed är Rustam Inojatov, chef för den statliga säkerhetstjänsten, den sista som finns kvar i tjänst från årtiondena diktatur under Karimov.
TT-AFP-Reuters
