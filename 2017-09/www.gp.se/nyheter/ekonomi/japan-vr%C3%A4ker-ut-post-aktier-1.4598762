Japan vräker ut post-aktier


TT




Ekonomi



Japans regering planerar att i slutet av september sälja aktier i det statskontrollerade postbolaget Japan Post Holdings för 1 400 miljarder yen (drygt 100 miljarder kronor), rapporterar Reuters med hänvisning till tre källor.
Inför transaktionen, som ska ha diskuterats på ett möte med rådgivare på måndagen, äger den japanska staten 80 procent av aktierna i Japan Post.
Japan Post och två tillhörande finansieringsenheter börsnoterades för snart två år sedan.
Intäkterna från börsnoteringen och den nu planerade försäljningen av det statliga innehavet ska bland annat finansiera satsningar i den region i norra Japan som drabbades värst av jordbävningen och den påföljande tsunamin 2011.
TT-Reuters
