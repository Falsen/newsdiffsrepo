Sänkt brittisk BNP-prognos


TT




Ekonomi



Ekonomin trampar vatten inför brexit, enligt den brittiska handelskammaren BCC, som sänker sin tillväxtprognos för 2018 och 2019 till 1,2 respektive 1,4 procent.
Om prognosen stämmer blir nästa år det sämsta tillväxtåret i Storbritannien sedan finanskrisen skakade ekonomin 2008–2009.
I år räknar handelskammaren med en brittisk tillväxt på 1,6 procent.
Samtidigt kommer statistik som visar att den brittiska tillverkningsindustrin ökade sin produktion med 0,5 procent i juli, vilket var något mer än väntat.
Men samtidigt visar statistik att det brittiska underskottet i handeln ökar till 11,6 miljarder pund i juli, upp från 11,5 miljarder i juni. Handelsunderskottet är därmed på den högsta nivån sedan i mars.
Den brittiska tillväxten väntas under året dämpas av ökad inflation och svag lönetillväxt och från byggsektorn kom på fredagen nedslående statistik som visar att byggandet minskade med 0,9 procent i juli.
TT
