Regeringen vill säga sitt om gasledning


TT




Ekonomi



Den danska regeringen banar väg för att i princip kunna säga nej till den omtvistade ryska gasledningen Nordstream 2.
Enligt tidningen Politiken har regeringen nu skickat i väg lagförslaget på remiss. Enligt förslaget ska utrikesdepartementet titta på ansökningar om utländska gasledningar och kunna säga nej av säkerhets- eller utrikespolitiska skäl. I dag hanteras sådana ansökningar av myndigheten Energistyrelsen.
"Bedömningen är att beslut om ansökningar om att lägga ledningar i havet är av en sådan karaktär att de bör tas på ministernivå", skriver regeringen.
Planerna på att ändra lagen presenterades tidigare i år.
Gazprom, som ägs av ryska staten, ligger bakom projektet och vill sätta i gång med bygget nästa år. Gasledningen är mycket omdiskuterad. Kritiker anser att gasleveranser kan användas som ett politiskt instrument av den ryske presidenten Vladimir Putin.
TT-Ritzau
