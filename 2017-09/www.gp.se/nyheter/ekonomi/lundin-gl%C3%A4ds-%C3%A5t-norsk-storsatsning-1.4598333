Lundin gläds åt norsk storsatsning


TT




Ekonomi



Arbetet med det stora Johan Sverdrup-projektet i Nordsjön går snabbare än väntat och kostnaderna för att utveckla projektet är lägre än vad man trott, enligt oljebolaget Lundin Petroleum.
Bolaget, som är före tidsplan, räknar nu med att kostnaderna hamnar 25 procent under den ursprungliga beräkningen i utbyggnadsplanen, skriver Lundin i ett pressmeddelande.
Investeringskostnaderna för den första fasen i projektet har därmed minskat med ytterligare fem miljarder norska kronor till 92 miljarder kronor.
Lundin Norway har en licensandel på 22,6 procent i projektet. Statoil, som är operatör, har en licensandel på drygt 40 procent.
De totala reserverna i Johan Sverdrupfältet uppskattas till 2–3 miljarder fat oljeekvivalenter.
TT
