Harvey får skuldtaket att höjas


TT




Ekonomi



USA:s president Donald Trump har enats med demokratiska kongressledare om att höja skuldtaket under en tremånadersperiod, fram till den 15 december. Anledningen är att finansieringen av katastrofhjälpen efter stormen Harvey ska skyndas på.
Finansdepartementet har tidigare sagt att taket måste höjas till den 29 september, annars kan USA tvingas att ställa in betalningar och stänga delar av statsapparaten.
Många republikanska kongressledamöter hade gärna velat se att budgeten förlängdes under en längre tidsperiod, för att undvika ytterligare en omröstning i den politiskt känsliga frågan före kongressvalet 2018.
Republikanernas majoritetsledare i senaten Mitch McConnell välkomnar dock onsdagens överenskommelse i Vita huset.
TT-AP-Reuters
