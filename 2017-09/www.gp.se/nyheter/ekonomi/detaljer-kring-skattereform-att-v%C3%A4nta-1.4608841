Detaljer kring skattereform att vänta


TT




Ekonomi



USA:s president Donald Trump säger att han inom de närmsta två veckorna kommer att arbeta med detaljer i skattereformen, som det finns många oklarheter kring.
Under ett tal i North Dakota målade Trump upp de övergripande förändringarna han vill se. Han talade om att förenkla skattelagstiftningen, och om skattesänkningar för den amerikanska medelklassen, idéer som han presenterade redan under sin presidentvalskampanj i fjol.
- Vi kommer att gå in i detalj de närmsta två veckorna. Vi arbetar på det nu med kongressen och har kommit fram till mycket krävande siffror, sade Trump.
Den amerikanska börsen steg kraftigt tidigare i år i hopp om snabba skattesänkningar för företag under Trumps styre. Men experterna har på senare tid sänkt förväntningarna på skattelättnader i år.
TT-Reuters
