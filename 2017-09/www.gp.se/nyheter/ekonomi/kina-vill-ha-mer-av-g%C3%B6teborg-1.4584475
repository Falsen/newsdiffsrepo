Kina vill ha mer av Göteborg

Marie Kennedy



Ekonomi
Geelys ordförande Li Shufu och partisekreteraren Che Jun från Zhejiangprovinsen var på blixtvisit i Göteborg. De är öppna för fler fortsatta samarbeten i Göteborgsregionen.



Det framgångsrika samarbetet mellan Geely, Volvo Cars och kommande innovationscentret på Lindholmen och Göteborgs kommun, är som ringar på vattnet för ett fortsatt göteborgsk-kinesiskt samarbete. På onsdagen besökte Geelys ordförande Li Shufu och partisekreteraren Che Jun bland andra kommunstyrelsen ordförande Ann-Sofie Hermansson (S) över en lunch på Rådhuset. – Det var ett viktigt besök och en ganska stor delegation som var med. Geelys ordförende Li Shufu är väldigt intresserad av Geelys utveckling i Göteborg. Vi talade bland annat om hur vi kan komma vidare med innovationscentret och övriga frågor som rör fordonsklustret, säger Ann-Sofie Hermansson.
Vi ha breddad samverkan
Partisekreteraren Che Jun från Zhejiangprovinsen, där Geelys huvudkontor ligger, ville samtala om en breddad samverkan och utvecklat samarbete mellan Kina, Sverige och Göteborg. I samband med nyheten om Geelys innovationscenter på Lindholmen talade projektansvarige Gang Wei om att fler kinesiska företag var intresserade av att etablera sig i Göteborgsområdet.
Vad fick du för signaler om det?
– Delegationen från regionen är här för att reka. Vid signeringsceremonin i Hangzhou träffade jag Che Jun tillsammans med Stefan Löfven, och då talade man mycket om sådant. Det ska bli intressant att se om man kan hitta övriga företagsetableringar och annat utvecklingsarbete, säger Ann-Sofie Hermansson.
Geely vill ha testlabb i väst
Från Geely har man uttryckt önskemål om att just Göteborg får ett stort nationellt testlabb för elfordon. – Det pågår sådana samtal. Nu diskuterar den slutliga finansieringen, både från regeringen men också från företagen som är intresserade av detta. Det är naturligtvis viktigt för Geely och för hela Västsverige med vårt fordonskluster. Jag är ganska säker på att det kommer att få en bra lösning, men allt är inte på plats ännu. Men jag tror att vi får ett mobiltetslabb här på västkusten, säger Ann-Sofie Hermansson.
