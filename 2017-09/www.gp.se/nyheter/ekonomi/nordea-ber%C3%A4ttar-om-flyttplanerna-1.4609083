Nordea berättar om flyttplanerna


TT




Ekonomi



Storbanken Nordea flyttar sitt huvudkontor till Finland. I dag berättar ledningen om beslutet vid en presskonferens i Helsingfors.
- Vi är här för att styrelsen i går fattade beslutet om att flytta huvudkontoret till Helsingfors i Finland, inleder vd Casper von Koskull presskonferensen.
Att man studerat var Nordea kan växa mest samt att Finland är medlem i EU:s bankunion har vägts in i beslutet, berättade von Koskull vid en kort telefonkonferens under gårdagskvällen, efter att Nordea meddelat beslutet. Flytten innebär bland annat att banken hamnar under Europeiska centralbankens översyn.
- I slutändan var det ett lätt beslut för vi har gjort ett gediget jobb. Vi har tagit vår tid och jobbat i sex månader och förstått vad det gäller, jag kan åtminstone vara stolt över det gedigna jobbet, sade Casper von Koskull till TT igår.
TT
