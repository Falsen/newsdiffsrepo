Skatteverket jagar bostadsspekulanter


TT




Ekonomi



Riktade kontroller mot bostadsspekulation har hittills lett till skattekrav på 86 miljoner kronor för dem som Skatteverket anser har köpt nyproducerade bostäder i spekulationssyfte.
Det handlar främst om bostäder där köparen räknar med att sälja innan det är dags för inflyttning. Det är också äldre lägenheter som har köpts, renoverats och sålts vidare.
- Det är privatpersoner som har ägnat sig åt spekulation i områden där prisutvecklingen har varit hög såsom i Stockholm och Göteborg, säger Daniel Särnqvist, rikssamordnare på Skatteverket, till Dagens industri (DI).
Det rör sig om två riktade kontroller som gjordes för åren 2013–2017. Affärerna har redovisats som bostadsförsäljningar, men Skatteverket har ansett att det rör sig om näringsverksamhet.

TT
