Blandat på ledande Asienbörser


TT




Ekonomi



De ledande Asienbörserna gick åt olika håll i torsdagens handel.
Tokyobörsens Nikkei 225-index steg 0,2 procent, medan det bredare Topix-index gick upp med 0,4 procent, efter flera handelsdagar på minus till följd av den ökade oron kring Nordkoreas kärnvapenprogram.
Uppgången följer på ett lyft på Wall Street i onsdags och hänger ihop med en något svagare japansk valuta, vilket drar upp exportföretagens aktier.
Seoulbörsens Kospi-index lyfte samtidigt med 1,2 procent, medan Taiwanbörsen backade med 0,1 procent.
Det var inför den avslutande handeln även nedåt med cirka 0,2 procent på såväl Shanghaibörsen som Hongkongbörsen.
TT-Reuters
