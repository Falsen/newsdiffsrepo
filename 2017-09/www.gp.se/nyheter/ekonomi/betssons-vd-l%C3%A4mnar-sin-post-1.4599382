Betssons vd lämnar sin post


TT




Ekonomi



Det nätbaserade spelbolaget Betssons aktie faller sedan det står klart att vd Ulrik Bengtsson lämnar sin anställning med omedelbar verkan. Beskedet kom plötsligt i ett pressmeddelande från Betsson.
Bengtsson ersätts av bolagets styrelseordförande Pontus Lindwall tills det att en efterträdare har hittats. Lindwalls arbetsuppgifter i styrelsen sköts till vidare av styrelseledamoten Patrick Svensk.
Det framgår inte om det är styrelsen eller vd:n som tagit initiativet till den plötsliga sortin efter fem år på vd-posten.
"Styrelsen och vd Ulrik Bengtsson har kommit överens om att Ulrik Bengtsson lämnar posten som vd och koncernchef i Betsson AB", skriver bolaget.
TT
