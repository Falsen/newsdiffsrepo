Nej till förlängd frist för Haldex-bud


TT




Ekonomi
Aktiemarknadsnämnden har avslagit tyska Knorr-Bremses ansökan om förlängd frist för sitt bud på svenska Haldex, skriver nämnden på sin webbsida.



"Därmed faller budet vid utgången av acceptfristen", skriver Aktiemarknadsnämnden i sitt beslut.
Det innebär att budfristen avslutas den 26 september.
Jörgen Durban, Haldex ordförande, välkomnar beslutet.
Han skriver i en kommentar att det tar bort mycket av den osäkerhet som präglat Haldex verksamhet under mycket lång tid.
Enligt beslutet kan Knorr-Bremse när konkurrensprövningen av den föreslagna affären är färdig komma med ett nytt bud, om bolaget har styrelsens stöd eller får klartecken från Aktiemarknadsnämnden.
Knorr-Bremse, med 14,9 procent av aktierna, hade begärt att budfristen skulle förlängas till den 9 februari nästa år. Men trots ett stämmobeslut i Haldex i motsatt riktning har Haldex styrelse motsatt sig att budfristen förlängs.
Enligt styrelsen stred den instruktion om stöd till Knorr-Bremse som Haldex-stämman tagit mot aktiebolagslagen.
TT
