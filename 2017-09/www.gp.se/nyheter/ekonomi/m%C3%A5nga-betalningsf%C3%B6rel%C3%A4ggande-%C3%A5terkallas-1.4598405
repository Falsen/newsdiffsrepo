Många betalningsföreläggande återkallas


TT




Ekonomi



Fyra av tio ansökningar om betalningsföreläggande som kommer in till Kronofogden återkallas, skriver myndigheten i en halvårsrapport. Det gäller särskilt småskulder under 5 000 kronor, som utgör 71 procent av de skulder som hamnar hos fogden.
Under första halvåret tog Kronofogden totalt emot 586 979 ansökningar om betalningsföreläggande, vilket är på samma nivå som under samma period 2016. Antalet personer, fysiska och juridiska, mot vilka kraven riktats minskade med 2 procent till 278 460.
Enligt Kronofogden gäller ansökningarna bland annat telefon- och energiräkningar, bankfordringar, fordringar som köpts upp av inkassobolag och obetalda trafikförsäkringar.
När en skuld skickas till Kronofogden tillkommer 380 kronor i ombudsarvode och ofta även en inkassokostnad samt en ansökningsavgift hos Kronofogden.
TT
