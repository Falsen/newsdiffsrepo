Ryska flygvärdinnor slipper för små kläder


TT




Ekonomi



En rysk domstol har slagit fast att flygbolaget Aeroflot inte har rätt att bestämma storleken på de anställdas kläder, rapporterar BBC. Rätten gick därmed på samma linje som två kvinnliga flygvärdinnor som stämt bolaget, sedan de enligt egen uppgift blivit omplacerade till mindre populära rutter på grund av sitt kroppsomfång.
Aeroflot hade tidigare informerat sin kabinpersonal om att de inte fick ha uniformer som var större än motsvarande den europeiska storleken 42. Beslutet var enligt domstolen inte ett fall av diskriminering, men de två flygvärdinnorna får ändå en mindre summa i kompensation för lönetappet och ytterligare en summa för lidande.
Vid den inledande domstolsförhandlingen sade företrädare för Aeroflot att flygvärdinnor med större kroppsomfång är mindre lämpade för nödsituationer, och att varje extra kilo kroppsvikt tvingar företaget att lägga mer pengar på bränsle.
TT
