Nordea sänker börsen


TT




Ekonomi
Nordea tynger på Stockholmsbörsen inför beskedet om var storbankens huvudkontor ska ligga. Vid lunchtid ligger OMXS-index på 555,6, en nedgång med 0,1 procent.



Ledande Europabörser går samtidigt överlag uppåt, med Frankfurtbörsen i täten.
Nordeas aktie, som tappat drygt 10 procent sedan i somras, tynger mest bland tungviktarna i Stockholm. Inför beskedet om var bankkoncernens huvudkontor ska ligga i framtiden sjunker aktien med 1 procent.
Analytiker som TT har pratat med räknar med att det blir en flytt från Stockholm, till Köpenhamn eller Helsingfors.
Flygbolaget SAS aktie lyfter samtidigt med drygt 6 procent efter en oväntat stark delårsrapport, i vilken vinsten var högre än väntat och bolaget höjer sin vinstprognos för hela räkenskapsåret.
En annan kursraket är elektroniktillverkaren Mycronic, vars aktie lyfter 21 procent sedan bolaget berättat om en stororder från USA värd 90–100 miljoner dollar (cirka 700–800 miljoner kronor).
TT
