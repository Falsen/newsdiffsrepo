Svagt uppåt på Stockholmsbörsen


TT




Ekonomi



Stockholmsbörsen inleder tisdagens handel svagt uppåt. OMXS-index har efter tio minuters handel gått upp med 0,1 procent.
Utvecklingen ligger i linje med hur det ser ut på ledande Europabörser.
Bland tungviktarna i OMXS30-index drar verkstadsaktier mest uppåt med ABB och Volvo i täten.
Flygbolaget SAS aktie lyfter med cirka 7 procent efter en oväntat stark delårsrapport, i vilken vinsten var högre än väntat och bolaget höjer sin vinstprognos för hela räkenskapsåret.
En annan kursraket är elektroniktillverkaren Mycronic, vars aktie lyfter 24 procent sedan bolaget berättat om en stororder från USA värd 90–100 miljoner dollar (cirka 700–800 miljoner kronor).
TT
