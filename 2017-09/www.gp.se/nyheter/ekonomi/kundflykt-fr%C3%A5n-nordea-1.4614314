Kundflykt från Nordea


TT




Ekonomi



Nordeas flyttbesked har redan fått effekt. Fler kunder än vanligt vill flytta sina bolån från banken, skriver Dagens Industri och hänvisar till räntesajten Lånbytes statistik. Även Länsförsäkringar bank och Skandiabanken hävdar att de fått en markant ökning av förfrågningar om bankbyte.
- Det är otvetydigt att det kommer från ett håll, säger Arne Ohlson, chef för privatkunder på Länsförsäkringar Bank, till Svenska Dagbladet.
Mellan klockan elva på torsdagen och elva på fredagen hade kunder med bolån för 1,1 miljarder kronor begärt att flytta sina lån från Nordea till andra banker, enligt Lånbyte. De andra tre storbankerna hade under samma tidpunkt tillsammans ansökningar på 338 miljoner kronor. Normalt brukar det ligga på 350–500 miljoner kronor per dag.
TT
