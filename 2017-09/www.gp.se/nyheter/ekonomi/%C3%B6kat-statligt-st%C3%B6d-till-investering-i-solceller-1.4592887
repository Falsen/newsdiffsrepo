Ökat statligt stöd till investering i solceller


TT




Ekonomi



Det statliga stödet till hushållen för investeringar i solceller höjs. Nu ska regeringen lägga 200 miljoner ytterligare redan i höstbudgeten och 2018–2020 ska satsningen vara 915 miljoner kronor per år.
- Det möjliggör för vanliga människor och familjer att installera solel och få en billigare elräkning. Just nu står 5 000 hushåll i kö för att få stödet. Med bidraget vi ger redan i år kommer vi att kunna beta av den kön och nästa år skulle det räcka till nästan 12 000 genomsnittliga hushåll, säger klimatminister Isabella Lövin (MP) till Dagens Nyheter.
Det ska också bli enklare och snabbare att installera. Boverket har fått i uppdrag att utreda ett eventuellt generellt undantag för bygglovskrav för solpaneler.
TT
