Fler tog flyget i sommar


TT




Ekonomi



Antalet passagerare på Swedavias flygplatser ökade med 8 procent under årets sommarmånader jämfört med förra sommaren.
Under juni, juli och augusti i år reste 11 700 000 passagerare till eller från det statliga flygplatsbolaget Swedavias tio flygplatser i Sverige. Förra sommaren var antalet resenärer 10 800 000.
En förklaring till ökningen, enligt Swedavia, är att charterutvecklingen har tagit fart igen.
Åre Östersund flygplats ökade antalet resenärer med 19 procent jämfört med augusti 2016. Visby ökade med sju procent och Ronneby ökade med fem procent från 2016.
Sweadavias övriga flygplatser är Arlanda, Landvetter, Bromma, Malmö, Kiruna, Luleå och Umeå.
TT
