Den som väntar på solsken - får vänta länge

Julia Sandstén Vikberg



Göteborg
Efter regn kommer solsken. Eller? I Göteborg ser det tyvärr inte ut som det på ett lång tag. Men chanser till somrigare väder kan ändå komma innan hösten drar in över staden.



Regn, regn och regn. Så blir helgens väder om man frågar Erik Rindeskär, meteorologen på Foreca.
– På fredag blir det mulet väder och regn som passerar från nordost. Det börjar någon gång på förmiddagen och håller på fram till midnatt. Men det kommer inte att vara ett ihållande regn, utan snarare ett skurbetonat regn, säger Erik Rindeskär.
Paraplyväder
Under i stort sätt hela helgen kommer göteborgarna att tvingas gömma sig under paraplyn då regnskurar väntas komma varje dag. Tillsammans med mulet väder och en dagstemperaturer på 14 till 15 grader. Men på söndagen finns det, enligt Erik Rindeskär, ändå en chans till att solen tittar fram. För att sedan hålla sig undan nästan en hel vecka framöver.
– På måndag blir det ganska mulet och regnskurar. Det kommer att bli blåsigt också, med en sydlig vind som kan vara måttlig i tryck, säger Erik Rindeskär.
Regnet och det ostadiga vädret håller i sig och vi får tålmodigt vänta ända till nästa fredag innan vi får bättre väder, relativt mätt alltså.
– Fredag och lördag kan det vara uppehåll och kanske lite sol, säger Erik Rindeskär.
Hur kan det regna så här länge?
– Vi är inne den här ostadiga perioden nu. I de perioderna kommer det mycket skurar.  Det ser inte ut som någon varmluft kommer framöver, utan vi får förvänta oss kring 15 grader, säger Erik Rindeskär.
Finns en gnista hopp om värme
Men även om sommarvädret tycks vara över är hösten inte här riktigt än. Höst blir det först när en dygnsmedeltemperatur på 0 till 10 grader håller i sig i fem dygn på raken.
– Det kommer inte att bli höst den närmaste perioden. Hösten brukar komma till Göteborg kring den 10:e oktober. Hösten har kommit tidigt i Norrland i år, men det behöver inte betyda att den gör det i Göteborg, säger Erik Rindeskär.
Men man behöver inte ge upp hoppet om sommarvärme helt och hållet.
– Det är ingen omöjlighet. Det har varit ganska fint i september de senaste åren. Fast jag ser inget tecken på det i nuläget.
