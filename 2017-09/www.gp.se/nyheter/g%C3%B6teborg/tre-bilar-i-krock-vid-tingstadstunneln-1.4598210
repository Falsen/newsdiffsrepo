Tre bilar i krock vid Tingstadstunneln

Marina  Ferhatovic



Göteborg
Tre bilar uppges ha krockat vid Tingstadstunneln i södergående riktning vid halvsjutiden på måndagsmorgonen. Polis och ambulans larmades till platsen. Enligt trafikverket orsakade krocken köer hela vägen till Bäckebol.



Ett körfält i riktning mot Göteborg var avstängt medan polis och ambulans jobbade på platsen.
Vet du mer? Kontakta GP! Ring eller sms:a till 72010 eller mejla till [email protected]!
Enligt polisen ska en kvinna ha skadats i samband med krocken. Hennes skador uppgavs vara lindriga.
Hur olyckan har gått till är oklart. Enligt Trafikverket har krocken orsakat en del störningar i morgontrafiken.
– Det är köer ända till Bäckebol, på ungefär två kilometer, säger Claes Hedberg, trafikledare i Göteborg.
Vid sjutiden uppgav Trafikverket att man hade släppt på trafiken i samtliga körfält på den aktuella sträckan.
