Västsvenska moderater vill ha Bildt

Jan Höglund



Göteborg
M i Västsverige vill ha en gammal räv som ny partiledare - Carl Bildt är favoriten.



Moderaterna i Västra Götaland nominerar Carl Bildt som ny partiledare. Detta kom fram efter förbundsstyrelsens möte på fredagen.    -Vi har haft en öppen och demokratisk process kring nomineringen av ny partiledare. Alla föreningar i Västra Götaland har fått komma in med sina förslag och trots den korta tid medlemmarna har haft på sig har vi fått stort gensvar och vårt beslut i dag är väl förankrat, säger Ann-Sofie Alm, vice ordförande i förbundsstyrelsen för Moderaterna i Västra Götaland, i ett pressmeddelande.
