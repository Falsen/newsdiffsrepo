Boende väcktes av brand i Göteborg

Marina Ferhatovic



Göteborg
Vid halvfemtiden utbröt en brand vid ett flerfamiljshus i Örgryte i Göteborg. Räddningstjänsten ryckte ut med två stationer.



Larmet kom vid 04:29 och gällde en adress på Orangerigatan i Göteborg. Väl på plats kunde räddningstjänsten konstatera att det brann i en sopstation invid själva flerfamiljshuset.
Det fanns en viss spridningsrisk till resten av fastigheten, uppger räddningstjänsten. De boende hade redan tagit sig ut och man behövde inte evakuera lägenheterna.
Röken spred sig till huset
Branden kunde dock släckas relativt snabbt. Röken hade spridit sig till huset som räddningstjänstens personal på plats fick vädra ut.
Vid halvfemtiden kunde räddningstjänsten lämna platsen. Det är oklart vad som har startat branden.
