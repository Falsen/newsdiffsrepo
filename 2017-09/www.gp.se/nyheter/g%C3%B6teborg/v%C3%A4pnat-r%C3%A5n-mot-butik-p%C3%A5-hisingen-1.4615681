Väpnat rån mot butik på Hisingen

Julia Sandstén Vikberg



Göteborg
Fyra maskerade rånare har slagit till mot en livsmedelsbutik på Hisingen. De har hotat personalen med kniv och pistolliknande föremål. Polisen söker nu rånarna som flydde från platsen i en bil.



De fyra maskerade personer gick in i livsmedelsbutiken på Hisingen vid nio-tiden på fredagskvällen.
– De hotade personalen med kniv och pistolliknande föremål, säger Tommy Nyman, presstalesperson för polisen i region Väst.
Rånarna lämnade platsen i en ljus mindre bil. Det är ännu oklart vad de tog i butiken.
– Vi söker nu efter de misstänkta personerna, säger Tommy Nyman.
Det finns inga uppgifter om att någon har skadats i rånet.
