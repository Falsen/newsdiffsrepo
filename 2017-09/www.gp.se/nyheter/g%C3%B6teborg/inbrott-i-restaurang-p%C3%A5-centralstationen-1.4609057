Inbrott i restaurang på Centralstationen


Tobias Kjellberg




Göteborg
En man gjorde inbrott på en snabbmatsrestaurang i Centralstationen under natten till torsdag. Polisen kunde gripa honom på platsen, men det är oklart om något stulits.



Vid femtiden under torsdagsmorgonen upptäckte ordningsvakter på Centralstationen att det gick omkring en man på snabbmatsrestaurangen Togogo på Centralstationen.
– Ordningsvakter upptäckte att en man går i affären och kallar på oss, säger Tommy Nyman, presstalesperson vid polisen i region Väst.
Det är oklart hur mannen tagit sig in i butiken – det finns inga rapporter om krossade fönster. Securitas fick komma till platsen för att låsa upp dörren.
– De kunde öppna för polisen som kunde gripa en en man i 45-årsåldern, säger Tommy Nyman.
Mannen ska ha varit kraftigt berusad och får följa med polisen för att sova av sig ruset.
En anmälan om stöld genom inbrott har upprättats.
