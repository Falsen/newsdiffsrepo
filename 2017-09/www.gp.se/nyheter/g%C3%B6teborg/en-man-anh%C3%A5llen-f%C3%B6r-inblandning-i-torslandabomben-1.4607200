En man anhållen för inblandning i Torslandabomben


Peter Linné




Göteborg
En man i 25-årsåldern sitter anhållen, misstänkt för inblandning i sprängattentatet i Torslanda sommaren 2015. Det var då fyra personer mördade, däribland fyraåriga Luna.



- Vi grep honom under tisdagen. Han är skäligen misstänkt för mord. Vi säger inte att den här mannen tryckt på knappen och utlöst bomben. Däremot påstår vi att han är en del i gruppen som ligger bakom dådet, säger kammaråklagare Stina Lundqvist till GP.
Den var den 12 juni 2015 som en bil flög i luften i rondellen nära Torslanda brandstation.
Samtliga som fanns i kupén avled. En av de mördade var Luna, 4, som varit ute på en fisketur med sin pappa. Han förolyckades också.
Polisens teori har varit att attacken riktats mot en 33-årig man, som haft en ledande roll i gängkonflikten i Biskopsgården.
Den nu gripne 25-åringen är hemmahörande i västra Göteborg.
- Vi tror att sex, sju, åtta eller kanske ännu fler haft roller i det här mordet. Det är många som utgjort olika länkar i kedjan, förklarar Stina Lundqvist.
Vad har lett Er fram till just den här individen?
- Ett analysarbete. Vi har gått igenom allt, hela materialet. En del pekar mot honom och leder vidare mot brottsplatsen, svarar åklagaren.
Mer text följer
