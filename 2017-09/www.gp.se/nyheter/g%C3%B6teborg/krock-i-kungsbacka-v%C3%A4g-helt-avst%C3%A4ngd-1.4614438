Krock i Kungsbacka - två till sjukhus

Julia Sandstén Vikberg



Göteborg
En personbil och en lastbil har krockat på Tostaredsvägen i Kungsbacka. Räddningstjänsten fick ta ut två äldre personer som satt fast i bilen och som sedan kördes till sjukhus. Vägen var helt avstängd, men är nu öppen igen.



Strax efter tre-tiden på fredagseftermiddagen larmades SOS alarm till Tostaredsvägen i Kungsbacka efter att en personbil och en lastbil hade krockat. Polis, räddningstjänst och ambulans anlände till platsen. Räddningstjänsten fick ta ut två äldre personer som satt fast i personbilen.
–  Vi håller på att göra ett säkert uttag för att få ut dem då de båda är lite äldre. Någon dörr var tilltryckt så vi kommer nog att ta loss den, sade larm- och ledningsoperatör vid räddningstjänsten Storgöteborg.
Båda personerna ska vara vid medvetande men fick köras till sjukhus.
– Jag har inga mer uppgifter om skadeläget, säger Tommy Nyman, presstalesperson vid polisen i region Väst.
Vägen var helt avstängd fram till fyra-tiden men är nu öppen för trafik igen.
