Polisen misstänker: Brinnande föremål kastades in


Tobias Kjellberg




Göteborg
Under tisdagseftermiddagen började en säng i en lägenhet i ett studentboende brinna. Polisen misstänker att någon har kastat in ett brinnande föremål i lägenheten.
– Det rubriceras som grov mordbrand, säger Sanna Lagerqvist, vakthavande befäl vid polisen region Väst.




Vid femtiden under tisdagseftermiddagen gick brandlarmet på ett studentboende i Kviberg och alla personer ska ha utrymt byggnaden. Räddningstjänsten kom till platsen och kunde snabbt släcka elden.
– Alla ska vara ute ur byggnaden. Det var mindre omfattning i en säng. Den är släckt, ingen ska vara skadad, sade L–O vid räddningstjänsten i Storgöteborg, under eftermiddagen.
Det förekom en viss röksprinding och räddningstjänsten hjälpte till med ventilation på platsen. Vid 17.45 ventilerade man trapphuset.
– Vi skickade fyra brandbilar och en insatsledare. Hälften av styrkan har åkt därifrån, sade Bosse vid räddningstjänsten i Storgöteborg.
Misstänkt grov mordbrand
Ingen person ska ha befunnit sig i lägenheten då det började brinna. Polisen misstänker att branden startade när ett föremål kastades in i lägenheten.
– Det är någon som har kastat in något som brinner, men exakt vad det är det vet jag inte, sade Sanna Lagerqvist vakthavande befäl vid polisen region Väst under tisdagskvällen.
Händelsen rubriceras som grov mordbrand.
