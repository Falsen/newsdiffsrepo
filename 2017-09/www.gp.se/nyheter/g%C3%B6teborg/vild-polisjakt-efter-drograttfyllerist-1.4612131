Vild polisjakt efter drograttfyllerist

Gabriella Elbied Pettersson



Göteborg
Polisen är på plats i Hammarkullen efter ett biljakt som resulterat i en anmälan om drograttfylleri.
– Jakten har pågått i ungefär femton minuter, säger Johan Josarp, vakthavande befäl vid polisen region Väst.



Minst sju polisbilar har jagat en misstänkt bil i ungefär femton minuter. Jakten startade på Hjällbovägen och slutade med att bilen stoppades i Hammarkullen där föraren misstänks för drograttfylleri.
Enligt ett vittne som GP pratat med är platsen avspärrad och flera poliser går runt med ficklampor och hundar i området.
– Det har varit hundar på plats där, det finns misstanke om att de dumpat något narkotiskt preparat strax innan stoppet, säger Johan Josarp.
Två personer befann sig i bilen, en av dem misstänks för brott i nuläget.
Polisen var under kvällen kvar på platsen för en undersökning. Vid 23-tiden hade de enligt Johan Josarp lämnat platsen.

Är du på plats, Vet du mer?
Via mejl: [email protected]
Telefon: 031-17 20 10 031-17 20 10
MMS/SMS: 720 10
