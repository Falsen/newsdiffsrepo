Lastbilsolycka i centrala Göteborg


Julia Sandstén Vikberg




Göteborg
En lastbil har vält vid E20 vid Olskroksmotet i Göteborg. Föraren uppges inte vara skadad. En fil i norrgående riktning mot Stockholm var avstängd, men nu ska trafiken flyta på som vanligt igen.



Strax efter fyratiden på onsdagseftermiddagen larmades SOS alarm om att en lastbil hade vält vid Olskroksmotet.
– En lastbil har vält och ligger mellan E20 och Martin Anderssons Gata, säger Johan, larm- och ledningsoperatör vid räddningstjänsten Storgöteborg.
Enligt räddningstjänsten stängdes en fil i norrgående riktning av på E20 omedelbart, men att den återigen är öppen för trafik. Det är oklart om mannen, som var förare i lastbilen, har fått några skador, men enligt polisen ska så inte vara fallet.
– Det verkar inte som att han fått några skador är den information som vi har fått, säger Tommy Nyman, polisens presstalesperson vid region Väst.
Enligt SOS alarm är ingen avförd med ambulans.
– Han säger själv att han inte vill åka iväg med ambulans. En ambulans är på plats men ingen är avlastat i ambulansen än, säger Helene Wickberg, regionalproduktionsledare vid SOS alarm.
