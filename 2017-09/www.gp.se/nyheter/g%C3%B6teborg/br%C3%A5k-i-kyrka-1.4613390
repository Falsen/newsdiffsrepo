Präst attackerad av våldsam man


Josefine Olausson




Göteborg
Ett bråk i samband med slutet på en begravning har inträffat i Svenska kyrkan i Partille under fredagsförmiddagen.
– Det är en kvinnlig präst som har blivit slagen i ansiktet, säger Stefan Gustafsson, presstalesperson vid polisen i region Väst.



Det var strax före 12-tiden som larmet kom till polisen om ett bråk i Svenska kyrkan i Partille.
Enligt initiala uppgifter ska en man ha satt sig längst bak i kyrkan och uppträtt hotfullt, senare ska han ha kastat stolar och slagit prästen i ansiktet.
– När personalen och vaktmästare försökte få mannen att gå ut, började han kasta stolar. Sedan har en kvinnlig präst blivit slagen i ansiktet, säger Stefan Gustafsson, presstalesperson vid polisen i region Väst.
Händelsen rubriceras som misshandel.
– Jag kan inte svara på om misstanken kommer att ändras. Vi har även tagit hand om hunden, säger Stefan Gustafsson, presstalespersion vid polisen i region Väst.
Polisen har nu omhändertagit mannen och hunden.
– Prästen har fått en så kallad "fläskläpp" och är inte i behov av sjukvård, säger Stefan Gustafsson.
Kyrkoherden i den berörda kyrkan bekräftar att en person har varit våldsam i kyrkan.
– Det var i samband med en begravning som en person hade gått in i kyrkan med en stor hund och blivit våldsam mot personalen och en vaktmästare. Det är klart att personalen blir chockade när det blir hotfull stämning och fysiskt våld, säger kyrkoherden Lars Hjort.
Bråk i kyrkan
Även en anställd har bekräftat för GP att det pågått något någon form av bråk i kyrkan.
– Polisen står här utanför och pratar med några, sa en anställd tidigare under fredagen.
