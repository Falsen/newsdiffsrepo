Ytterligare en avdelning stängs på Östra sjukhuset


Jules Attar




Göteborg
Vägglössen skapar fortsatta problem på Östra sjukhuset. Efter lördagens stängning av en avdelning stängs nu ytterligare en för sanering.



Under måndagen berättade GP om problemen på Östra sjukhuset, där man fått stänga avdelning 367 och ett medicinrum under lördagen. Då var saneringsfirman Nomor på plats för att se över byggnaden och problemet med lössen. Idag stänger sjukhuset även avdelning 369.
– Hur länge saneringen väntas pågå har jag i nuläget ingen information om, säger Thomas Bjarnemo på fastighetsägaren Västfastigheter.
LÄS MER: Två avdelningar drabbade av vägglöss på Östra
Under tisdagen fortsätter arbetet med att koordinera insatser för att komma till bukt med problemen.
Först efter dagens möte blir det klart när patienterna kan flytta in på avdelningarna igen.
– Det är prioriterat från vår sida att se till att lössen inte sprider sig, säger Thomas Bjarnemo.
