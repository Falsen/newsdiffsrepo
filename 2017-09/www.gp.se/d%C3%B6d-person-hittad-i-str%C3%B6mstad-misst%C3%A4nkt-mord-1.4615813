Död person hittad i Strömstad - misstänkt mord


Julia Sandstén Vikberg




Västsverige
En död person har under fredagskvällen hittats utanför en bostad i Strömstad. Polisen misstänker i nuläget mord.



Vid nio-tiden på fredagskvällen hittade polisen en död person utanför en bostad i Strömstad.
– Omständigheterna kring fyndet gör att vi misstänker att mord, säger Johan Ljung, vakthavande befäl vid polisen i region Väst.
Vad för slags omständigheter vill han inte gå in på.
– En man i 35-årsåldern har gripits misstänkt för mord, säger Johan Ljung.
Enligt honom är den döda personen inte identifierad än.
Tidigt på lördagmorgonen beslöt åklagare att anhålla den gripna mannen på sannolika skäl misstänkt för mord.
– Åklagarmyndigheten har nu tagit över ärendet. Vi har inga nya uppgifter om den döda personen. Man har inte kunnat identifiera kroppen, så vitt jag vet, säger Johan Ljung till GP på lördagmorgonen.
Enligt uppgifter till Aftonbladet ska den funna kroppen ha hittats nedgrävd. Men det finns inga uppgifter om att den anhållna mannen gjort några medgivanden till misstankarna.
