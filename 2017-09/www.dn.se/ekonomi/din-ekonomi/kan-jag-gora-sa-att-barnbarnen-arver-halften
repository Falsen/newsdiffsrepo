Kan jag göra så att barnbarnen ärver hälften?
Maria Crofts

Fråga: Jag har fyra barn och åtta barnbarn. En dotter är död, så hennes del delas av hennes två döttrar. Jag har ett testamente som gäller för enskild egendom så min svärson ärver mig inte.

Jag skulle vilja skriva ett testamente så att hälften ärvs av mina fyra barn och den andra hälften av mina åtta barnbarn. Går det att göra så?

Både mormor och farmor

Svar: Ett testamente där det står att det mottagna arvet är enskild egendom betyder att din svärson inte har giftorätt i ett eventuellt arv som din dotter får. Det innebär att om de skulle skilja sig så har han inte rätt till någon del av hennes arv. Däremot kan han ärva henne om de till exempel endast har gemensamma barn.

Dina barn har alltid rätt till sin laglott, vilket är hälften av arvslotten. Det går bra att skriva testamente så som du vill.
