Johan Schück:   Nordeas flytt är ett nederlag för regeringen
Johan Schück

Beslutet att flytta Nordeas säte till Finland har tagits av bankens styrelse. Det direkta motiv som uppges är företagsekonomiskt och gäller kostnaderna för resolutionsavgiften och insättningsgarantin.

Genom att flytta räknar Nordea med att spara cirka en miljard euro.

Läs mer: Nordeas huvudkontor flyttar till Finland

Därutöver anges ett strategiskt skäl som är att Nordea vill ha hemvist i ett land inom euroområdet. Finland ingår, till skillnad från Sverige, i EU:s bankunion.Dessutom har Sverige markerat ett intresse av att ansluta sig till EU:s bankunion, i syfte att bli mer attraktivt för Nordea.

Båda argumenten finns där sedan tidigare. Men deras relativa tyngd beror på vad som ligger i andra vågskålen, alltså vilka fördelar det kan finnas med att behålla bankens säte i Sverige.

Den saken kunde ha hanterats bättre från svenska regeringen. Förslaget om en resolutionsavgift som skulle slå särskilt hårt mot Nordea lades fram i början av detta år.

Finansminister Magdalena Andersson fällde då uttalanden om att Nordea kunde avvaras, eftersom banken för Sveriges del höjer de finansiella riskerna.

Mycket av detta har sedan fått tas tillbaka. Förslaget om resolutionsavgift ändrades och finansministern har försökt korrigera sig. Dessutom har Sverige markerat ett intresse av att ansluta sig till EU:s bankunion, i syfte att bli mer attraktivt för Nordea.

Men skadan var då redan skedd, så tillvida att Sverige framstod som ett instabilt land där regler snabbt kan ändras hit och dit.

Läs mer: Pia Gripenberg: Flytten kommer att få politiska konsekvenser

Det är nog detta som Nordeas styrelseordförande Björn Wahlroos syftar på när han nu förklarar att Nordea vill omfattas av samma regelverk som jämförbara europeiska banker, ”med en konsekventare tillämpning och därmed mer jämlika förutsättningar”.Övriga svenska banker kan därför knappast räkna med lindrigare villkor, även om finanssektorn i formell mening blir mindre efter Nordeas flytt.

För Sveriges del försvinner inte de finansiella riskerna, även när Nordea nu ska flytta härifrån.

Som riksbankschefen Stefan Ingves har påpekat kommer en stor del av riskerna ligga kvar i Sverige, eftersom Nordea är så tätt sammanknutet med den svenska finanssektorn och viktiga svenska företag.

Läs mer: Analytiker: Regelverket kan komma att ändras

Övriga svenska banker kan därför knappast räkna med lindrigare villkor, även om finanssektorn i formell mening blir mindre efter Nordeas flytt. Däremot kan svenska tillsynsmyndigheter få svårare att utöva kontroll över riskerna, när en de fyra storbankerna får sin hemvist utanför landet.

För regeringen är det fråga om ett nederlag som till stor del bottnar i egna felbedömningar. Ingen kan tvinga en bank som vill flytta att stanna här. Men att driva på en utflyttning är oskickligt och inget man reparerar genom att i ett sent skede markera en omvändelse.

Banker ska hållas under strikt kontroll, men på rättssäkra villkor.
