C: Låt butiker ha alkoholdrycker i lager
TT

– En del av tillvaron är ju faktiskt alkoholhaltiga drycker och tillgängligheten är begränsad i mycket stora delar av landet, säger Centerpartiets landsbygdspolitiska talesperson Eskil Erlandsson till SVT Nyheter.

I dag måste kunder på mindre orter beställa minst en dag i förväg. Egna lager hos lanthandlarna är inte tillåtet. Centern vill dessutom att handlarna ska få ta ut ett högre pris än Systembolaget, för att täcka sina omkostnader.

Socialdemokraterna liksom nykterhetsorganisationen IOGT-NTO anser att förslagen äventyrar alkoholmonopolet. Centern får inte heller stöd från Allianspartnern Liberalerna. Förslaget är inte förenligt med EU-rätten, säger Liberalernas riksdagsledamot Barbro Westerholm till SVT.
