Lööf: Återigen leder s-politik till att företag flyr Sverige
DN

”Sverige behöver fler företag och fler huvudkontor, inte färre. Återigen leder socialdemokratisk politik till att företag flyr Sverige. Vi ska vara ett land dit människor och företag flyttar, inte tvärtom. Nordeas flytt är ett hårt slag mot den viktiga och växande fintechsektorn", skriver Annie Lööf i en kommentar.Företag och jobb lämnar Sverige. Nu senast Nordea. De rödgröna förstår inte företagandets villkor.— Jan Björklund (@bjorklundjan) 6 september 2017

Mats Persson, Liberalernas ekonomisk-politiska talesperson säger att flytten innebär dåliga nyheter för Sverige.

– Vi ser nu hur den rödgröna regeringens politik driver Nordea och därmed kvalificerade jobb och skatteintäkter ur landet, säger han till DN.

Mats Persson menar at Nordea-flytten kommer att slå hårt mot Sverige.

– Inte minst mot Stockholm som vill positionera sig Europa som ett kluster för finansbranschen. Nu väljer den största banken att lämna Stockholm. Det blir ett hårt mot Stockholmsregionen, säger han.

Mats Persson är också kritiskt till hur finansministern har hanterat Nordea-frågan under året.

– Hon har under året sagt att hon inte ser något problem om Nordea skulle lämna. Det är väldigt häpnadsväckande, säger Mats Persson.

Maria Rankka, vd på Stockholms Handelskammare, är mycket kritisk till att Nordea lämnar huvudstaden.

– Nordeas huvudkontorsflytt är allvarlig och den kastar stora mängder grus i maskineriet för att stärka Stockholm som finansiellt center i Norden. När börsens största bolag flyttar sitt huvudkontor så sänder det dessutom negativa signaler om Stockholms attraktivitet för huvudkontor generellt, säger hon i ett pressmeddelande och fortsätter:

– Om regeringen går vidare med planerna på en bankskatt så innebär det i praktiken en dödsstöt för möjligheterna att göra Stockholm till ett starkt finansiellt center, en ambition som finansmarknadsministern ställt sig bakom. Regeringen talar med kluven tunga.
