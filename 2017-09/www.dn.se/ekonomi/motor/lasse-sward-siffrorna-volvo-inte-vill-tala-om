Lasse Swärd:   Siffrorna Volvo inte vill tala om
Lasse Swärd

I senaste numret av tidskriften auto motor & sport redovisas en avgasmätning av ett stort antal dieselbilar med den senaste reningen Euro 6.

Testet är gjort av den tyska systertidningen i samarbete med ett brittiskt företag.

Läs mer: Magplask för Volvo XC90 i dieseltest

Resultatet är skrämmande läsning. Det visar att många av bilarna i verklig trafik spyr ut kväveoxider långt över gällande lagkrav. IVL, Svenska Miljöinstitutet, visade nyligen liknande resultat i en studie gjord i Göteborg.

Kväveoxider skadar både närmiljö och hälsa. I flera storstäder är nivåerna så höga att kraftiga restriktioner eller dieselförbud diskuteras.

Det finns effektiv teknik för att rena avgaserna. Den används redan i tunga lastbilar, men biltillverkarna tycks ha tvekat för kostnaderna. Varför installera dyr rening när enklare teknik ger värden som godkänns i testcykeln? Att nivåerna blir skyhöga i verklig trafik, det tar vi inget ansvar för. Så tycks de resonera.Volvos problem handlar inte enbart om kväveoxider.

Volvo Cars, som har hög svansföring i gröna frågor, verkar höra till den kategorin.

I auto motor & sports mätning hamnar deras stora suv XC90 D5 i bottenskiktet med värdet 878 mg/km. Bilens officiella värde är 57,5 och gränsvärdet 80 mg/km. Nya sedanen S90 är nästan lika skitig: 623 mg/km.

Den mindre suven XC60 får inte bättre rening förrän i höst. Tala om att agera under galgen.

Volvos problem handlar inte enbart om kväveoxider.

I somras körde vi XC60 med bensinmotorn T5 för att se om den var ett alternativ till den energieffektivare dieseln D4.

Resultat: 0,96 liter per mil, eller runt 220 gram koldioxid per kilometer. Det var samma nivå som den Volvo XC70 med bensinturbo jag köpte ny – för 16 år sedan!

Auto & motor sport har upprepade gånger sökt Volvo för en kommentar, men förgäves. Volvo vill inte diskutera utfallet i studien.

Inte heller vi har hört något från Volvo efter vår mätning av XC60, men desto mer från läsarna.
