Dollarn fortsätter falla mot kronan
TT

Enligt Financial Times befinner sig dollarn redan i den mest utdragna nedförsbacken på valutamarknaden på 14 år och veckans nedgång för dollarn mot ett index av andra världsvalutor är det värsta sedan i maj i år.

Ökad geopolitisk spänning kring Nordkorea och inrikespolitisk turbulens i USA bidrar till trycket nedåt. Men dollarfallet i fredagens handel hämtar särskilt kraft från det faktum att Europeiska centralbanken (ECB) indikerat att man kan komma att ta första stegen mot en avveckling av sitt program för stödköp av statspapper redan i höst.

Samtidigt har ett lågt inflationstryck i USA dragit ned förväntningarna på att USA:s centralbank ska höja styrräntan.
