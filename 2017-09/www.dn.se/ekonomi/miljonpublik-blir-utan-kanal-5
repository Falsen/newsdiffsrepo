Miljonpublik blir utan Kanal 5
TT

Nu försvinner Kanal 5, Kanal 9, Eurosport och ytterligare några kanaler tillfälligt för Com Hems och Boxers samtliga kunder. Från och med fredagen har Com Hem och Boxer inte längre rättigheterna att inkludera kanalerna i sitt utbud.

”Vi beklagar att våra kunder drabbas och vi gör allt vi kan för att hitta en lösning snarast”, skriver Fredrik Hallstan, presschef för Com Hem/Boxer.

Samtidigt uppger han att Com Hems betal-tv-kunder från och med den 1 september kommer att ges tillgång till ett stort antal kanaler utöver de som vanligtvis ingår. Boxers samtliga kunder ges tillgång till större delen av de övriga tv-kanalerna som finns i det digitala marknätet.

Runt 4,5 miljoner tv-tittare berörs, enligt tidigare uppgifter från Discovery Networks.
