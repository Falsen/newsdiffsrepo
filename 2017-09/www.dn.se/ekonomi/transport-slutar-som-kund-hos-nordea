Transport och Handels slutar som kunder hos Nordea
Kalle Holmberg

Fackförbundets engagemang i Nordea rör endast en del av dess bankaffärer.

– Vi har våra flöden rörande medlemsavgifter hos Nordea, mellan 19 och 21 miljoner kronor i månaden, säger Wreeeth, som har drygt 61.000 medlemmar anslutna till förbundet han leder.

Han är inte förvånad över att Nordeas beslut landade i en flytt.

– Ärligt talat är jag inte det, däremot besviken, säger Tommy Wreeth.

Han pekar på att kostnaderna för att reda ut bankernas problem i samband med finanskrisen 2008 lades på kunderna, medan nu – när det handlar om avgifterna till den så kallade resolutionsreserven – så var det bankernas tur att stå för det.

– Det är rätt väg att bankerna betalar nu. Jag står fast vid vår uppfattning att detta handlar om utstuderad skatteplanering, att komma undan avgiften som regeringen avser att ta ut. Vi tog i juni ett beslut i förbundsstyrelsen om att lämna Nordea om banken skulle bestämma sig för att flytta huvudkontoret. Nu är det ett faktum och då drar vi oss ur.

Tommy Wreeth säger att frågan kommer upp på nästa styrelsemöte och att ett beslut om att lämna Nordea då klubbas definitivt.

– Sedan kommer vi att ta upp detta även med LO, vi avser att lufta frågan i LO:s styrelse och förutsätter att ett beslutt där går i samma riktning, säger Tommy Wreeth.

Efter Nordeas flyttbeslut på onsdagen kommer Kommunal nu att överväga frågan om att lämna banken, som fackförbundet har en rad engagemang i.

– Tyvärr har det hänt, Nordea flyttar huvudkontoret. Då lyfter vi upp frågan om att sluta som kund, säger Tobias Baudin, Kommuals ordförande, till DN, samtidigt som han betonar att saken ska hanteras på ett ”ansvarsfullt sätt”.

Taubin betonar att fackförbundet inte tagit något tidigare beslut – likt Transports – om att lämna Nordea i händelse av att huvudkontoret skulle flyttas utomlands.

– Vi kan köpa att banken inte vill ha den här avgiften. Men nu ser vi hur Nordea gjort motstånd genom hot och utpressning, vilket är oacceptabelt. Inga andra banker har gjort så, säger Tobias Baudin.

Kommunal har kapitalplaceringar i Nordea på runt 5 miljarder kronor och medlemsavgifterna går via banken. Samtidigt har man även affärer andra banker.

Baudin ser framför sig, liksom ordförandekollegan i Transport, att frågan om att lämna Nordea även kommer upp på LO:s bord framöver.

Handelsanställdas förbund kommer nu att ta beslut om att lämna Nordea, säger fackförbundets ordförande Susanna Gideonsson till DN.

– Vi började diskutera ett sådan steg tidigt i somras. Därmed sattes bollarna i rullning. Vi var samtidigt beredda att stoppa bollarna om Nordea inte gjorde allvar av planerna på flytt av huvudkontoret, säger Susanna Gideonsson.

Men nu ”rullar bollarna vidare” när Handels inleder samtal med andra banker om att flytta över sina bankaffärer.

Är du förvånad över Nordeas beslut?

– Jag är egentligen mer besviken, det är ändå en hederlig gammal svensk bank vi talar om, säger Gideonsson, och gör utifrån den försäkringsaspekt som ligger bakom regeringens förslag om avgifter till en resolutionsreserv en jämförelse med en persons bilinnehav och det försäkringsansvar som är förknippat med det.

– Har man en bil så ska den vara försäkrad. Smäller det och man själv är vållande ska den andra bilägaren inte lida skada.
