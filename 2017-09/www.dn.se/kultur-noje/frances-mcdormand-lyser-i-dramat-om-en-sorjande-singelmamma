Nicholas Wennö:   Frances McDormand lyser i dramat om en sörjande singelmamma
Nicholas Wennö

"Våldtagen döende", "Fortfarande ingen gripen?" och "Hur kommer det sig, polischef Willoughby?". Budskapen på tre enorma annonstavlor som kantar vägen utanför en småstad i Missouri går inte att missa. Annonserna har köpts i ren desperation av Francis McDormands förtvivlade mamma Mildred Hayes sedan jakten på hennes dotters mördare har gått i stå. Hennes provokation får avsedd effekt - en våldsam händelsekedja triggas i gång som bland annat innefattar en dödssjuk polischef (Woody Harrelson) och hans rasistiska underordnade (Sam Rockwell).

Nicholas Wennö om Venedig filmfestival: Den zombieartade Nico skjuter heroin i anklarnaPrecis som tidigare mixar Martin McDonagh svart melankoli med humor och hoppfull humanism. – Det är detta som Martin gör bäst - att vara både melankolisk och rolig. För mig är det här ett slags förhöjd magisk realism. När man har ett bra manus med litterära kvalitéer går man aldrig vilse i melankolin som skådespelare, säger Frances McDormand efter världspremiären. Filmstjärnan fick sitt stora genombrott när hon vann en Oscar för sin underbart godmodiga polis Marge Gunderson i "Fargo" (1996) som regisserades av maken Joel Cohen tillsammans med brodern Ethan.– Det kommer att stå "Marge Gunderson" på min gravsten. Och jag har inget emot detta, men Mildred i den här filmen är Marge som vuxen, säger Frances McDormand och berättar att hennes kavata rollfigur bland annat baserades på blaxplotation-stjärnan Pam Grier.– Fast Mildred har ju ingen sexuell laddning som Pam Griers rollfigurer hade. En annan inspirationskälla var John Wayne. Jag snodde hans attityd och gångstil - även om jag inte delar hans politiska åsikter. Men han var en ikonisk filmfigur som har klarat tidens tand, säger hon.

Läs mer: Förbannad Clooney gör upp med rasismen i USA



Pjäsförfattaren och regissören Martin McDonagh fick idén till "Three billboards outside Ebbing, Missouri" under en busstur genom USA för tjugo år sedan. Bilderna låg i bakhuvudet och grodde i tio år– Det var ett liknande budskap som i min film – smärtsamt, mörkt och tragiskt. Jag fantiserade om vem som skulle sätta upp något sådant. När jag bestämde mig för att ta upp tråden så såg jag en kvinna och mamma framför mig - och manuset skrev sig nästan själv, berättar den brittisk-irländske Martin McDonagh som hade en lång karriär som pjäsförfattare innan han gav sig in i filmen. Han vann en Oscar för kortfilmen "Six shooter" (2006) och har regisserat de svarta kriminalkomedierna "In Bruges" och "Seven psychopaths". – Mina två senaste filmer var helt manscentrerade så jag ville ha en stark kvinnlig huvudroll den här gången. Och jag kunde inte tänka mig någon bättre än Frances McDormand som jag upptäckte redan i "Blood simple", säger McDonagh. – Hon har en otrolig integritet och den där blandningen av humor och tragedi. Och inte minst den rätta känslan för arbetarklassen som ju långt ifrån alla skådespelare har. Ofta kan de ha en lite nedlåtande attityd, men vi ville vara helt sann och trogen rollfigurens klassbakgrund, säger Martin McDonagh.

Läs mer: Judi Dench tillbaka på tronen i VenedigÄven om det förekommer polisvåld och rasism så menar han att detta inte är något kommentar till det amerikanska samhället eller polisvåld eller rasism i det amerikanska samhället. – Jag tror inte att USA är mer rasistiskt än andra länder, det finns också väldigt många amerikaner som protesterar. Filmen är inget porträtt av någon liten rasistisk småstadshåla, rasismen finns där som ett ämne som Mildred måste handskas med, liksom tandläkare och barn, ler Martin McDonagh och utvecklar sin syn på rollfigurer. – Jag tänker inte i termer av skurk och hjälte utan försöker att se det mänskliga i alla mina rollfigurer. Mildred är ju både en hjälte och en antihjälte. Och Sam Rockwells polis är ju inte bara en våldsam rasist. Jag är intresserad av varför han blivit som han blivit och vill undersöka om han kan förändras, säger han. Under presskonferensen fick han också frågan om han försökt göra en modern westernfilm. – Det är i så fall helt omedvetet. Men visst, det kanske finns element av spaghettiwestern - jag är ett stort fan av Sergio Leone. Och vi hade ett slags westernmusik som soundtrack i filmen, säger han,
