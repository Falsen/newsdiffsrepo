Knausgård om oljefälten: ”En skam för Norge”
Hugo Lindkvist

Upp emot 2500 personer, däribland Knausgård och Gustav Fridolin, Miljöpartiets språkrör, deltog i en klimatmarsch genom Oslo på lördagen, rapporterar NRK.

Under sitt anförande riktade författaren sig till de norska politiker som propagerat för öppnandet av nya oljefält i landet. Knausgård vill i stället se att Norge blir ett föregångsland inom forskning för miljövänlig energi.

Läs mer: DN följer Karl Ove Knausgård på lanseringsturné

– Det är en skam för politikerna, och en skam för Norge. Norge är ett av världens rikaste länder, och det enda motivet till att bygga ut nya oljefält är mer pengar, girighet, feghet och också dumhet, sade Knausgård, rapporterar NRK.

En opinionsundersökning som gjorts på uppdrag av NRK visar att 55 procent av norrmännen vill se en strängare miljöpolitik, bland annat med restriktioner för antalet privata bilar i städerna.
