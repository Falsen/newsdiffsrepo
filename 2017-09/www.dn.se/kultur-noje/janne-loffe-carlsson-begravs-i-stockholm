Janne ”Loffe” Carlsson begravs i Stockholm
TT

Begravningsgudstjänsten äger rum i Katarina kyrka i Stockholm den 25 september, skriver Expressen.

– Det kommer att bli känsligt och vemodigt. Det kommer att bli en fin och trevlig begravning, säger Carlssons sambo Gurianne Sandven till tidningen.

Läs mer: Johan Croneman: Janne ”Loffe” Carlsson spred en genuin värme som elektrifierade svenska folket

Sandven har tidigare berättat att Carlsson själv varit aktiv i planerandet av sin begravning och den kommer att bli som han önskade. Bland annat ska flera låtar från hans sista skiva, som han spelade in tillsammans med vännen och producenten Max Lorentz, spelas under ceremonin.

Läs mer: Vännerna minns Janne ”Loffe” Carlsson: ”Tråkigt att drakarna försvinner”

Janne "Loffe" Carlsson avled den 31 augusti efter en tids kamp mot cancer.
