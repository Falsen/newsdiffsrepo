HBO:s presidentsatir ”Veep” lägger ner
Greta Thurfjell

En sorgens dag är kommen för alla med en särskild plats i sina hjärtan för Selina Meyer – expresidenten i HBO:s satiriska tv-serie ”Veep”. Producenterna har nu beslutat att lägga ner serien efter den kommande sjunde säsongen.

Nicholas Wennö: ”Veep” är en brutalt rolig studie i maktlöshet

”Veep”, vars första säsong började sändas våren 2012, följer en vicepresident spelad av Julia Louis-Dreyfus (”Seinfeld”) på hennes snåriga väg mot makten – hjälpt lika ofta som stjälpt av sin excentriska stab. Serien har blivit känd för sina blixtsnabba repliker och svidande förolämpningar, och har vunnit inte mindre än tolv Emmys.

”Beslutet att lägga ner ’Veep’ efter nästa säsong är bitterljuvt”, sade en representant för HBO om nyheten.

Läs mer: Fem amerikanska presidentserier och var du kan se demIt's true BUT don't despair cuz we still have a whole season 7 to write and film. @VeepHBO @BastardMachine @DavidHMandel https://t.co/avX7O2l9cE— Julia Louis-Dreyfus (@OfficialJLD) 7 september 2017

”Vi älskar serien och alla inblandade i den, men respekterar producenternas val att föra Selina Meyers resa mot sitt slut. Julia Louis-Dreyfus komiska briljans gav Selina en närvaro och vibrerande kvickhet som säkrar hennes plats bland tv-historiens mest ikoniska humorkaraktärer. Vi ser fram emot att producera den sjunde och sista säsongen.”

Om ”Veep” följer sitt eget mönster med sedvanlig vårpremiär kommer den sista säsongen att ha premiär i april 2018.
