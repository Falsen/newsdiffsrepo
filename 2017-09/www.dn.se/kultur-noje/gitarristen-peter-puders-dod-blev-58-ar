Gitarristen Peter Puders död – blev 58 år
Georg Cederskog

Puders var en av postpunkerans allra ljusstarkaste gitarrstjärnor och förebilder. Med precis kontroll skapade han gnistrande figurer med hjälp av ekoeffekter, feedback och explosiva vibratourladdningar. Inspiration hämtade han från Jeff Becks svajarmsteknik och Kenny Håkanssons molliga folkton.

– Puders var omöjlig att härma och hade en enorm uppfinningsrikedom och improvisationsförmåga, han var en av dessa få musiker som man kände alltid hade mer kvar, en hel reservoar av förmåga, säger Henrik Venant, som bildade TT Reuter hösten 1979, till DN.

– Jag är så ledsen att jag inte vet vart jag ska ta vägen nu. Vi var ju bara kids när vi började spela ihop.

Commando M Pigg återförenades för två år sedan och släppte då skivan ”När dom dumma har fest”. TT Reuter ger ut ett nyinspelat album under 2018.
