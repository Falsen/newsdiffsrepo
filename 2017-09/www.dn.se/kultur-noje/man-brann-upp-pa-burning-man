Man brändes ihjäl på Burning Man
TT-AP

Kulturfestivalen lockar varje år tiotusentals deltagare till Black Rock Desert norr om Reno. Ett viktigt avslutande element i evenemanget är Man Burn, då en stor trästruktur med en mansfigur i toppen sätts i brand.

Folk har tidigare försökt ta sig in i elden, varför arrangörerna har dubbla led med vakter under Man Burn. Men 41-åringen kom förbi ändå, och försvann i flammorna.

”Räddningspersonalen var tvungen att låta honom vara, för att trästrukturen höll på att rasa ihop, innan de under säkra omständigheter kunde gå in i elden för att få ut honom”, förklarar den lokale sheriffen.

Men mannens brännskador var alltså så svåra att ett sjukhus i Kalifornien senare dödförklarade honom.

Läs mer: Varje år åker 70.000 människor ut till Nevadaöknen
