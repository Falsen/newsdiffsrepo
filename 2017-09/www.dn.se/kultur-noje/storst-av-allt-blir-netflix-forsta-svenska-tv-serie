”Störst av allt” blir Netflix första svenska tv-serie
Kristofer Ahlström

"Störst av allt", rättegångsdramat från 2016 av Malin Persson Giolito, filmatiseras som Netflix första svenska originalserie. Romanen utsågs till förra årets bästa svenska kriminalroman av Svenska Deckarakademin och har getts ut i 26 länder. Den handlar om en skolskjutning i en rik förort till Stockholm och den efterföljande undersökningen av flickan som anklagas för mord.

Läs mer: Malin Persson Giolito: ”Det är bra att ladda böcker med hämnd”

Produktionsbolaget FLX ("Solsidan", "Bonusfamiljen", "Hundraåringen...") ska göra serien baserad på ett manus av Camilla Ahlgren ("Bron"). Serien produceras under nästa år.

Läs Lotta Olssons recension av Malin Persson Giolito: Störst av allt
