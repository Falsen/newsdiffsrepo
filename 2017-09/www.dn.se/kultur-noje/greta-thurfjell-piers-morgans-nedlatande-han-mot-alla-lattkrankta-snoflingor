Greta Thurfjell:   Piers Morgans nedlåtande hån mot alla ”lättkränkta snöflingor”
Greta Thurfjell

Under måndagen skrev den kontroversielle brittiske tv-värden Piers Morgan på Twitter att han planerade att programleda sitt frukostprogram ”Good morning Britain” trots tre brutna revben. Sedan lade han till: ”För de mer lättkränkta snöflingorna där ute kallas det att ’ta det som en man’”.

Läs mer: JK Rowling och Piers Morgan i Twitterbråk om Donald Trump

Man kan invända att det ordinerade stillasittandet knappast är mer fysiskt ansträngande bara för att det sker framför en kamera. Man kan också svara som en kvinna gjorde på Twitter: ”Jag klarade högskoleprovet med odiagnosticerad cancer i fjärde fasen och kom sedan in på universitetet. Ta det som en kvinna.”

På hennes svar följde hundratals andra, från just sådana som Morgan älskar att kalla ”lättkränkta snöflingor” och ”rabiata feminister”. Om han tog det som en man? Javisst. Han har svarat hånfullt och nedlåtande på snart sagt varenda ett.
