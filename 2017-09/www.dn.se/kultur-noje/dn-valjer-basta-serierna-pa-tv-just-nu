DN väljer: Bästa serierna på tv just nu
Helena Lindblad

”Twin Peaks: The return” (HBO Nordic) Med: Kyle MacLachlan, Tammy Preston

Inför upploppet av nya ”Twin Peaks” vill jag citera kollegan Johan Hilton: ”Ett tålamodsprövande konstverk som trotsar formatets begränsningar, makligt strosar sin egen fria väg och därför svårligen låter sig bedömas förrän sista pusselbiten är lagd.” Men redan nu kan man konstatera att sjuttioplussaren David Lynch förhåller sig mest anarkistiskt av alla just nu när det gäller gränsdragningarna mellan tv-dramatik och filmkonst.

QUIZ: Har du koll på tv-serierna du följer?

”Ozark” (Netflix)

Med: Jason Bateman, Laura Linney m fl.

”Breaking bad”-jämförelserna är inte helt schysta. Det är ändå en av den moderna tv-historiens främsta verk. Men ”Ozark” – ett skarpskuret familjedrama i thrillertappning – är rätt oemotståndlig ändå. Fantastiska scenerier kring kring det ormande sjödistriktet i hjärtat av Missouri och flera suveräna kvinnoroller. Kaxiga överlevaren Ruth (Julia Garner), I love you!

”Saknad, aldrig glömd” (SVT Play) Med: Nicola Walker, Sanjeev Bhaskar m fl.

Det finns tyvärr bara avsnitt 2–3 kvar på SVT Play, men det är ändå värt att nämna den brittiska deckaren som just nu sopar banan med det mesta i den slitna genren. Alla Nicola Walker-fans, och vi är många, kan dessutom se fram emot en tredje säsong så småningom.

Inzoomat.

Rollen som gräsaktivist (!) är inget riktigt lyckokast för den fina skådespelaren Kathy Bates. Hennes pårökta serie ”Disjointed” (ny på Netflix) är sommarens mest utskällda serie bland kritiker i USA.
