The National: Sleep well beast
Po Tidholm

Det var fyra år sedan The National senast gav ut något, och både tonläget och sättet att skriva på har förändrats. ”Sleep well beast” är en mogen skiva om känslor och relationer, och den gör inte mycket väsen av sig först.

Men enkelheten bedrar. Bandets superkompetenta medlemmar har förstås laddat varje låt med dolda lager av elektroniska och akustiska egensinnigheter. Gitarristen Bryce Dessner, som också är konstmusikkompositör, har fått utrymme för experiment. Och känslorna letar sig också fram till slut, genom sprickorna i den perfekt orkestrerade fasaden. De vet vad de gör.

Bästa spår: ”Dark side of the gym”
