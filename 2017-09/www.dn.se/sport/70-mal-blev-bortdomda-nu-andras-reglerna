70 mål blev bortdömda – nu ändras reglerna
DN

Inför den här säsongen görs därför direktiven rörande spelare i målgården om. Nivån för när en målvakt ska anses vara störd i samband med ett målskott höjs och dessutom kommer det att vara domarna som har det slutgiltiga beslutet i stället för situationsrummet.

Diskussionen kring bortdömda mål var bara ett exempel på när domarna hamnade i centrum förra säsongen – och fick motta kritik.

Domarnas utsatta position fick den nya domarbasen Ulf Rönnmark att på tisdagens upptaktsträff inför SHL vädja till alla inblandade – inte minst till journalisterna – att tänka ett varv till innan de kritiserar domarna.

– När ni ska göra den så kallade hårfönen på domarna – fundera gärna en gång till. Fel gör vi, och det får ni absolut analysera, men tänk på att det finns individer där ute som vi inte vill ska hamna i problem.

DN har frågat en rad hockeyprofiler vad de tycker om de nya reglerna.
