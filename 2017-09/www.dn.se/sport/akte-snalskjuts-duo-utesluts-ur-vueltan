Åkte snålskjuts – duo utesluts ur Vueltan
TT

Fransmannen Alexandre Geniez och tysken Nico Denz tvingas båda avsluta tävlingen i förtid efter att ha hållit i, och åkt snålskjuts med, en av stallets servicebilar.

”Efter att ha granskat videoupptagning som visade hur två av våra cyklister höll i en servicebil under söndagens etapp har AG2R-ledningen valt att utesluta Alexandre Geniez och Nico Denz från Vuelta a España”, skriver stallet i ett pressmeddelande.

Geniez, som under karriären har tagit två etappsegrar i tävlingen, skriver på sin Facebooksida:

”Jag ber uppriktigt om ursäkt till mitt stall och till publiken, men också till mina lagkamrater, för det här tillaget, som går i strid med min arbetsgivares värderingar.”

Fransmannen låg 97:a i sammandraget. Nico Denz låg 150:e.
