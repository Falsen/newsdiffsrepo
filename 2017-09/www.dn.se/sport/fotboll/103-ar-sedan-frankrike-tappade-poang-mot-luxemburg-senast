103 år sedan Frankrike tappade poäng mot Luxemburg senast
Clas Svahn

Trots en massiv press och 32 skott varav åtta på mål lyckades Frankrike inte få hål på Jonathan Joubert i Luxemburgs mål i söndagskvällens VM-kvalmatch.

Luxemburg å sin sida fick bara i väg tre skott varav två i samma anfall där ett satt i stolpens insida. Så nära var det att besvikelsens 0–0 hade blivit mardrömmen 0–1.

Le Monde konstaterar att den förlorade poängen nog ändå inte ska hindra Frankrike från att ta sig till VM men att Luxemburg den är kvällen blev för mycket för fransmännen.

Sporttidningen l’Equipe skriver under rubriken ”Frankrike tystades” att laget inte lyckades slå ett 136-rankat lag och att nästa match mot Bulgarien borta blir mycket viktig.

Le Parisien skriver att det var 103 år sedan Frankrike tappade poäng mot Luxemburg. Tidningen skriver också att det är en tröst att laget fortfarande leder tabellen, nu bara en poäng före Sverige.
