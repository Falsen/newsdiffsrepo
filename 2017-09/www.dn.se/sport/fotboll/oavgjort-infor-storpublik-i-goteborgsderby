Oavgjort inför storpublik i Göteborgsderby
TT

Simon Silverholt gjorde 1–0 för Gais via en väl avvägd chipp när Örgrytebacken Johan Hammar halkade strax före paus. Hakeem Araba, som spelade för Falkenberg i allsvenskan 2015–2016, kvitterade på straff.

I slutskedet firade Alibek Aliev 2–1 för Gais, men bollen låg inte still när frisparken som föregick målet slogs.

Den förre landslagsanfallaren Johan Elmander tvingades byta efter en knapp halvtimmes spel.

– Det var en känning, en liten lätt bristning. Vi vet inte hur allvarligt det är, sade Örgrytetränaren Sören Börjesson till C More.

Värnamos Melvin Frithzell var vaken från start borta mot Åtvidaberg. Anfallarens 1–0 i första minuten och 2–0 i den 13:e lade grunden för 3–1-segern.

Matchen mellan Norrby och Varberg slutade 1–1.
