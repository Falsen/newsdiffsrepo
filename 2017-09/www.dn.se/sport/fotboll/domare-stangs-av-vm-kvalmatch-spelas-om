Domare stängs av – VM-kvalmatch spelas om
TT-Reuters

Enligt Afrikanska fotbollsförbundet Caf gjorde sig Lamptey skyldig till en undermålig insats och dömde felaktigt straff för Sydafrika för hands.

Matchen ska spelas om under landslagsfönstret i november. I och med att resultatet annullerats är Sydafrika sist i gruppen på en poäng efter tre matcher. Senegal har fem poäng och skuggar Burkina Faso och Kap Verde, som båda står på sex poäng efter fyra matcher. Gruppsegraren går till VM i Ryssland nästa år.

Lamptey har tidigare varit avstängd av Caf i sex månader för att felaktigt ha godkänt ett mål i en afrikansk Champions League-semifinal 2010.
