Bra Champions League-lottning för svenska lagen
TT

Det regerande mästarlaget Linköping ställs i första omgången mot Apollon från Limassol i Cypern och Rosengård får möta rumänska Olimpia Cluj.

– En bra start att få åka till Rumänien. Jag tror att jag har mött dem ett antal gånger med Lyon och det är ett lag som bara blir bättre och bättre, säger Schelin.

Linköpings tränare Kim Björkegren säger till P4 Östergötland att det blev ”en bra uppgift ur sportslig och ekonomisk aspekt”.

Första omgången spelas den 4 och 5 oktober med returer den 11 och 12 oktober.

Både Linköping och Rosengård var bland de 16 seedade lagen medan storlag som engelska ligatvåan Chelsea och franska ligatvåan Montpellier var oseedade. Första omgångens toppmatch blir Chelsea mot Bayern München där den svenska landslagsmålvakten Hedvig Lindahl och försvararen Magdalena Eriksson möter anfallskompisen i Bayern München, Fridolina Rolfö.

Svensklaget Montpellier, med Linda Sembrant, Sofia Jakobsson och Stina Blackstenius, ställs mot ryska Zvezda.

Läs mer: Sofia Jakobsson: Tänkte man var bortglömd

De regerande Champions League-mästarna från Lyon får möta polska Medyk Konin.
