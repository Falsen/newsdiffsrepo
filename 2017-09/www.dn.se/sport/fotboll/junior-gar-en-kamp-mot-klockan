Junior går en kamp mot klockan
Nils Palmgren

Vad?Hammarbys sista öppna träning före derbyt mot AIK hemma på Tele2 på söndag.

Var?Träningsanläggningen på Årsta IP. Träningen skulle ha börjat 10.30. Då var ett tjugotal personer och några journalister på plats. Sedan skulle man starta klockan elva, men inte förrän 11.30 kom spelarna ut efter att ha haft en extra lång teorigenomgång. Då hade publiken minskat med hälften.

Väder och vind?I början behagligt, men allt kyligare. Tre spelare tränade i mössor: Romulo, Kennedy Bakircioglu och Pa Dibba. Den sistnämnde och Romulo hade även långbyxor, medan Kennedy hade ”långkalsonger”.

Vilka var där?Tre spelare, Birkir Saevarson (Islands A-landslag), Sander Svendsen (Norges U21) och Marcus Degerlund (Sveriges U21), var inte tillbaka från sina landslagsuppdrag. Stefan Batan var sjuk. Alla andra var med, totalt 16 spelare.

Var Junior med?Den defensive mittfältaren, som varit lite av tränaren Jakob Michelsens nyckelspelare under säsongen, körde rehab för sig själv. Först i gymmet och sedan joggade han med och utan boll och gjorde sedan övningar med den medicinskt ansvarige Mikael Klotz.

Kan han spela derbyt?”Vi tar det dag för dag, men vi hoppas det. Har man startat varje match är man en viktig spelare”, säger Jakob Michelsen.

Vad tränade man?Hårda precisa passningar, följt av väggspel och löpningar. Dessutom inlägg och avslut och sedan avslutade man med ett tufft tre mot tre-spel i högt tempo där målvakterna Johan Wiland och Benny Lekström tvingades till spektakulära räddningar.

Hur är det med Kennedy Bakircioglu?Lagkaptenen körde stenhårt och var den som hela tiden manade på de andra. Klappade i händerna och ropade ”bra killar, härligt att se” eller ”bra killar, nu sätter vi dit den”. 36-åringen var helt klart på spelhumör och ville säkert visa tränare Michelsen att han är en man för startelvan.

Trolig startelvaJohan Wiland – Birkir Saevarson, Mads Fenger, Björn Paulsen, Mats Solheim – Jiloan Hamad, Junior, Jeppe Andersen, Arnor Smarason – Muamer Tankovic, Sander Svendsen

Vad gör man fram till söndag?På torsdagen är det ledigt. Fredag och lördag är det stängda träningar på Tele2 arena.

Läs mer: AIK tränade bland svettiga militärer
