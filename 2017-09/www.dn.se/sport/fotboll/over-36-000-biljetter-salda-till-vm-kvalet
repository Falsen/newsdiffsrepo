Över 36 000 biljetter sålda till VM-kvalet
TT

Över 36.000 biljetter är sålda till matchen på Friends arena den 7 oktober.

– Det är fantastiskt och enormt glädjande att så väldigt många svenskar är engagerade i vårt herrlandslag och vill följa oss på vår hoppfulla resa till VM i Ryssland nästa år, säger fotbollsförbundets generalsekreterare Håkan Sjöstrand till TT.

– Matchen mot Luxemburg kommer ju att bli väldigt avgörande och vi behöver allt stöd vi kan få. Det är kul att så många också vill ge oss det och vi hoppas naturligtvis på ännu fler på läktarna. Det finns ju trots allt fortfarande 12.000 biljetter kvar.

Sverige avslutar VM-kvalet mot Nederländerna i Amsterdam den 10 oktober.
