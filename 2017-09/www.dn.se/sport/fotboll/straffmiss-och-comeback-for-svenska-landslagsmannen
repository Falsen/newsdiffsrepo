Straffmiss och comeback för svenska landslagsmännen
TT

28-åringen spelade däremot inte alls i 4–0-segern borta mot Belarus.

Mot Leipzig klarade Ekdal 74 minuter. Sedan lämnade han plats åt Sven Schipplock. Leipzig vann med 2–0 (Naby Keita och Timo Werner) och något möte med landslagskompisen Emil Forsberg blev det inte. Forsberg missade matchen på grund av en förkylning.

Förbundskaptenen Janne Andersson hyllade Sebastian Larssons mittfältspel i VM-kvalsegern mot Belarus i söndags. Återkomsten till vardagen i Hull och den engelska andraligan var inte lika lyckad.

Tränaren Leonid Slutskij tog sig för pannan när Larsson klev fram och sköt en straff en bra bit över ribban i första halvlek. Missen kom dessutom i underläge med 0–1. Derby, med Marcus Olsson som vänsterback, gick i stället fram till 4–0 redan i pausen.

Bradley Johnson ökade med sitt andra mål på till 5–0 i andra halvlek.

Hull åkte ur Premier League i våras och har hittills bara skrapat ihop sju poäng på sex matcher i The Championship.
