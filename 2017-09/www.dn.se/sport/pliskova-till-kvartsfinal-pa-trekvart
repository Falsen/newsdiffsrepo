Pliskova till kvartsfinal på trekvart
TT-Reuters

– Jag tror att hon var lite nervös. Det var hennes första match på Ashe och jag försökte dra nytta av det, sade Pliskova i en intervju direkt efter segern.

Pliskova, som räddade en matchboll innan hon till slut besegrade Zhang Shuai i tredje omgången, möter antingen amerikanskan Coco Vandeweghe eller tjeckiska landsmaninnan Lucie Safarova i kvartsfinal.

Även herrarnas världsetta Rafael Nadal tog sig bekymmersfritt vidare till kvartsfinal lite senare på måndagen. Spanjoren vann med 6–2, 6–4, 6–1 mot ukrainaren Alexandr Dolgopolov och får i kvarten spela mot vinnaren i matchen Andrej Rublev, Ryssland–David Goffin, Belgien.
