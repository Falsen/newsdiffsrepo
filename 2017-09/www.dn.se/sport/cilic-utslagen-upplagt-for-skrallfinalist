Cilic utslagen – upplagt för skrällfinalist
TT

Cilics förlust innebär att den halvan av lottningen saknar en grand slam-vinnare. Hemmaspelaren John Isner är bäst seedad som tia.

På andra halvan finns veteranerna Roger Federer och Rafael Nadal, som möts i en eventuell semifinal. Sedan tidigare saknas flera spelare på grund av skador.

Petra Kvitova är vidare i damturneringen efter 6–0, 6–4 mot Caroline Garcia, Frankrike. Tjeckiskan kommer att spela sin första åttondelsfinal i en grand slam sedan knivattacken hon utsattes för i sitt hem strax före jul förra året.

Matchen spelades på centercourten Arthur Ashe och Kvitova trivdes med att vara tillbaka på den stora scenen.

– Det betyder mycket. Jag uppskattade det särskilt den här gången att spela på den stora scenen. Efter allt som jag har varit med om var det här ett väldigt lyckligt ögonblick för mig, säger hon.
