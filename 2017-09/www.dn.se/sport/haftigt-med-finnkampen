”Häftigt med Finnkampen”
Hans Jansson

Det svenska damaerna vann som väntat landskampen och som inte det räckte.

Segern skrevs till hela 55 poäng, 232,5-177.5 – den största segermarginalen någonsin.

På söndagen tog Sverige bland annat en trippel i höjdhopp där Sofie Skog vann på 1.91 meter före Maja Nilsson och Erik Kinsey som båda klarade 1,89.

– Det var imponerande rakt igenom på damsidan. Speciellt då kanske damernas höjd, säger förbundskapten Karin Torneklint.

Meraf Batha följde upp lördagens seger på 800 meter med att även vinna 10 000 meter i överlägsen stil.

Hon vann med 18 sekunder före Anne-Mari Hyryläinen och varvade resten av startfältet.

När Meraf Batha passerade sina två svenska lagkompisar Hanna Lindholm och Malin Liljestedt försökte hon ge dem draghjälp.

– Absolut ville jag hjälpa dem, men det gick inte, säger hon.

När hon sprungit ärevarv tillsammans med lagkompisarna kom hon till mixade zonen. Det var en glad men trött svenska som summerade Finnkampen och såg fram mot ledigheten.

– Det är häftigt med Finnkampen, man vill verkligen vinna inför den här publiken, säger 28-åringen som kom direkt från Bryssel i fredags till tävlingarna på Stockholms stadion.

Hon var tröttare efter 800 meter i lördags då hon bara ville läggs sig ner.

– Jag är helt slut i huvuvdet, men i benen känner jag ingenting, nu ska det bli skönt med semester, säger hon.

Maraf Batha berättar hon ska vara ledig den kommande veckan och se sedan ladda för ett par terränglopp och sedan åka på träningsläger i Kenya.

Hon har dock ännu inte bestämt om det blir en satsning på inomhussäsongen och VM i Birmingham i början av mars nästa år.

Läs mer: Ståhl tillbaka som segrare efter misslyckandet
