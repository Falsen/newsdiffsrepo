Elkabel rasade ned på spårvagn vid Dramaten
DN

Det var en lastbil som rev ned kabeln som landade tvärs över en spårvagn längs linje 7. Polisen larmades om händelsen klockan 12.21. På sin hemsida skriver polisen att de i nuläget inte har några uppgifter om skadade.

Enligt Jesper Pettersson är de materiella skadorna på kontaktanläggningen omfattande och det råder nu betydande störningar i trafiken kring Norrmalmstorg, Nybroplan och Strandvägen.

Någon prognos för när störningarna kan vara avhjälpta kan Jesper Pettersson inte ge. Han säger emellertid att spårvagnslinje 7 kommer att vara avstängd under resten av dagen. Spårtrafiken kommer att ersättas med bussar.
