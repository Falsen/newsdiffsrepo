Kassaskåpstöld i lägenhet – vittne som ingrep hotades
John Falkirk

Lägenheten i Skytteholm i Solna var utrustad med inbrottslarm och kameraövervakning. Polisen larmades 13.55 av bevakningsbolaget efter att larmet gått. De fyra inbrottstjuvarna fångades på bild av övervakningskameran.

En granne som försökte stoppa gärningsmännen i trapphuset blev hotad med ett pistolliknande föremål.

– Händelsen är rubricerad som grov stöld, grovt olaga hot och vapenbrott, säger Sven-Erik Olsson vid polisens ledningscentral.

Polisen söker nu en röd bil av märket Jeep. Bilen sågs kort efter inbrottet på en cykelväg i närheten.
