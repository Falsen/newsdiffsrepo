Många fortkörare utanför Stockholms skolor
Ulrika By

Trots att polisen informerade i förväg om att man hade för avsikt att kontrollera hastigheterna utanför skolor och förskolor i Stockholm under den första skolveckan var det alltså drygt 750 bilister som åkte dit.

”Vårt syfte med alla kontroller i trafiken är inte att sätta dit folk, det är att minska antalet skadade och döda. Ett sätt är att minska hastigheten på utsatta vägar och gator”, skriver Göran Bolinder sektionschef i region Stockholm i ett pressmeddelande.

Kontrollerna gjordes i huvudsak vid till skolor och förskolor, som i de flesta fall har begränsad hastighet till 30 kilometer i timmen. Övriga platser som kontrollerades var ställen som valts ut i samråd med de olika stockholmskommunerna – som bland annat lyssnat på medborgarnas egna synpunkter och erfarenheter.

Resultatet talar för sig självt: Av fortkörarna fick 74 förare sina körkort omhändertagna. Övriga brott som uppdagades var exempelvis misstänkt drog- eller rattfylleri i 54 fall, 6 olovliga körningar och 4 narkotikabrott, rapporterar trafikpolisen

Den första skolveckan sammanföll i år med den så kallade nationella trafiksäkerhetsveckan och polisen gick ut brett och informerade om att man skulle kontrollera hastigheten.

”Det viktiga är ju att hastigheternas sänks”, fortsätter Göran Bolinder.

Läs mer: Färre får böter – staten går miste om 100-tals miljoner
