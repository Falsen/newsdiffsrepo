Friades från 30 år gammalt mord – får inte skadestånd
Carl-Johan Kullving

– Jag ställer mig väldigt frågande till logiken i JK:s resonemang. Vi har precis fått beslutet i vår hand och kommer att överväga vilka rättsliga åtgärder som kan bli aktuella nu, säger Samir Sabris juridiska ombud Karl Emil Ekdahl till nyhetsbyrån Siren.

Läs mer: Samir Sabri kan frias från 29 år gammalt mord

Enligt Justitiekanslern preskriberas en fordran om ersättning löpande och allra senast tio år efter att skadan har uppkommit. Samir Sabri satt frihetsberövad 21 maj 1986 till 8 september 1988 medan hans ersättningsansökan inkom i mars 2017.

Läs mer: Teatern gav Samir en andra chans

Avslagsbeslutet innebär ett moment 22-scenario, anser Karl Emil Ekdahl.

– Samir har ju saknat grund för en skadeståndstalan innan den friande domen, säger han till nyhetsbyrån Siren.

Läs mer: Resning i 30-årigt mordfall

Beslutet från Justitiekanslern går inte att överklaga, istället kan de bli aktuellt att stämma staten eller begära att staten ger ersättning ”av nåd”, det vill säga en ex-gratia-ersättning.
