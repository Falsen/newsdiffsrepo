Bil slog runt på E4:an
Clas Svahn

Olyckan inträffade strax efter klockan 18 i norrgående riktning i höjd med Märsta.

– Kvinnan voltade med sin bil som blev liggande på taket men det är ännu oklart varför olyckan inträffade, säger Anders Bryngelsson vid polisen i region Stockholm.

Kvinnans bil träffade ytterligare en bil där två personer färdades. Ingen av dem behövde uppsöka sjukhus.

Det rådde länge begränsad framkomlighet på platsen då endast ett körfält kunde hållas öppet för förbipasserande.
