Ordlista för dig på bostadsjakt
Amanda Dahl

Hyresgästen har rätt att få en avhysning eller ett upphävt hyreskontrakt prövat i hyresnämnden. Om hyresnämnden ogillar hyresvärdens sak kan gästen få bo kvar. Skyddet gäller alltid i ett förstahandskontrakt. Hyr du en hyresrätt i andra hand får du besittningsskydd efter två år, hyr du däremot en bostadsrätt har du inget besittningsskydd.Bruksvärde2

Förstahandshyran på en lägenhet bestäms enligt bruksvärdessystemet. I beräkningen ingår bland annat lägenhetens storlek, standard och vilka bekvämligheter som finns i huset.Korttidskontrakt3

Vanligt vid uthyrning av en bostad som är planerad att rivas, ett så kallat rivningskontakt, eller renoveras. I ett korttidskontrakt avstår hyresgästen från besittningsskyddet.Ockerhyra4

En oskälig, alltså en alldeles för hög, hyra. Tidningen Hem och hyra tipsar om att du ska kolla med värden om du misstänker att din hyra är för hög. Gäller det en bostadsrätt kan du ringa det kommunala bostadsbolaget och fråga vilken hyra en jämförbar lägenhet har. Kontakta Hyresgästföreningen om din andrahandshyra är orimligt hög. Ansökan om återbetalning måste du göra senast tre månader efter att du har flyttat ut. Se till att dokumentera ordentligt. Ordna ett skriftligt hyresavtal och spara kvitton eller kontoutdrag. Betala inget kontant utan att få kvitto. Vänd dig till Kronofogden om du har rätt till återbetalning men inte får några pengar.Skälig hyra5

Helt enkelt en hyra som är rätt och riktig och i linje med de lagar som styr hyressättningen. Misstänker du att din hyra är oskälig kan du få den prövad i hyresnämnden.Privathyrningslagen6

Sedan 2013 gäller den så kallade privathyrningslagen vid uthyrning av en bostadsrätt. Lagen innefattar en annan mall för hyressättning och vissa skillnader i uppsägningstid för båda parter, i jämförelse med andrahandsuthyrning av en hyresrätt. Den som hyr en bostadsrätt har inte besittningsskydd eller rätt att få tillbaka pengar retroaktivt om hyran är oskälig. Lagen gäller bara för en bostad som hyresvärden hyr ut.Hyrespåslag7

Den som hyr i andrahand kan ibland få höra att det blir ett visst hyrespåslag. Skäliga anledningar till hyrespåslag är om lägenheten är möblerad (10–15 procent), hyresvärden får också ta betalt för bredband, el och liknande bekvämligheter, då ska påslaget täcka hyresvärdens egna utgifter.

Läs mer: Tuff marknad lockar fram bedragarna
