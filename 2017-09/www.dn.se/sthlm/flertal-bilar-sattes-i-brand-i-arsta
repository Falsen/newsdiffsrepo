Flertal bilar sattes i brand i Årsta
Peter Letmark

Han är nu misstänkt för grov skadegörelse och ska höras under dagen. Polisen räknar också med att höra vittnen som kan ha sett något, uppger Carina Skagerlind som är presstalesperson vid Stockholmpolisen.

– Det var säkert många som var ute och såg det här, och vi har redan har pratat med en del av dem, säger hon.

Brottsrubriceringen är grov skadegörelse. Misstankarna har stärkts av att de nio bilarna som brann står en bit från varandra. Det ökar sannolikheten för att någon gjort det här avsiktligt, enligt Carina Skagerlind.

– Det har varit olika brandhärdar. Om de hade varit samlade kunde man tro att en bil började brinna på grund av motorfel eller något annat och att de andra som stod intill kunde fatta eld. Men så är inte fallet här.
