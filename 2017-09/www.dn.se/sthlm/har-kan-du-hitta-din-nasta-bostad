Här kan du hitta din nästa bostad
Amanda Dahl

Hemsidan finansieras av Stockholms stads bostadsförmedling och stadens största lärosäten. Här kan du snabbt och enkelt filtrera dina sökningar på område, maxhyra och antal rum. Det som kan tyckas något negativt är att få verkar känna till sidan och att en sökning helt utan filtrering inte ger mer än 69 träffar. Blocket.se 2

Lugnare än Facebook, större utbud än akademiskkvart.se. Tyvärr känt för att vara ett av de dyrare alternativen för den som vill satsa på andra hand. Men det kan finnas guldkorn bland de många annonserna. Bostaddirekt.com3

De här är gamla i gamet. Redan 1994 startade Bostad Direkt. De säger själva att de har god lokalkännedom, framför allt i Stockholmsområdet. Bostadssnabben4

Stockholms bostadsförmedlings tjänst bostadssnabben kräver ingen kötid. Det är i stället den som är snabbast på tangenterna och först anmäler intresse, samt uppfyller hyresvärdens krav som får kontraktet. Ryktet säger dock att det lätt blir ett heltidsarbete att hålla koll på de snabba annonserna. Ungdomslägenheter5

Ytterligare en satsning av Stockholms bostadsförmedling som tyvärr inte är tillgänglig för dig över 25. Här läggs annonser upp, öronmärkta för en viss ålder. För den som inte ställde sig i kön på, eller i anslutning till, sin artonårsdag blir det dock svårt. Det är nämligen din kötid som avgör och oftast får alltså den som är 20 år och 364 dagar tjugoårslägenheterna. Facebook6

Lägenheter i Stockholm, Bostad Stockholm, Bostäder uthyrs/önskas/bytes i Stockholm. På Facebook finns otaliga sidor för den som vill kasta sig in i Stockholms andrahandsmarknad. Det gäller dock att vara snabb på bollen och stå ut med ett visst sociala medier-mässigt kaos. Qasa7

Andrahandsmarknadens dejtingsajt. Både gäst och värd kan skapa konton på sidan. Med sina matchalgoritmer uppger de sig sedan kunna hitta den perfekta hyresgästen till lägenheterna som ligger ute. Quasa är sedan 2015 en del av mäklarsajten Hemnet. Renthia8

Finns utom i de svenska städerna Malmö, Göteborg och Stockholm även i Amsterdam. Sköter all kontakt med hyresgästen och kan på så sätt vara bra för den som är trött på att prata med den som man ska hyra lägenheten av.

Läs mer: Ordlista för dig på bostadsjakt
