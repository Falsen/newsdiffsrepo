Vattenbussar kan bli din nya väg till jobbet
Amanda Dahl

Åtta långa och sju korta linjer, så kan kollektivtrafiken breddas och denna gång på vattnet. I en rapport från Stockholms handelskammare presenteras femton nya linjer för pendlingsbåtar som skulle gå genom stora delar av länet.

– Vattenvägarna ligger redan redo, pendlingsbåtar vore ett effektivt sätt att avlasta Stockholms vägar, säger Lotta Andersson.

En utredning av Stockholms vattenburna kollektivtrafik är redan i gång hos landstinget och under 2016 startades två nya försökslinjer. Lotta Andersson beskriver deras rapport som ett inlägg i debatten om båtpendlingen.

Resultaten av de försökslinjer som satts i gång har däremot gett varierande resultat. Medan linjen mellan Ekerö och City planeras bli permanent så stängs Riddarfjärdslinjen efter 2018.Man är på gång, men det borde gå fortare. Riddarfjärdslinjen var också ett väldigt halvhjärtat försök.

– Man är på gång, men det borde gå fortare. Riddarfjärdslinjen var också ett väldigt halvhjärtat försök, säger Lotta Andersson.

DN har tidigare berättat att stängningen av linjen motiveras med bristande passagerarunderlag till följd av svårigheterna att nå hållplatsen på Söder mälarstrand.

Samma linje får däremot en renässans i Handelskammarens förslag. Med vissa justeringar och med ytterligare ett stopp, på den något bortglömda Munkbrokajen i Gamla stan, tror Lotta Andersson att man denna gång ska kunna hålla den vid liv.

– Vi har samma tänk på alla våra linjer, det gäller att planera på vatten- och landburen kollektivtrafik så att de knyts samman på ett smidigt sätt.

Läs mer: Pendelbåtar ska ersätta Tvärbanan

Stockholms handelskammare har inte lagt ett förslag på när linjerna ska vara på plats men hoppas att deras rapport kan vara en inspiration för Stockholm politiker.
