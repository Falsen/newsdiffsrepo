Man tog fram jaktgevär – sköts av polis
Ulrika By

Det var anhöriga till den nu skottskadade mannen som under natten till måndagen kontaktade polisen och bad dem stoppa mannen.

Mannen mådde psykiskt dåligt och anhöriga var oroliga för hans liv och hälsa.

När polisen i Jönköping fick kontakt med fordonet färdades det på E4:an, i centrala delarna av Jönköping. Klockan var kring två på natten

Enligt polisen gick själva fordonstoppet lugnt till.

– Det var precis som det brukar när vi stoppar fordon. Mannen stannade på vår uppmaning. Det var först i efter stoppet som en nödvärdsituatioon uppstod och en polis tvingades öppna verksanseld, säger Fredrik Lindfors, chef för lokalpolisområde Södra Vätterbyggden.

Han vet inte hur många skott som avlossades och skadeläget för den skutna mannen är fortfarande oklart.

Det var, enligt polisen, när en av polismännen var på väg fram för att samtala med föraren som mannen tar fram ett skjutvapen. Situationen upplevdes som mycket hotfull. En av polismännen tvingas att använda sitt tjänstevapen och skjuter mot föraren som träffas av skott.

Det är i nuläget inte känt var på kroppen mannen träffades. Skadeläget är oklart. Mannen vårdas för närvarande på Ryhovs länssjukhus i Jönköping.

Vapnet som mannen hade var ett skarpladdat jaktgevär. Dess funktionsduglighet ska nu undersökas av Nationellt forensiskt centrum i Linköping.

Händelsen inträffade vid 02-tiden. Mannen är nu misstänkt för hot mot tjänsteman och rattfylleri. Polisen har också inlett en internutredning vad gäller polisens agerande.

– En ren rutinåtgärd. Som det ser ut nu finns det ingenting som gör att vi ifrågaster polismannens agerande, säger Fredrik Lindfors.

Polisen som sköt ska också ha fått deberifing.

– Självklart är det en omskakande händese för alla inblandade, fortsätter  Fredrik Lindfors.

Texten uppdateras.
