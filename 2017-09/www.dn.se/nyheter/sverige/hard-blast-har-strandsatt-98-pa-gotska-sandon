Hård blåst har strandsatt 98 på Gotska Sandön
DN

Spännande upplevelse, säger somliga av besökarna som tvingas vara kvar, medan andra i desperation bokat helikopter för att komma hem till väntande arbetsuppgifter, rapporterar nyhetssajten Hela Gotland på måndagen.

På måndagen inledde tillsynsmyndigheten på Gotska Sandön, som utgör en nationalpark, utdelning av nödproviant. Enligt gällande föreskrifter ska besökare till ön ha med sig mat som räcker för ett dygn utöver den planerade vistelsens längd. Därefter plockas nödprovianten fram.

– Sedan jag började jobba här 2010 har jag inte varit med om att människor tvingats vara kvar så här länge. Det är inte så ofta vi behöver dela ut proviant som nu, säger Magus Lepschi, tillsynsman på Gotska Sandön, till Hela Gotland.

Enligt SMHI är vindstyrkan under måndagen cirka 9 meter i sekunden, medan den i byarna kan komma upp i 19 meter i sekunden. Avtagande vindar är att vänta under tisdagen, medan det under onsdagen ska vara nere i 7 meter i sekunden och högst 9 i byarna.
