Nytt lagförslag om politiska partier i skolan
DN-TT

Regeringen vill ändra i skollagen inför valåret, så att reglerna kring hur politiska partier kan bjudas in till skolor blir tydligare.– Rektorer har ibland avstått från att bjuda in politiska partier, eftersom reglerna varit oklara, säger gymnasie- och kunskapslyftsminister Anna Ekström (S) när hon presenterar lagrådsremissen.I de nya reglerna får rektorerna en central roll.– Det är rektor som bestämmer, säger Anna Ekström.Förslaget innebär att rektorn ska kunna begränsa inbjudan till demokratiskt valda partier som sitter i riksdagen, kommunfullmäktige, landstings- eller regionfullmäktige eller Europaparlamentet. Rektorn kan även göra ett annat urval förutsatt att det görs på objektiva grunder.Skolorna får inte utesluta ett parti enbart på grund av att det har åsikter som uppfattas som odemokratiska. Reglerna ska börja tillämpas under våren 2018.

Läs mer: Partier kan stängas ute från skolan

Läs mer: DN Debatt. ”Fel att stänga ute partier från skolorna”
