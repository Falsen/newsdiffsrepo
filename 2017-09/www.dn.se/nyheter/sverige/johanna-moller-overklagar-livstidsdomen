Johanna Möller överklagar livstidsdomen
Juan Flores

Möller dömdes nyligen för anstiftan till mord på maken och för mordet och mordförsöket på sina föräldrar i augusti 2016.

Även Johanna Möllers expojkvän Mohammad Rajabi befanns skyldig till mord och mordförsök.

Hon fick livstids fängelse, medan ex-pojkvännen dömdes till 14 år och utvisning.

– Min klient är oskyldigt dömd. Utredningen har inte skett på ett objektivt sätt utan hela tiden styrts på det sätt att hon skulle dömas. Det finns ingen teknisk bevisning. Min klient är mycket besviken över domen, sa Amanda Hikes när domen föll.

Hon menade också att mediernas rapportering om fallet kan ha påverkat rättens inställning till 42-åringen.

Nu bekräftar Johanna Möllers advokat i ett sms till Expressen att domen överklagas.

DN har sökt Johanna Möllers advokat utan resultat.

Om Mohammad Rajabi överklagar sin dom är oklart. Sista dagen att lämna in ett överklagande är på måndag den 11 september.
