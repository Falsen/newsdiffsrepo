73-årig fiskare saknas – båt påträffad tom
Kalle Holmberg

– Båten siktades så gott som omedelbart vid en ö av Sjöfartsverkets helikopter som sattes in i sökandet. Båten var tom, näten hade fastnat i dess propeller. Vi söker fortsatt efter mannen, letar till dess vi hittar honom, säger Anders Lännholm, räddningsledare vid Sjöfartsverkets gemensamma sjö- och flygräddningscentral, till DN.

Larmet kom in strax efter klockan 21. En omfattande räddningsinsats drogs igång. Räddningsmanskap har letat på öar i området, som ligger i Robertsfors kommun, några mil norr om Umeå.

– Vi har bland annat sökt på Vitskäret, en ö i området, utan resultat, säger Lännholm, som uppger att vädret inte är något problem, sikten är god.

– Bra för vår sökinsats.
