Man misshandlad till döds i Motala - två gripna
Viviana Canoilas

Det var strax innan klockan halv fyra på måndagseftermiddagen polisen fick ett samtal från centrala Motala.

– En man i 40-årsåldern berättade att han misshandlat en kamrat till honom. Misshandeln ägde rum i en lägenhet i centrala Motala, säger Björn Öberg, polisens presstalesperson i Östergötland.

När polisen kom till lägenheten hittades en svårt misshandlad man i 50-årsåldern. I lägenheten fanns också den misstänkte mannen tillsammans med en kvinnan i 60-årsåldern.

– Den skadade mannen fördes till sjukhuset och avled kort efter av sina skador. Mannen och kvinnan greps på platsen, säger Björn Öberg.

Mannen är nu misstänkt för mord alternativt dråp. Till en början betraktades kvinnan som ett vittne, men är nu gripen misstänkt för mord alternativt dråp.

– Vi vet inte riktigt vad som har hänt, det är en alldeles färsk utredning som hände för knappt två timmar sedan. Det kan bli så att rubriceringen ändras och att kvinnan släpps, säger Björn Öberg.

Vad motivbilden kan vara eller hur mannen misshandlades är inga detaljer polisen vill gå ut med i nuläget. Det är också oklart vem lägenhetsinnehavaren är.

– Vi vill först höra med eventuella vittnen och nu håller vi på att knacka dörr och hör om någon har sett eller hört något, säger Björn Öberg.

Vad hade de inblandade för relation till varandra?

– Vi vet inte mer än att den avlidne var en ”kamrat” till den gripne mannen. Det var det ordet den gripne använde när han larmade, säger Björn Öberg.

Lägenheten där den avlidne mannen hittades är nu asvpärrad och polisens tekniker ska genomföra en teknisk undersökning.
