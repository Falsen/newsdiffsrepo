När hoppet verkligen tröt: Saknad fiskare räddad från liten ö
Kalle Holmberg

Den vinkande visade sig vara den 73-årige man som ännu när mörkret hade fallit inte dykt upp hemma hos sin familj. Hustrun hade då larmat sjöräddningen och en stor sökinsats drogs igång.

Vid 03.30-tiden på onsdagsmorgonen avblåstes sökandet. Räddningsmanskapet med stöd av helikoptrar och båtar, hade då sökt både i vattnen och på öar i Bygdeåfjärden, cirka tre mil nordost om Umeå.

Läs mer: 73-årig fiskare saknas – båt påträffad tom

Det enda man hittat var fiskarens båt, som hade fiskenät insnärjda i motorns propeller. Inget spår efter mannen – klart illavarslande.

– Jag var helt färdig, berättar den eftersökte för lokaltidningen Folkbladet, som undkom nedkyld men utan behov av att uppsöka sjukhus när han väl hittades.

Han heter Olle Nilsson och beskriver ingående sin misslyckade fisketur som var nära att sluta i tragedi. I stället överlevde fiskaren där ute på Vitskäret, tack vare ett tätt buskage och några duntäcken han ”lånat” i en sommarstuga.

För övrigt nämnde räddningsledaren vid Sjöfartsverkets gemensamma sjö- och flygräddningscentral för DN på tisdagskvällen att sökande på Vitskäret hade skett.

Det var när näten fastnade i båtens propeller som situationen blev kritisk. Olle Nilsson surrade ett rep runt sig och hoppades vattnet för att nå näten och försöka få loss dem från propellern. Förgäves.

En båt med död motor börjar driva. Till slut hamnade Nilsson lyckligtvis på den lilla ön i ett område relativt nära kusten, samtidigt inte någon örik skärgård som självklart ”fångar in” en drivande farkost. Då hade han många gånger hunnit fundera över varför han lämnade kvar mobiltelefonen i bilen och andra mindre lyckade omständigheter.

Folkbladet ställer denna fråga till den räddade: Hur tänker du kring allt som har hänt?

– Det ska inte upprepas. Jag ska inte åka ut så långt på egen hand. Jag har gjort det förut, men jag ska inte göra det igen.
