Det här betyder de olika utomhuslarmen
Mikael Holmström

Sedan 1937 har tätorter i Sverige haft utomhusalarmering med så kallade tyfoner som drivs av tryckluft. Systemet kallades ofta flyglarmet eller ”Hesa Fredrik” (efter DN-krönikören Fredrik Rydqvist som första gången signalen testades 1931 påpekade att signalen lät hes).

Läs mer: ”Hesa Fredrik” skrämde stockholmare

Under andra världskriget och det kalla kriget innebar det signal om höjd beredskap och varningar till allmänheten inför flyganfall. Dessa signaler finns fortfarande kvar men kompletterades 1986 med signalen viktigt meddelande till allmänheten (VMA).

Detta är de sirensignaler som gäller för utomhuslarmet:

1. Viktigt meddelande

7 sekunder ton och 14 sekunder tystnad i minst två minuter.

Används för att snabbt varna vid farliga utsläpp eller fara för utsläpp av gas eller radioaktiva ämnen. Gå inomhus och sätt på radion för mer information.



2. Flyglarm

Korta signaler i 1 minut.

Varnar för flygangrepp eller annat angrepp. Skynda dig till skyddsrum eller annan skyddat plats. Ta med batteriradio, andningsskydd och mat.



3. Beredskapslarm

30 sekunder ton och 15 sekunder tystnad i 5 minuter.

Fara för krig. Lyssna på radio, förbered att lämna bostaden, undvik att ringa timmarna efter signalen. Ta reda på var det finns skyddsrum och ställ det i ordning. Krigsplacerade personer ska snabbt åka till plats som anges på krigsplaceringsordern.



4. Faran över

En 30-40 sekunder lång signal.



Signalerna testas första helgfria måndagen i mars, juni, september och december klockan 15.00.

Den lokala P 4-stationen, Sveriges radio kanal P 4, är beredskapskanal och ska ge information vid larm.

Läs mer: Efter falsklarmet – SOS Alarm tillsätter utredning

Illustrationer i text: Johan Andersson
