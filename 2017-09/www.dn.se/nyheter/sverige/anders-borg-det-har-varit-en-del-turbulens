Anders Borg: Det har varit en del turbulens
Katarina Lagerwall

Anders Borg var i Göteborg för att delta på Fastighetsmässan på torsdagen. Det var hans första offentliga framträdande sedan den uppmärksammade skandalfesten på Husarö i Stockholms skärgård som ledde till att han lämnade flera prestigefyllda styrelseuppdrag.

I samband med mässan kommenterade Borg händelsen och hur han har upplevt den senaste månaden. Han säger att det har varit en del turbulens och att han nu ser framåt.

– Jag fokuserar på de uppdrag jag har. Jag har ett antal intressanta saker jag tittar på, så jag fokuserar framåt. Det är egentligen det enda man kan göra i en sådan här situation, säger Anders Borg till gp.se.
