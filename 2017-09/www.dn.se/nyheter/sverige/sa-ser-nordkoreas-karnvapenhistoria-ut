Så ser Nordkoreas kärnvapenhistoria ut
Peter Letmark

2006

9 oktober: Nordkorea uppger att de har utfört sitt första lyckade kärnvapentest.

15 oktober: FN:s säkerhetsråd röstar för att vapen- och ekonomiska sanktioner ska riktas mot landet på grund av detta.

2007

13 februari: Pyongyang går med på att stänga kärnvapenreaktor och godkänner inspektioner under vissa förutsättningar.

26-30 juni: FN:s internationella atomenergiorgan släpps in i Nordkorea för första gången sedan 2002 för att diskutera ett frysande av landets kärnreaktor.

2 september: USA uppger att Nordkorea har gått med på att rusta ned alla sina kärnvapenanläggningar före årets slut.

2008

27 juni: Nordkorea monterar ned en kärnreaktor som en symbolisk gest för att visa sin goda vilja.

26 augusti: Nordkorea meddelar att avvecklingen av kärnvapenprogram har stoppats som en protest mot att USA inte lyfter bort landet från en lista över stater som sponsrar terrorism.

2009

25 maj: Landet utför en kärnvapensprängning under jord. Det är landets andra kärnvapensprängning och den är långt kraftigare än den tidigare som gjordes 2006.

2010

12 november: Den amerikanska kärnvapenforskaren Seigfried Hecker besöker Nordkorea och får då se en avancerad anläggning för anrikning av uran.

2011

30 november: Nordkoreas statsmedia uppger att anrikningen av uran går framåt.

2012

29 februari: Regimen går med på att lägga anrikningen av uran på framtiden och även avfyrandet av långdistansrobotar.

2013

24 januari: Landet uppger nu att man kommer att fullfölja kärnvapensprängningar ”på en avancerad nivå”.

4 februari: Nordkoreansk statsmedia uppger att ledaren Kim Jong-Un har tagit ett viktigt beslut för att stärka landet säkerhet och suveränitet.

12 februari: Den Nordkoreanska regimen utför sitt tredje kärnvapentest.

2016

6 januari: Landet genomför sin fjärde provsprängning. Man påstår att ett vätebombtest genomförts framgångsrikt.

9 september: En femte provsprängning genomförs i samband med firandet av regimens 68:e årsdag. Enligt Sydkoreas regering är det den största kärnvapensmällen som hittills har utförts av regimen.

2017

3 september: Sydkoreanska väderinstitut noterar tidigt på morgonen ett jordskalv i Nordkorea med en magnitud av 5,7.

Halv nio på förmiddagen uppger regeringen i Pyongyang i ett uttalande att de sprängt en vätebomb som kan bäras av landets nya långdistansmissiler.

Källa: Yonhap
