”Att jaga och äta älg har blivit allt populärare”
Peter Letmark

Älgjakten är väldigt traditionell av sig. Det gör att den är särskilt eftertraktad. Den handlar också om ett stort och fascinerande vilt som jagas med löshund.

Samarbetet med hunden är en stor del av själva jakten. Många tycker att de nu kan ge något tillbaka till sin hund efter att som hunden har gett en under året, tycker Mariana Skoglund.

Vad ska du själv göra?

– Jag är med i ett jaktlag i Nordvärmland som har valt att inte ha någon septemberjakt eftersom det är så varmt i år. Vi väntar till senare eftersom vi inte har något kylrum. Det är lättare att ta vara på köttet i oktober då det är kallare.

När man har skjutit en älg måste man ta ut innanmätet. Det kan göras direkt i skogen eller i ett slakteri beroende på hur nära det är.

Sedan ska djuret hängas upp och flås, för att sedan hängas så att köttet får möras. Ofta görs det i en slaktbod som kan vara en gammal ladugård eller något annat.

– Då ska det helst vara en genomsnittlig dygnstemperatur på tio grader i fyra dygn för att det ska bli bra.

Älgkött har blivit allt mer populärt på tallriken, enligt Mariana Skoglund.

I år räknar Svenska jägarförbundet att 80.000—90.000 älgar kommer att få sätta livet till under hela jaktsäsongen som varar fram till februari nästa år.

Det väntas ge omkring 11.000—12.000 ton älgkött.

– Det finns ett ökat intresse för viltkött. Det hänger ihop med att det är klimatsmart mat och att man brukar en naturresurs på ett hållbart sätt.

Viltkött är också hälsosam eftersom den inte innehåller lika mycket fett som nötkött, enligt Mariana Skoglund. Hon tycker inte att det är någon större skillnad i smak mellan olika älgar. Bara att älgtjurarna är litet magrare och torrare i köttet under själva brunstperioden. Och att köttet från ett ungdjur är mindre segt.

Läs också: ”Jakt handlar om så mycket mer än att döda”

– Ett kalvkött är ljusare och kan vara mindre segt, men det är ingen större smakskillnad.

I takt med att viltköttets popularitet har ökat i butikerna kan man också se ett ökat intresse för jakt i de yngre generationerna, menar Marina Skoglund.

– Det lockar ungdomar på ett helt annat sätt i dag.

Det har också blivit en trend hos kvinnor att jaga. I Sverige finns cirka 300.000 jägare, varav nästan 18.500 är kvinnor.

– Det är en liten grupp som hela tiden växer. Det hör ihop med allt det som vi har pratat om, att det är både spännande och hållbart.

Varför jagar du?

– Jag är född i en jägarfamilj i södra Värmland och jakten var en stor del i vår vardag. Här använde man folkdrev med hela familjer som ställer upp sig i linje. Sedan gick man framåt och tjoade i skogen.
