Regeringen kallar polisen för svar om Eliasson
Ossi Carp

Polisens personal- och lönesystem Palasso hade allvarliga problem och under våren 2015. Då läget var så akut att det riskerade att haverera, beslutade myndighetschefen Dan Eliasson av snabbhetsskäl att frångå den kryptering som Försvarsmakten ska godkänna – bara regeringen får strunta i säkerhetsskyddsförordningen. Palasso innehåller polisanställdas namn, personnummer, löner, anhöriga och barn.

Läs mer: Rikspolischefen bröt mot säkerhetsskyddsförordningen

Ännu saknas Eliassons egna kommentater till beslutet, men många har frågor och under onsdagsförmiddagen ska företrädare för polismyndigheten till justitiedepartementet för att svara på regeringens frågor. Polisen inskärpte på onsdagen i ett pressmeddelande att inga hemliga personuppgifter har läckt ut till obehöriga och att det som ska vara skyddat också har varit det:

”Myndighetsbeslutet som har fattats speglar att it-avdelningen getts rätten att använda datanät inom polisens kontroll för att sända hemliga uppgifter krypterade på annat sätt än genom försvarsmaktskrypto. Det är i enlighet med 13§ säkerhetskyddsförordningen. Beslutet är dock otydligt formulerat och har därför feltolkats. Det är beklagligt.”

Läs mer: It-skandalen på Transportstyrelsen

Flera har tidigt dragit paralleller mellan denna händelse och it-skandalen på Transportstyrelsen där generaldirektör Maria Ågren, också under våren 2015, beslutade att göra avsteg från lagens krav på säkerhetskontroll av den utländska personalen, för att snabba på processen. Ågren fick lämna sin post och fick70 dagsböter för grov oaktsamhet genom att röja sekretessbelagda uppgifter.

Artikeln uppdateras.
