Rånare skenavrättade offer i Borås
TT

– Vi jobbar så hårt vi kan med detta. Men jag kan inte gå in på vad vi gör, säger polisens spaningsledare Hans Andrén till BT.

Många av rånen har genomförts på fredags- och lördagsnätter när krogar börjat stänga och offren varit på väg hem. Rånaren, eller rånarna, har bland annat gjort mantelrörelser med pistoler och tryckt av dessa mot offrens huvuden men utan att skott avlossats.

I flera av fallen har det rört sig om mer än en gärningsman, men polisen misstänker att en person ligger bakom flera av rånen. Hans Andrén vill dock inte att folk ska vara rädda för att vistas ute i Borås om nätterna.

– Det är klart att man bör vara försiktig. Men det är ju farligt att säga att människor inte ska ge sig ut nattetid. Det får inte bli för upphaussat.
