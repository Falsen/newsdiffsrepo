Död person hittad i utbrunnen bil i Åtvidaberg
Carl-Johan Kullving

Räddningstjänsten, ambulans och polis larmades om en kraft bilbrand strax innan klockan 20 på måndagskvällen. Enligt vittnet som ringde skulle det befinna sig en person i bilen.

När räddningstjänsten kommer till platsen står bilen i fulla lågor och släckningsarbetet startar. När polisen kommer till platsen anträffas en död person som inte går att identifiera i bilen. Platsen är avspärrad och kroppen ska skickas till Rättsmedicin för obduktion.

– Det är det vi vet i nuläget. vi håller på på platsen där och försöker få klarhet i vad som har hänt. Vi kommer göra en undersökning och få dit kriminaltekniker också. Vi har inte så mycket att gå på i nuläget, men vi har öppnat en förundersökning rörande vållande till annans död. Sen får den här utredningen visa om det är ett brott överhuvudtaget. Vi har ju anledning att misstänka att det kan vara ett brott, säger Lars Göran Nilseryd, vakthavande befäl på polisen i Östergötland.

Vet ni vem ägaren till bilen är?

– Det är uppgifter som inte går att kommentera i nuläget.

Artikeln uppdateras.
