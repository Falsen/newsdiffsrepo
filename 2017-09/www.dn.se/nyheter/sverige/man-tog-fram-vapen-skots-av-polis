Man tog fram vapen – sköts av polis
TT

Föraren träffades av skott och var vid medvetande under färden till sjukhus i Jönköping för vård, enligt polisen.– Vi skulle kontrollera ett fordon som vi hade fått vetskap om färdades på E4 söderut. Två polispatruller samverkade och stoppade den här bilen, säger vakthavande befäl Magnus Holmström vid polisen, region Öst.

– När en av polismännen är på väg fram för att samtala med föraren så tar han fram ett skjutvapen och det uppstår en situation som är väldigt hotfull, så en av polismännen tvingas att använda sitt tjänstevapen och skjuter mot föraren, som träffas av skott, säger Magnus Holmström.

Det är inte känt var på kroppen mannen träffades. Skadeläget är oklart.

Vapnet som mannen hade var ett jaktgevär. Dess funktionsduglighet ska nu undersökas av Nationellt forensiskt centrum i Linköping.

Händelsen inträffade vid 02-tiden. Polisen ville prata med föraren för att se hur han mådde, sedan anhöriga slagit larm till polisen och varit oroliga. Det fanns ingen brottsmisstanke mot mannen, som var ensam i bilen.

Mannen är nu misstänkt för hot mot tjänsteman och rattfylleri.
