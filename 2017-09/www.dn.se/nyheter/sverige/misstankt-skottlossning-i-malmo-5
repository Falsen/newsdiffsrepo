Misstänkt skottlossning i Malmö
Carl-Johan Kullving

Polispatrullen hörde smällarna vid 18:40-tiden på måndagskvällen och såg sedan en bil lämna området. En annan polispatrull fick strax därefter syn på den misstänkta bilen och kunde få stopp på bilen och kontrollera förare.

– Vid halvsjutiden är det en polisen som uppfattar två smällar mot Industrigatan-hållet. Han får därefter syn på en bil som kör ifrån där smällarna kom. Han meddelar det till övriga kollegor. Efter en stund är det en annan polispatrull som får syn på den bilen vid Västra Sorgenfri. I bilen finns en man som senare grips och när det görs kontroll på Industrigatan och då ser man skador på en fasad och en bil. Fasaden är en byggnad som inte är ett bostadshus, säger Calle Persson, informatör på polisen region syd.

När polisen sedan kommer till den troliga brottsplatsen på Industrigatan ser de skador på en fasad och en bil. Platsen spärras av för att en teknisk undersökning ska genomföras. Mannen i personbilen grips.

– Teknisk undersökning ska ske på platsen där skadorna påträffades. Vi tror att det är en skottlossning men vi vill få det bekräftat. Vi reder ut vem som kan vara målsägare, säger Calle Persson.

Hade mannen någon typ av vapen i bilen?

– Inget vapen hittat, säger han.

Artikeln uppdateras.
