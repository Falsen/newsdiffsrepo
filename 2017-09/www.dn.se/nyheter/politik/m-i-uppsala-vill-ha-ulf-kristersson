M i Uppsala vill ha Ulf Kristersson
Marcus Andersson

– Vi tycker att han företräder väljarna i Uppsala på ett väldigt gott sätt. Han är stark i jobbfrågan, i frågan om integration och de ekonomiska frågorna. De frågorna är väldigt viktiga i tillväxtregionen Uppsala, säger Fredrik Ahlstedt, vice förbundsordförande för Moderaterna i Uppsala län.

Kristersson har nu ett mycket starkt stöd inför extrastämman den 1 oktober. Senast på måndag måste alla län ha lämnat sina förslag till valberedningen.

Styrelsen i Uppsala var eniga om beslutet.

– Ulf har pluggat och bott i Uppsala i flera år tidigare, så vi känner till honom väl, säger Fredrik Ahlstedt.

Ahlstedt tror att Ulf Kristersson kan vara precis vad som krävs för att vända partiets negativa trend.

– Jag tror att han har stora möjligheter att lyfta opinionssiffrorna inför valet och samtidigt öka tydligheten i våra viktiga profilfrågor. Hittills har han också varit väldigt tydlig med att stänga SD-dörren, säger han.
