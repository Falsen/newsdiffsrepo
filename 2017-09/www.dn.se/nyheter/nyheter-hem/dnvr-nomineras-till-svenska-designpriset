DN.VR nomineras till Svenska Designpriset
Martin Jönsson

I december 2016, strax efter att vr-glasögon usetts till Årets julklapp, lanserade Dagens Nyheter appen DN.VR, för att presentera redaktionella berättelser på ett helt nytt sätt.

I vr, eller virtual reality, förflyttas betraktaren till en miljö som kan betraktas i 360 grader. Det gör att du kan "snurra runt i bilden" och se vad som händer framför, bakom, bredvid, under och över dig. Det går att ta del av innehållet i mobiltelefonen, men upplevelsen är som bäst med någon form av headset/glasögon, där de enklaste finns att köpa för 50-100kr.

– Vr-berättandet passar väldigt väl för Dagens Nyheter, som har en stark position när det gäller bildjournalistik och storytelling. I det här formatet kommer besökaren närmare själva upplevelsen. Vi tar med läsaren till platser hon annars inte kan komma, säger Martin Jönsson, projektledare för DN.VR.

I nuläget finns tio olika upplevelser i DN:s vr-app, plus tre engelskspråkiga versioner. De presenteras närmare i appen och på sajten dn.se/vr: här tas besökaren med till Nordkorea, till ett flyktingläger i Serbien, ner under ytan med gruvdykare och upp i luften tillsammans försvarets spaningsplan. För att nämna några exempel.

Vr-appen och vr-sajten har uppmärksammats internationellt och nominerats till flera priser. Just nu är den nominerad till Svenska Designpriset, för formgivningen, framtagen av Lotta Ek och Jenny Johansson.

Svenska Designpriset är en tävling i design som är öppen för alla som arbetar med grafisk design och formgivning.DN.VR är nominerad i kategorin Redaktionell digital.

Den som vill rösta går in på Designprisets hemsida. Röstningen är öppen till 18 september.
