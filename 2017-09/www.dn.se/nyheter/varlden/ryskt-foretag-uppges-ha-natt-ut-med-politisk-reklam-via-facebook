Ryskt företag uppges ha nått ut med politisk reklam via Facebook
DN

Facebook uppger att man spårat annonsförsäljningen, som ska ha varit en 100.000-dollaraffär, till en så kallad trollfabrik som tidigare enligt uppgift gjort sig känd för att sprida propaganda för Rysslands maktcentrum Kreml, rapporterar tidningen Washington Post.

I en mindre del av annonserna, som ska ha börjat dyka upp sommaren 2015, namnges direkt Republikanernas presidentkandidat Donald Trump och Demokraternas Hillary Clinton, enligt Facebooks företrädare. Huvudsyftet med annonseringen ska ha varit att pressa på med budskap om åtskiljande frågor, såsom rätten att inneha vapen, rädsla för invandrare, homosexuellas rättigheter och rasdiskriminering.
