Trumps son: Jag fascinerades av ryskt erbjudande – men inget var användbart
Kalle Holmberg

Det är tidningen New York Times som på torsdagen avslöjar innehållet i ett uttalande som Trump Junior ska ha överlämnat till senatens utredare i samband med att han på torsdagen hördes om de påstådda överläggningarna mellan Donald Trumps kampanjorganisation och ryska kontakter under valrörelsen i USA förra året.

Uppgifterna om Clinton, som då var på väg att bli nominerad som Demokraternas presidentkandidat, uppfattades av Trump Junior som viktiga att komma över, då de skulle kunna bidra till en bedömning av ”Hillary Clintons lämplighet att inneha presidentposten i USA”.

När Trump Junior väl studerat materialet kom han fram till att det inte innehöll något av värde. I uttalandet säger presidentens son:

”Mötet gav ingen meningsfull information, det kom aldrig att handla om det som hade förutskickats”, säger Donald Trump Junior i uttalandet.
