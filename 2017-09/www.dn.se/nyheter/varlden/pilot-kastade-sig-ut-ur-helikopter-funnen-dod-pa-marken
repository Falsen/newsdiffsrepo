Pilot kastade sig ut ur helikopter – funnen död på marken
Kalle Holmberg

På måndagseftermiddagen påträffades armépiloten död i ett skogsområde ett par mil sydväst om Liège. Det antas handla om ett självmord – ett självmord som hade kunnat betyda döden för flera andra personer.

Andrepiloten uppges ha varit upptagen med övervakning av de tre fallskärmshopparna, då piloten plötsligt släppte spakarna, öppnade dörren intill sig och kastade sig ut i lufthavet. Han hade ingen fallskärm på sig. Avståndet till marken ska ha varit flera hundra meter.

I momentet som följde hade den förarlösa helikoptern börjat dyka. Men andrepiloten, som blev varse att hans kollega var försvunnen, lyckades i sista stund ta över spakarna och få kontroll över maskinen, en Agusta A-109, och räta upp den.

Åklagarmyndigheten uppger för etermediebolaget RTL:s nyhetssajt att man inväntar resultatet från den preliminära obduktionsrapport som rättsläkare kommer med, innan några närmare slutsatser kan dras av händelseförloppet.
