Gerilla går med på vapenvila inför påvebesök
Henrik Brandão Jönsson

Han har träffat den colombianska regeringens fredsförhandlare i grannlandet Ecuador och kommit överens att fredsförhandlingarna, som inleddes förra året, kommer att intensifieras under vapenvilan. Fortfarande befinner sig dock parterna långt ifrån varandra.

Läs mer: Farc lanserar politiskt parti

– Det här är en tillfällig vapenvila, men det är ändå ett stort steg för att skapa förtroende, sa regeringens förhandlare Juan Camilo Restrepo.

Den marxistiska ELN-gerillan bildades 1964 för att göra Colombia till ett rättvisare samhälle och har som mest haft 5 000 gerillasoldater, men har i dagsläget endast 2 000 soldater. Gerillagruppen är inte involverad i kokainproduktionen utan har koncentrerat sig på att försörja sin marxistiska kamp genom att bomba oljeledningar och utpressa utländska gruvbolag på pengar.

ELN har satt i system att kidnappa utländska oljearbetare och sköt i förra veckan ihjäl en rysk man som, enligt gerillan, stulit en handgranat och försökt fly från lägret i djungeln. Gerillan hävdar att han var en tjuvjägare som försökte smuggla giftiga grodor till Ryssland.Vi kommer att upphöra med kidnappningar och olika typer av frihetsberövande av både colombianer och utlänningar.

Colombias president Juan Manuel Santos, som förra året fick Nobels fredspris för sitt fredsavtal med Farc-gerillan, gläds av vapenvilan, men är bekymrad över att fredsförhandlingarna inte går lika snabbt som han väntat sig.

Farc, som var landets största gerillagrupp, lämnade in sina sista vapen i somras och tusentals före detta gerillasoldater försöker nu integreras i det civila samhället. Om inte det lyckas finns det en risk att missnöjda Farc-soldater söker upp ELN och går med i deras gerilla.

Juan Manuel Santos, som avgår nästa år, har ont om tid på sig att få genom ett fredsavtal med ELN.

– Prioriteten är att skydda civila liv och därför kommer kidnappningar, attacker mot oljeledningar och andra fientligheter mot civilbefolkningen upphöra under vapenvilan, försäkrade han vid ett tal inför påvens besök.

För att förbättra förhandlingsklimatet har Juan Manuel Santos lovat att upphöra med all militär aktivitet i de regioner som ELN-gerillan håller till, att förbättra skyddet för fackföreningsledare, samt att ge ELN:s fångar bättre villkor i fängelserna.

Påve Franciskus landar i morgon kväll i Colombia och kommer under fem dagar att besöka Bogotá, Villavicencio, Medellín och Cartagena. Senast en påve besökte Colombia, som har Sydamerikas andra största katolska befolkning, var för nästan 30 år sedan när Johannes Paulus II predikande om fred i huvudstaden Bogotá.

I stället för att följa påvens budskap trädde Colombia under de följande åren in i sin mörkaste historia då militären, gerillagrupper och knarkkarteller dödade nästan en kvarts miljon människor och gjorde Colombia till ett av världens mest våldsamma länder.

Amerikanska staternas organisation välkomnar nyheten om vapenvilan som inte antagligen hade inträffat nu om det inte varit för påve Franciskus besök.

– Vapenvilan är en tydlig signal mellan parterna och ett viktigt steg för att Colombia ska nå en fullständig fred, säger Luis Almagro, ordförande i Amerikanska staternas organisation.
