Schweiz: Vi och Sverige kan medla i Nordkoreakrisen
Ossi Carp

– Jag tycker verkligen att det är dags för dialog. Vi är beredda att erbjuda våra tjänster som medlare. Jag tror att de närmaste veckorna kommer hänger mycket på hur USA och Kina kan påverka i denna kris. Därför tror jag att Schweiz och Sverige kan spela en roll bakom kulisserna, säger Doris Leuthard enligt Reuters.

Schweiz president passar på att varna nyckelfigurerna Kina och USA för att inte överreagera i det spända läget som bara tilltagit den senaste tiden med nordkoreanska provsprängningar, sydkoreanska stridsövningar och hot om militära åtgärder från USA. Sverige är sedan 1995 skyddsmakt för bland andra USA och sköter därför de amerikanska diplomatin i Nordkorea.

För bara ett par veckor sedan sade utrikesminister Margot Wallström till SVT Nyheter att Sverige kan ta ett ännu större ansvar i medlandet mellan USA och Nordkorea. Högt uppsatta diplomater från de bägge länderna träffas regelbundet i Sverige och den sortens möten har skett allt tätare, berättade Torkel Stiernlöf för DN förra året.

– Jag tror att det är vår roll, att se vilka olika möjligheter vi kan hitta, eftersom... ja, Twitter kommer inte att vara rätt verktyg. Detta måste ske mycket diskret, säger Doris Leuthard.
