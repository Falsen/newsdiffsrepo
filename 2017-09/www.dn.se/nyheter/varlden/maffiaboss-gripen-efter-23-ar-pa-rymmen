Maffiaboss gripen efter 23 år på rymmen
Ossi Carp

Jakten på Morabito intensifierades för ett halvår sedan då underrättelsearbetet upptäckte att han skaffat uruguayanska id-handlingar under den falska brasilianska identiteten Francisco Capeletto. Upptäckten gjordes sedan han registrerat sin dotter vid en skola under eget namn. Vid en husrannsakan i hans bostad i semesterorten Punta del Este påträffades en mängd mobiltelefoner, vapen, kreditkort och kontanter.

Morabito har ett 30-årigt fängelsestraff att vänta efter utlämningen till Italien där han är dömd för att bland annat ha bedrivit en omfattande narkotikahandel från Sydamerika till Milano som drog in många tiotals miljoner kronor mellan 1988 och 1994. Rocco Morabito flyttade sin verksamhet från uppväxtorten Africo Nuovo, där ’Ndrangheta har sitt ursprung.
