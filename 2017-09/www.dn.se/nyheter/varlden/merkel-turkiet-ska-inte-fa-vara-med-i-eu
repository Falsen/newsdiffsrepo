Merkel: Turkiet ska inte få vara med i EU
Carl-Johan Kullving

Under söndagskvällens tv-debatt mellan socialdemokraten Martin Schulz och förbundskansler Angela Merkel kom ett klart besked om de frostiga relationerna mellan EU och Turkiet.

– Det är ett tydligt faktum att Turkiet inte ska bli medlem i EU. Jag ska prata med mina EU-kollegor för att se om vi kan nå en gemensam ståndpunkt där vi avslutar samtalen om turkiskt medlemskap, sade Angela Merkel enligt nyhetsbyrån Reuters.

Förbundskanslerns uttalande kan försämra relationen ytterligare mellan de två NATO-allierade länderna, som varit än mer kylig sedan turkiska presidenten Tayyip Erdogans försökt stoppa oppositionen och fängslat journalister efter förra sommarens kuppförsök. Tolv tyska medborgare sitter fängslade i Turkiet av politiska skäl, varav fyra har dubbla medborgarskap.

Läs mer: Tittarnas dom: Merkel vann tv-duellen

Sedan 2005 har EU fört samtal med Turkiet för att eventuellt utvidga handelsunionen ytterligare, men samtalen har den senaste tiden avtagit. Samtalen inleddes innan Angela Merkel tillträdde som förbundskansler och hon har fram tills nu varit tydlig med att samtalen ska fortsätta.

Även Danmarks statsminister Lars Løkke Rasmussen öppnar för att stoppa medlemsförhandlingarna med Turkiet.

”Det är helt naturligt att granska EU:s politik mot Turkiet, som förbundskansler Merkel gjorde. Man kan med full rätt ställa frågan om det är någon mening med att ha en medlemskpasprocess med ett land som rör sig så långt ifrån EU:s värderingar om demokrati, rättstatsprinciper, frihet och mänskliga rättigheter.” skriver han i en kommentar till den danska tidningen Politiken.

Turkiska regeringens presstalesperson Ibrahim Kalin var inte nöjd med Angela Merkels uttalande.

”Det är inte en slump att vår president Erdogan var debattens huvudämne. Tyskland och Europas attackerar Turkiet/Erdogoan genom att ignorera viktiga och brådskande problem återspeglar deras minskande horisonter. Vi hoppas att den problematisa atmosfären som gjorde de tysk-turkiska relationens till offer för denna smala politiska horisont kommer att upphöra” skriver han på twitter, enligt nyhetsbyrån Reuters.
