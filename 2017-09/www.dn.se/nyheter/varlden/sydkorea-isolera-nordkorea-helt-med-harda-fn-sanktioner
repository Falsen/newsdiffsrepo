Sydkorea: Isolera Nordkorea helt med hårda FN-sanktioner
Juan Flores

Sydkorea, Kina, FN, Ryssland, Japan - ledare över hela världen fördömde i starka ordalag Nordkoreas provokativa vätebombstest på söndagen.

Efter ett krismöte i den sydkoreanska statsledningens säkerhetsråd bedyrade regeringen att man kommer att trycka på för ”nya och de starkaste sanktionerna hittills” genom FN, så att kommunistlandet ”helt isoleras”.

”Presidenten Moon Jae In sade att Nordkorea aldrig kommer att tillåtas att fortsätta att utveckla sin kärnvapen- och missilteknologi”, sade säkerhetsrådgivaren Chung Eui Yong på en presskonferens, enligt den sydkoreanska nyhetsbyrån Yonhap.

– Nordkorea har begått ett absurt strategiskt misstag som kommer att ytterligare isolera landet från det internatinoell samfundet, säger Moon Jae In, enligt CNN.



Sydkoreas president Moon Jae In: ”Nordkorea har begått ett absurt strategiskt misstag.” Foto: AFP, AP

Sydkorea trycker dock på att det är en diplomatisk lösning som man eftersträvar.

Även Nato-chefen Jens Stoltenberg fördömer testet. ”Det är ännu en flagrant överträdelse av upprepade FN-resolutioner” skriver han i ett uttalande. I strongly condemn North Korea's nuclear test. #NATO calls on Pyongyang to abandon its nuclear program. https://t.co/jkZeUG6rqQ— Jens Stoltenberg (@jensstoltenberg) 3 september 2017

Att Nordkorea spränger en vätebomb bara timmar innan Kina står värd för ett internationellt toppmöte med de så kallade BRIC-länderna (Brasilien, Ryssland, Indien, Kina och Sydafrika), är en avsiktlig respektlös markering från Nordkorea, enligt analytiker.

Det ställer Kina i dålig dager eftersom landet enträget försökt övertyga Nordkorea att avstå från ytterligare test.

Kinas utrikesminister var också en av de första som i kraftiga ordalag fördömde vätebombssprängningen på söndagen.

Även Japans premiärminister var tidigt ute, och Sydkoreas premiärminister Moon Jae In kräver ”det starkaste straffet” för Nordkorea.

Sveriges utrikesminister Margot Wallstörm twittrade på förmiddagen att utvecklingen går åt fel håll, och att den internationella freden nu är mer i fara.Reports of new nuclear test by North Korea a turn for the worse. Further endangers international peace, stability. UNSC role important.— Margot Wallström (@margotwallstrom) September 3, 2017

Läs mer: Peter Wolodarski: Hotet om ett kärnvapenkrig är på riktigt.

FN:s atomenergiorgan IAEA sällade sig till fördömandena i ett uttalande på söndagen.

– Dagens kärntest i Nordkorea är en extremt beklaglig handling. Det här nya testet, som följer på de två som skedde förra året, och är det sjätte sedan 2006, är ett fullständigt åsidosättande av de upprepade kraven från det internationella samfundet, säger IAEA-chefen Yukiya Amano.
