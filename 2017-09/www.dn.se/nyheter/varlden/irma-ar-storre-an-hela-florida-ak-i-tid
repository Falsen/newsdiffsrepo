”Irma är större än hela Florida – åk i tid”
Clas Svahn

Redan i torsdags utvidgade Miami-Dade området som måste evakueras till att gälla ytterligare flera hundratusen människor. Nu börjar det bli bråttom. Irma kommer att nå Florida Keyes i morgon bitti.

För att hjälpa människor att snabbt ta sig från de hotade kuststräckorna eskorterar polisen tankbilar till bensinstationerna för att snabbt kunna fylla på pumparna så att människor ska kunna ta sig från platsen.

– Men det kommer att bli köer och det kommer att bli brist på bensin ibland, sa Rick Scott.

– Orkanen är större än hela vår delstat och kan orsaka stora och livsfarliga skador längs båda kuststräckorna. Minns Andrew för 25 år sedan som orsakade mycket svåra skador i Florida, Irma är värre. Vinden kan orsaka en till tre meter höga vågor vilket är livsfarligt, sa guvernör Scott i en direktsänd uppmaning.

– Vägarna kommer att bli igenkorkade så åk i tid.Vi kommer inte att kunna hjälpa er när stormen väl är här.

Guvernören ska också att man har beredskap på plats för att så snabbt som möjligt få igång strömmen om den skulle försvinna.
