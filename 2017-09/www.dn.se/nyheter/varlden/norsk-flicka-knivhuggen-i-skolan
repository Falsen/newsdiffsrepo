Norsk flicka knivhuggen i skolan
Ossi Carp

Den misstänkta gärningsmannen ska ha sökt upp 16-åringen i skolans aula, där de hamnade i bråk och skolkamrater fick skilja dem åt strax före 11-tiden på måndagen. En stund senare ska han ha kommit till flickans klassrum och huggit henne med kniv i överkroppen flera gånger.

Polisen kunde snart gripa den misstänkte i ett villaområde 500 meter från skolan efter att han attackerats av polishund. Kniven som tros ha använts är beslagtagen.

Den misstänkte ska ha något slags relation till flickan, enligt polisen som tror att han ensam begått brottet och att hon inte var slumpvist utvald. Minst tio elever och lärare blev vittnen till händelsen, och förhör med dem pågår.
