Enkät: Vilken är den viktigaste valfrågan för dig?
Jens Littorin

Liv Parnemo, 40, försvarsanställd

- Miljö. Men för många antar jag att invandringsfrågan kommer att stå i centrum. Jag har nästan bestämt mig för hur jag ska rösta. Jag vet i alla fall vilken sida det blir.

Caroline von Hoyningen-Huun, 47, arbetar med design

- Hållbarhet och då menar jag hela samhället. Det här landet är för beroende av oljan och planerna på att leta olja i Lofoten är helt galna.

Anders Ese, 38, stadsplanerare

- För mig är ideologi viktigare än sakfrågor. Det är alldeles för lite ideologi i det här valet.

Finn Lewin, 66, teaterarbetare

Skatt- och invandringsfrågan tycker jag är viktigt. Jag betalar gärna mer i skatt och jag gillar inte den retorik som Fremskrittspartiet har när det gäller invandringen. Jag vill byta regering.

Kari Aasen, 59, sjuksköterska

Kommunsammanslagningen. Vi måste få färre kommuner för de små klarar inte att göra allt de ska. Men ärligt talat tycker jag det är mest småsaker som diskuteras i det här valet. Jämfört med många andra har vi det väldigt bra i Norge.
