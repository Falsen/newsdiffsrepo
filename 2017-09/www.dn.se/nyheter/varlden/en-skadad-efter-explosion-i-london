En skadad efter explosion i London
Carl-Johan Kullving

Explosionen inträffade vid klockan 19 lokal tid, klockan 20 svensk tid, på torsdagskvällen. En man skadades i explosionen och flera personer sökte snabbt skydd på Oxford Street, som är en livlig shoppinggata i hjärtat av den brittiska huvudstaden.

Enligt den brittiska tidningen The Sun uppger Scotland Yard att explosionen inträffade i ett elskåp.

Både polis och räddningstjänst kallades till platsen. Den skadade mannen ska ha fått lindriga skador. Enligt den brittiska tidningen The Telegraph har området kring explosionen spärrats av.

På platsen syntes rök och flera personer drabbades av panik, enligt ett vittne som The Sun pratat med.

Säkerhetsläget i Storbritannien är högt efter att landet under det senaste året drabbats av flera terrordåd.

Artikeln uppdateras.
