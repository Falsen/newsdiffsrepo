Oppositionen ropar fusk i Angola
TT-AFP

I valet den 23 augusti fick den avgående presidenten José Eduardo dos Santos MPLA preliminärt över 61 procent av rösterna, vilket skulle ge partiet en stabil majoritet, 150 av parlamentets 220 platser.

Valkommissionen ska redovisa det exakta resultatet på onsdag, men inför det hänvisar Unita med flera partier bland annat till ”oegentligheter” när de kräver en omräkning.

Den nu 75-årige dos Santos har styrt Angola sedan 1970-talet, och anklagas för att ha låtit landet genomsyras av korruption. Om partiets seger står sig väntas han efterträdas av försvarsminister João Lourenço.
