Båt från Medelhavet ska rädda rohingyas
Ossi Carp

”Det pågår en dödlig massutvandring vid gränsen mellan Burma och Bangladesh”, skriver Moas-chefen Regina Catrambone i ett öppet brev om den Malta-baserade organisationens beslut att skifta sitt fokus österut. Under de åren som verksamma i Medelhavet har 40.000 barn, kvinnor och män räddats, enligt MOAS, men i synnerhet det oklara säkerhetsläget för flyktingar i Libyen och Europa har fått dem att tills vidare avbryta hjälpinsatsen där.

I stället ska man fokusera på den pågående krisen i Burma där den muslimska rohingya-gruppen utsätts för ”långtgående diskriminering, förföljelse och allvarliga kränkningar av mänskliga rättigheter”, som svenska UD sammanfattar det. Den senaste tiden har hundratals personer, inklusive barn, dödats av säkerhetsstyrkor sedan mitten av augusti har över 120.000 flytt till FN:s redan överbefolkade flyktingläger i det nordliga grannlandet.

Bara det senaste dygnet har 37.000 människor kommit, vilket är det högsta antalet sedan oroligheterna började den 25 augusti.

En lång rad länder har, liksom FN:s flyktingorgan UNHCR, fördömt den burmesiska statens systematiska våld och en särskild press läggs på landets främsta statsråd, den i sammanhanget mycket lågprofilerade Aung San Suu Kiy som tilldelades Nobels fredspris 1991 för sin ”icke vålds-kamp för demokrati och mänskliga rättigheter”. I söndags vädjade 2014 år fredspristagare Malala Yousafzai till henne att ta bladet från munnen. My statement on the #Rohingya crisis in Myanmar: pic.twitter.com/1Pj5U3VdDK— Malala (@Malala) September 3, 2017

Rohingya-gruppen i Burma uppgår till dryga miljonen och är främst bosatt i Rakhinestaten söder om den bangladeshiska andrastaden Chittagong. Trosinriktningen är sunnidominerad med inslag av sufism.

Trots att de funnits i landet i många generationer betraktas de som illegala invandrare sedan 1982. De får inte resa utan särskilda tillstånd, äga mark eller föda fler än två barn.

2012 blossade våldsamheter upp efter det att tre muslimska män påstods ha våldtagit och mördat en buddhistisk kvinna. Som svar tog ett gäng buddhistiska män lagen i egna händer, slog ihjäl tio muslimer på en buss och efter detta eskalerade konflikten.

Den jättelika flyktingströmmen kommer efter att gerillagrupper attackerade polisposteringar och militärbaser i delstaten Rakhine, där närmare en miljon människor ur den förföljda muslimska minoriteten rohingya lever. Sedan dess har minst 400 människor dödats i den offensiv som militären svarat med.

Myndigheterna i Burma skyller oroligheterna på gerillagrupperna, medan flyende och människorättsgrupper anklagar militären för att medvetet tvinga bort befolkningsgruppen.

Läs mer: Malala Yousafzais kräver att Burmas statskansler Aung San Suu Kyi agerar mot våldet
