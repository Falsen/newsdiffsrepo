SAS-pilot fick fängelse – försökte flyga onykter
Clas Svahn

Det var i våras som piloten var på väg ombord på ett flygplan som skulle flyga från Oslo Gardermoen till en internationell destination, skriver Romerikes Blad som läst domen.

Piloten stoppades då vid gaten i en rutinkontroll och ett blodprov som sedan togs visade att piloten hade 0,64 promille i blodet. Enligt domen hade piloten haft så mycket som 0,92 promille när tjänstgöringen började.

Flygplanet kunde avgå 45 minuter efter utsatt tid med en annan pilot ombord, skriver den danska flygsajten Check-In.

Piloten har erkänt att han druckit alkohol och har sedan dess sagt upp sig från sin tjänst på SAS, skriver tidningen. Piloten dömdes till fem månaders fängelse ovillkorligt.
