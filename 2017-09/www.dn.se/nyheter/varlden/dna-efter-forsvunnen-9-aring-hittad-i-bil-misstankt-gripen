DNA efter försvunnen 9-åring hittad i bil – misstänkt gripen
Ulrika By

Nioåriga Maëlys De Auro försvann från en bröllopsfest i Pont-de-Beauvoisin, i sydöstra Frankrike, för drygt en vecka sedan.

I en dryg vecka har det inte funnits ett enda konkret spår efter flickan, som sågs senast på en parkering intill den lokal där bröllopsfesten hölls.

Läs mer: ”9-årig flicka försvunnen från bröllopsfest”

Hittills har två olika män gripits misstänkta för inblandning i flickans försvinnande. Båda männen släpptes dock i lördags och åklagaren höll en presskonferens där han meddelande att man nu skulle ”gå till botten med varenda spår efter flickan”.

Under helgen har över tusen personer i den lilla staden Pont-de-Beauvoisin, som ligger i Isère, sydöstra Frankrike, deltagit i sökandet efter flickan.

På måndagsmorgonen stod det klart att en av de män, 34 år gammal, som tidigare gripits och släppts, återigen gripits. Enligt  Franceinfo som anger en person med insyn i utredningen, har dna-spår påträffats på ”flera objekt” som tillhör mannen. Enligt Le Parisien hittats spåren i mannens, av polisen redan genomsökta, bil.

Bilen ska mannen mycket nogsamt ha tvättat efter Maëlys De Araujos försvinnande, ett faktum som polisens utredare redan under utredningens första dagar funnit misstänkt.

34-åringen fortsätter förneka all inblandning i flickans försvinnande, även ställd inför det faktum att man hittat dna-spår i hans bil. Det nya gripandet ger nu polisen större befogenheter att undersöka mannens tillhörigheter, hans telefoner och datorer.

Utredarna hoppas också att fyndet av dna ska få fler personer att vilja berätta för utredarna vad de vet, uppenbarligen tror man inte att alla inte riktigt berättat allt de vet. Många av vittnesmålen – polisen har hört 250 personer – har gått isär.

Nioåriga Maëlys De Araujo försvann den 26 augusti, från ett stort bröllop med 180 gäster. Den nu gripne 34-åringen var inte gäst på själva festen, men blev, under kvällens gång inbjuden av den nygifte mannen, att inta desserten med det stora sällskapet.

Den nu gripne mannen är sedan tidigare känd av polis.
