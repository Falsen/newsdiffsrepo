DNA efter försvunnen 9-åring hittad i bil – misstänkt gripen
Ulrika By

Nioåriga Maëlys De Auro försvann från en bröllopsfest i Pont-de-Beauvoisin, i sydöstra Frankrike, för drygt en vecka sedan.

I en dryg vecka har det inte funnits ett enda konkret spår efter flickan, som sågs senast på en parkering intill den lokal där bröllopsfesten hölls. På måndagsförmidagen erkände den 34-åring, som gripits misstänkt för inblandning i hennes försvinannde två gånger under en vecka,  att flickan klivit in i hans bil.

Läs mer: ”9-årig flicka försvunnen från bröllopsfest”

Han erkände efter att polisen på söndagen gjort dna-fynd i mannens bil. Vad som hänt efter att flickan klivit in i bilen är fortfarande inte känt.

Sedan Maëlys De Araujo försvann har två olika män gripits misstänkta för inblandning i flickans försvinnande. Båda männen släpptes dock i lördags och åklagaren höll en presskonferens där han meddelande att man nu skulle ”gå till botten med varenda spår efter flickan”.

Under helgen har över tusen personer i den lilla staden Pont-de-Beauvoisin, som ligger i Isère, sydöstra Frankrike, deltagit i sökandet efter flickan.

På måndagsmorgonen stod det klart att en av de män, 34 år gammal, som tidigare gripits och släppts, återigen gripits. Enligt  Franceinfo som anger en person med insyn i utredningen, har dna-spår påträffats på ”flera objekt” som tillhör mannen. Enligt Le Parisien hittades spåren i mannens, av polisen redan genomsökta, bil.

Bilen ska mannen mycket nogsamt ha tvättat efter Maëlys De Araujos försvinnande, ett faktum som polisens utredare redan under utredningens första dagar funnit misstänkt.

34-åringen har hittills förnekat all inblandning i flickans försvinnande, men ställd inför det faktum att man hittat dna-spår i hans bil erkände han på måndagsförmiddagen att hon varit i bilen.

Utredarna hoppas nu att fler personer kommer att vilja berätta vad de vet, uppenbarligen tror man inte att alla inte riktigt berättat allt de vet. Många av vittnesmålen – polisen har hört 250 personer – har gått isär.

Nioåriga Maëlys De Araujo försvann den 26 augusti, från ett stort bröllop med 180 gäster. Den nu gripne 34-åringen var inte gäst på själva festen, men blev, under kvällens gång inbjuden av den nygifte mannen, att inta desserten med det stora sällskapet.

Den nu gripne mannen är sedan tidigare känd av polis.
