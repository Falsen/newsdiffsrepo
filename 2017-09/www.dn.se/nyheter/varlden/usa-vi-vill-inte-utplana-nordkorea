USA: Vi vill inte utplåna Nordkorea
Clas Svahn

Sent på söndagskvällen svensk tid höll USA:s president Donald Trump och hans vicepresident Mike Pence ett möte med det nationella säkerhetsrådet för att diskutera vad man kallar ”Nordkoreas senaste provokoation”.

I ett kort uttalande till medierna sa USA:s försvarsminister James Mattis att USA har många militära möjligheter att möta ett hot från Nordkorea och att han gjort klart för presidenten att USA också har alla möjligheter att försvara det egna landet, sina terrorier, som Guam, och landets allierade i regionen ”från vilken attack som helst”.

– Alla hot, mot oss, våra territorier eller våra allierade Japan och Sydkorea, kommer att mötas med en massiv militär respons. En respons både effektiv och överväldigande, sa Mattis.

Mattis uppmanade Kim Jung-Un att lyssna till uttalandet från FN:s säkerhetsråd att hålla Koreahalvön fri från kärnvapen och avslutade det korta uttalandet med en skarp varning till Kim Jung-Un:

– Vi vill inte utplåna ett enskild land, i det här fallet Nordkorea, men vi har som sagt många möjligheter att göra så, sa Mattis.

Nordkoreas misstänkta kärnvapenprov under söndagen fick USA:s president Donald Trump att reagera med kraft. När han under söndagen fick frågan om han kommer att attackera Nordkorea kom svaret:

– Vi får se, säger han, enligt nyhetsbyrån AP.

Frågan kom när Donald Trump precis hade kommit ut från ett kyrkobesök på söndagen, rapporterar Washington Post.

Donald Trump hade också under dagen ett möte med några av sina högst uppsatta rådgivare. Därefter stod det också klart att det kan komma kraftiga ekonomiska sanktioner mot Nordkorea: USA överväger att stoppa all handel med länder som även handlar med Nordkorea, meddelar Donald Trump i en tweet.

The United States is considering, in addition to other options, stopping all trade with any country doing business with North Korea.— Donald J. Trump (@realDonaldTrump) 3 september 2017

Tidigare på dagen skrev Donald Trump på Twitter att ”Nordkorea har utfört ett stort känvapentest”. Han syftar på den stora explosion som inträffade i norra Nordkorea på söndagen strax efter lunchtid, lokal tid, och som av den nordkoreanska regimen uppges ha varit en vätebombsexplosion. Enligt Donald Trump är både Nordkoreas uttalanden och gärningar fortsatt väldigt hotfulla och farliga för USA. North Korea has conducted a major Nuclear Test. Their words and actions continue to be very hostile and dangerous to the United States.....— Donald J. Trump (@realDonaldTrump) 3 september 2017

Donald Trump kritiserar också Kina i en uppföljande tweet, och han menar att Nordkorea är en skurkstat som har blivit ett stort hot och genant för Kina, som försöker hjälpa till i situationen men utan framgång. ..North Korea is a rogue nation which has become a great threat and embarrassment to China, which is trying to help but with little success.— Donald J. Trump (@realDonaldTrump) 3 september 2017

I ännu en uppföljande tweet menar Donald Trump att Sydkoreas försök till försoning med Nordkorea inte kommer att bli framgångsrikt. South Korea is finding, as I have told them, that their talk of appeasement with North Korea will not work, they only understand one thing!— Donald J. Trump (@realDonaldTrump) 3 september 2017

Det var ännu på söndagseftermiddagen, svensk tid, inte fastställt att söndagens kraftiga explosion i Nordkorea faktiskt var orsakat av en vätebomb, vilket Pyongyang hävdar.

Den japanska regeringen gick dock snabbt ut med att de kraftiga skakningarna i Nordkorea berodde på ett nytt kärnvapentest.

– Efter att han analyserat data från det japanska meteorologiska institutet, har den japanska regeringen dragit slutsatsen att Nordkorea utfört ett kärnvapentest, sa den japanska utrikesministern Taro Kono då, enligt CNN.
