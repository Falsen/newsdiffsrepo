FN: Assadregimen bakom saringasattack
TT-Reuters

Vid attacken släppte syriskt stridsflyg saringas över staden i Idlibprovinsen. Över 80 civila dödades, många av dem barn.

Syriens ledare Bashar al-Assad har tidigare hävdat att attacken skulle vara iscensatt av ”terrorister”.

Tidigare i sommar slog den globala antikemvapenorganisationen OPCW fast att det var nervgiftet sarin som använts i attacken. Expertgruppens utredning hade sedan tidigare avfärdats som ”partiska” av Ryssland och Iran.

I dagens rapport uppger FN:s utredare att syriska styrkor används kemiska vapen vid fler än 20 tilfällen, bland annat i attacken mot Khan Sheikhun. ”Regeringsstyrkor fortsätter att använda kemiska vapen mot civila i områden som styrs av oppositionen. I det svåraste fallet släppte syriska flygvapnet sarin över Khan Sheikhun. Dussintals dödades, varav de flesta var kvinnor och barn”, skriver de i rapporten.

De slår också fast att det rör sig om ett krigsbrott.
