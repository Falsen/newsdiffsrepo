Gunthers gåta: Pythagorasdagen
Maria Gunther

Ginny Weasley fyller år den 15 augusti. I år kom Hermione och gratulerade med en tårta formad som en rätvinklig triangel.”Vi får fira extra mycket i år, eftersom din födelsedag i år, den 15/8-17, är en Pythagorasdag! 15^2 + 8^2 = 17^2!” förklarar hon.

När inträffar nästa Pythagorasdag, där sambandet mellan år, månad och dag, i någon kombination, motsvarar Pythagoras sats, alltså a^2 + b^2 = c^2?Hur många Pythagorasdagar finns det varje sekel?
