Läkare varnar för trend på nätet – ökar risken för plötslig spädbarnsdöd
Thomas Lerner

Orsaken till den stora minskningen var att Socialstyrelsen efter en omfattande debatt och hård kritik ändrade rekommendationen för hur spädbarn skulle ligga i sängen.

Under Koreakriget i början på 1950-talet placerades amerikanska soldater på mage för att inte kvävas av sina uppkastningar. En holländsk läkare som besökt USA blev inspirerad av detta och rekommenderade att även små barn skulle ligga på mage. Råden ledde till en kraftig ökning av spädbarnsdödligheten i Nederländerna, liksom i Sverige och andra länder som också valde att följa dem.

Men efter att en engelsk studie om de negativa effekterna av att låta barn sova på magen presenterats i början av 90-talet ändrades råden till föräldrar snabbt i flera länder, men där Sverige ändå kom ganska sent i raden. Sedan råden ändrades har tusentals liv räddats. Men under senare tid har det blivit vanligt att bloggare och föräldrar, som gör inlägg i chatt-trådar på nätet, menar att det inte innebär någon fara att lägga ett spädbarn på magen – bara det är försett med ett apnélarm som ska varna om barnet får ett andningsuppehåll.Läs mer: ”Ett barns död det svåraste vi ställs inför inom vården”

Barnläkare varnar nu för att den nya trenden kan leda till att fler barn riskerar att dö. Socialstyrelsen håller också fast vid sina råd att barnen ska ligga på rygg för att förhindra plötslig spädbarnsdöd.

Det har diskuterats om en bakterie eller något virus skulle ligga bakom dödsfallen men inget har bevisats. Däremot ökar infektioner risken eftersom slem i luftvägarna försvårar andningen. En annan teori är att serotoninhalten i hjärnans nervceller kan vara en orsak.

Barnläkaren och professorn Hugo Lagercrantz varnade tidigt för faran med att låta spädbarn sova på magen. Han var också en av dem som drev på för att Socialstyrelsen skulle ändra sina råd till nyblivna föräldrar. I dag menar han att om föräldrarna bara följer dessa råd är risken för att ett barn ska dö i plötslig spädbarnsdöd så liten att den knappt går att räkna med.
