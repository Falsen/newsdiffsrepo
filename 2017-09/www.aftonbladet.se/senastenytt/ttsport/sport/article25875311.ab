Agnelli ersätter Rummenigge


Fotboll. Juventus ordförande Andrea Agnelli ersätter Karl-Heinz Rummenigge, Bayern München, som ordförande i storklubbarnas mäktiga organisation ECA, med över 200 medlemmar. Arsenals vd Ivan Gazidis fick, tillsammans med Agnelli, förtroendet att representera ECA i Uefas exekutiva kommitté.

Rummenigge tog över rollen 2008 men har valt att kliva av.

TT-Reuters
