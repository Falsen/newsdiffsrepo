Leif GW Persson: Karljäveln är en enastående ynkedom
JAN-OLOV ANDERSSON

I fredags kväll vann Leif GW Persson hederspriset på tv-branschens Kristallengala. Motiveringen handlade om ”en enastående specialistkompetens, ständigt närvarande i samhällsdebatten, parad med en popularitet i folkhemmen som saknar motstycke”.

Höst och vår pratar och analyserar han brott som ingen annan i SVT:s ”Veckans brott”.Just nu rullar andra säsongen av ”GW:s mord” i TV 4. Nästan en miljon tittare.

Kvällens program handlar om mordet på 10-åriga Engla Höglund i Stjärnsund 2008. När mördaren, långtradarchauffören Anders Eklund, greps, avslöjades det snabbt att han även hade tagit livet av Pernilla Hellgren, 31, i Falun åtta år tidigare.

Skälet att GW tog upp Pernilla-fallet i förra veckans program och Engla i kvällens program, är att det är några av de fall som har berört Leif GW Persson allra mest genom åren.

– Jag tycker ju att mordet på Engla Höglund är bland det mest onödiga som har inträffat i svensk kriminalhistoria. Det borde inte ha hänt, han borde ha gripits ganska snart efter mordet på Pernilla.Professorn i kriminologi har träffat många brottslingar genom åren. Men han är glad att han slapp träffa Anders Eklund öga mot öga.– Ja, jag har sett och hört en hel del, men jag är så jävla glad att jag slapp träffa honom, det vet i fan om jag hade kunnat bevara mitt normala goda humör då.– Jag försöker alltid tänka bort den biten för det påverkar min analysförmåga, men när det gäller honom så är det knepigt. Han är en jävla primitiv människa, Totalt i avsaknad av empati.– Karljäveln är en enastående ynkedom, det är det ena, det andra är att han är svagbegåvad, han tillhör en av de dummaste här i landet, det är bra märkligt att han fick vara långtradarchaufför.Nästa år har Anders Eklund, nu 52 år, avtjänat tio år av sitt livstidsstraff och kan då ansöka om tidsbestämt straff. Men Leif GW Persson vill inte och tror inte att han får det.– Han sitter bra där han sitter.

FOTNOT: ”GW:s mord” sänds i TV 4 klockan 21.00 under måndagskvällen.
