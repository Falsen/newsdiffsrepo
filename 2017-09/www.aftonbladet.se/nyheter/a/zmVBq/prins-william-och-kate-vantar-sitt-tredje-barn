Prins William och Kate väntar sitt tredje barn
ISABELLE NORDSTRÖM

Brittiska prinsparet väntar sitt tredje barn. Det skriver nyhetsbyrån AP.

Sedan tidigare har det prins William, 35, och Kate, 35, hertiginna av Cambridge, barnen prins George, 4, och dottern prinsessan Charlotte, 2.

I ett pressmeddelande meddelar Kensington Palace att både drottningen och familjemedlemmar från parets familjer är förtjusta över nyheten.

Kate Middleton lider av kraftigt illamående vid graviditet, även kallat hyperemesis gravidarum, och kommer därför inte att längre att delta i ett planerat besök i dag. Hon får vård på Kensington Palace i London. Hertiginnan har även haft stora problem under sina tidigare graviditeter. De tidigare graviditeterna meddelades före vecka tolv eftersom Kate mått dåligt.

William och Kate gifte sig 29 april 2011. Hon bär samma förlovningsring som prinsens mamma, prinsessan Diana, hade. Prins William är nummer två i brittiska tronföljden, efter sin far prins Charles.



► Texten uppdateras
