Danska kungahuset: Prins Henrik är dement
JOAKIM MAGNÅ

Riksmarskalken lämnar beskedet via ett pressmeddelande på det danska kungahusets hemsida. Ett läkarlag med specialiser vid Rigshospitalet har genom en rad undersökningar av prins Henrik, 83, konstaterat att han är dement.

”Diagnosen innebär en försämring av prinsens kognitiva funktionsnivå. Omfattningen av de kognitiva försämringarna är enligt Rigshospitalet större än vad som kan förväntas vid prinsens ålder och kan medföra förändringar i beteende, reaktionsmönster, omdöme och känslomässigt liv och påverkar därmed också interaktionen med omvärlden”, skriver det danska hovet.

Till följd av diagnosen kommer prinsen kraftigt dra ner på sitt engagemang i kungahusets verksamhet och sina offentliga framträdanden.

”Det är drottningen och kungafamiljens önskan att prinsen i framtiden får det lugn som situationen kräver.”
