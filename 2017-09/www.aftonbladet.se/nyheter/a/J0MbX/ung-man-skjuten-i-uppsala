Ung man skjuten i Uppsala
SIMÓN BUSTAMANTE

Klockan 21.30 fick polisen larm om en skjutning i Eriksberg i Uppsala.

Väl på plats påträffades en skottskadad ung man – talbar men med okända skador.  Enligt polisen ska mannen ha skjutits utomhus och fyra-fem skott ha avlossats.

– Det är lite osäkert just nu, men kan vara så att bara ett skott träffat honom, säger RLC-befäl Mikael Lindgren.

Polisen har än så länge inga uppgifter om gärningsmannen, men flera polispatruller och hundpatrull är på plats.

– Alla tillgängliga poliser har vi på plats. Vi samlar även in information och talar med eventuella vittnen, säger Mikael Lindgren.

▪ Texten uppdateras.
