Misstänkt våldtäkt på hotell i Stockholm
CHRISTOFFER NILSSON

Polisen larmades om den misstänkta våldtäkten strax före klockan 02 natten mot måndag.

Det misstänkta sexualbrottet ska ha ägt rum på ett hotell i centrala Stockholm. En person har gripits, bekräftar polisen.

– Ingångsvärdet är att personen är misstänkt för våldtäkt men det är ett pågående ärende, säger Anna Westberg, presstalesperson vid polisen i Stockholm.

Polisen har spärrat av ett hotellrum för en teknisk undersökning. Man kunde till en början inte gå ut med någon ytterligare information om fallet.
