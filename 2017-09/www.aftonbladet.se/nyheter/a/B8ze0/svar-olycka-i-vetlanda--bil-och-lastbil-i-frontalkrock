Svår olycka i Vetlanda – bil och lastbil i frontalkrock
EBBA THORNÉUS

Larmet om olyckan, som inträffat på väg 31/47 öster om Gisshultasjön mellan Nässjö och Vetlanda, inkom strax efter 08-tiden på måndagsmorgonen.

Räddningstjänst, ambulans och polis befinner sig på platsen.

– Det rör sig om en svår olycka mellan en lastbil och en personbil, säger Kenneth Hermansson, inre befäl vid räddningstjänsten i Jönköping.

Enligt honom sitter två personer fastklämda och behövde klippas loss.

Enligt räddningstjänsten ska lastbilschauffören ha klarat sig utan skador medan föraren i personbilen har förts till sjukhus med allvarliga skador.

– Det är mycket allvarligt för föraren, säger Thomas Agnevik.

Olyckan har enligt Trafikverket stor påverkan på trafiken.

Vägen är just nu avstängd och väntas öppnas tidigast klockan 10.
