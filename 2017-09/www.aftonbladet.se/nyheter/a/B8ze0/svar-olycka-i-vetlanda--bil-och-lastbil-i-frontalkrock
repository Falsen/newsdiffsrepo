Svår olycka i Vetlanda – bil och lastbil i frontalkrock
EBBA THORNÉUS

Larmet om olyckan, som inträffat på väg 31/47 vid Gisshultsrondellen mellan Nässjö och Vetlanda, inkom strax efter 08-tiden på måndagsmorgonen.

– Det rör sig om en svår olycka mellan en lastbil och en personbil, säger Kenneth Hermansson, inre befäl vid räddningstjänsten i Jönköping.

Enligt honom sitter två personer fastklämda och håller just nu på att klippas loss.

Räddningstjänst, ambulans och polis befinner sig på platsen.

Olyckan har enligt Trafikverket stor påverkan på trafiken och vägen är just nu avstängd.

✓ Texten uppdateras.
