Man död efter frontalkrock mellan bil och lastbil
EBBA THORNÉUS

Larmet om olyckan, som inträffat på väg 31/47 mellan Nässjö och Vetlanda, inkom strax efter 08-tiden på måndagsmorgonen.

– Det rör sig om en svår olycka mellan en lastbil och en personbil, säger Kenneth Hermansson, inre befäl vid räddningstjänsten i Jönköping.

Två personer satt inledningsvis fastklämda och behövde klippas loss.

Enligt räddningstjänsten ska lastbilschauffören ha klarat sig utan skador medan föraren i personbilen har förts till sjukhus med allvarliga skador.

– Det är mycket allvarligt för föraren, säger Thomas Agnevik.

Vid 10.30-tiden meddelade polisen att mannen, som är i 30-årsåldern och hemmahörande i Nässjö kommun, dog av sina skador. Anhöriga är underrättade.

Olyckan har enligt Trafikverket stor påverkan på trafiken.

Vägen är just nu avstängd och väntas öppnas tidigast klockan 12.

Trafikanter ombeds att undvika olycksplatsen och om möjligt välja en annan väg.
