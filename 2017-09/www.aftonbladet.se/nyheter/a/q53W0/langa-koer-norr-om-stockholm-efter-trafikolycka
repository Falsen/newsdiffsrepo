Långa köer norr om Stockholm efter trafikolycka
OSKAR FORSBERG

Klockan 18.07 larmades polis, ambulans och räddningstjänst till E4 norr om Stockholm. I höjd med Märsta hade två personbilar krockat.

– En av bilarna ligger upp och ner, säger Anders Bryngelsson på polisen i region Stockholm.

En kvinna ska ha ådragit sig skador i olyckan, men det är oklart hur allvarligt hon skadat sig.

Olyckan har lett till mycket långa köer i norrgående körriktning.

– Det är begränsad framkomlighet på platsen, säger Anders Bryngelsson.

Vid 19.40-tiden flöt trafiken på som vanligt igen.
