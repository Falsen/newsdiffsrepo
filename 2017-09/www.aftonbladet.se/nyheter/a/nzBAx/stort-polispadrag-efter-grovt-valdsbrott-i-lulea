Stort polispådrag efter grovt våldsbrott i Luleå
EBBA THORNÉUS

Det var strax efter 14-tiden som ett grovt våldsbrott inträffade på en adress i Luleå uppger Norrbottens-Kuriren som var först med nyheten.

Enligt uppgifter till tidningen ska en person ha fått en yxa i huvudet.

Inledningsvis befann sig den misstänkte gärningsmannen på fri fot och jagades av flera patruller.

– Det är en insats som pågår, säger Marie Andersson vid polisens ledningscentral till Aftonbadet.

Polisen var inledningsvis fåordiga men bekräftade att händelsen rubriceras som misshandel, att ett tillhygge använts och att en man har förts till sjukhus med oklara skador. Polisen har tagit tillhygget i beslag.

Vid 15.40 meddelade polisen att den misstänkte gärningsmannen gripits.
