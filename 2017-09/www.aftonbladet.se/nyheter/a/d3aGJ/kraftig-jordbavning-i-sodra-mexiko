Kraftig jordbävning i södra Mexiko
JOSEFIN SILVERBERG

Det kraftiga skalvet har känts i Mexiko City, där människor rapporteras fly skakande byggnader. Tsunamivarning utfärdas nu för flera länder i centralamerika, skriver nyhetsbyrån Reuters på Twitter.

Tsunamivarningen har utfärdats för Mexiko, Guatemala, El Salvador, Costa Rica, Nicaragua, Panama, Honduras och Ecuador.

– Det är ett jättestort skalv. Stora skalv på upp till magnitud sju sker med några års mellanrum i Mexiko men det här är extra stort, säger seismologen Björn Lund vid Uppsala universitet.

Risken för tsunamivågor är stor menar han. Den vågen borde redan ha nått kusten.

– I de närmsta områdena borde vågen redan ha dragit in. Det är högst troligt att det blir en, sen hur stor den blir beror på flera faktorer, hur nära havsbotten skalvet skett, om det är långgrunt och så vidare.

1986 drabbades Mexiko av en jordbävning av magnitud 7,8 och skapade då stora skador på byggnader i Mexiko City.

– Nu är det stora risker för efterskalv under den närmsta veckan. De kan komma upp i magnitud 7. Har man byggnader som redan är skadade så är risken stor att de skadas ännu mer. Men de lokala myndigheterna brukar ha en bra beredskap för jordskalv, även om byggnadsstandarden inte alltid är så bra som man skulle önska, säger Björn Lund.

▪▪Texten uppdateras
