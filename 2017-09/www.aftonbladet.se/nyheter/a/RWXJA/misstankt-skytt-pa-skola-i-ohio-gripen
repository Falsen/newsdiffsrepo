Misstänkt skytt på skola i Ohio gripen
JOSEFIN SILVERBERG

Polisen skriver på Twitter att en aktiv skytt setts på Scioto High School i Ohios delstatshuvudstad Columbus och de uppmanar folk att hålla sig borta från platsen.

Polisen har spärrat av området och söker igenom byggnaden. Det finns inga uppgifter om skadade än så länge rapporterar tv-kanalen WCMH i Ohio.

En misstänkt skytt ska ha gripits rapporterar tv-kanalen, vilket Columbuspolisen strax efteråt bekräftar på sociala medier.

”Insatstyrkan gjorde ett ingripande, en pistol har beslagtagits, ingen skadad. Exceptionell insats av våra poliser!” twittrar de.
