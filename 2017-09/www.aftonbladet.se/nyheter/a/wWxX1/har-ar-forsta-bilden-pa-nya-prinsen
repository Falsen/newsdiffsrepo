Här är första bilden på nya prinsen
HANNA OLSSON

Klockan 11:24 föddes prins Carl Philip och prinsessan Sofias andra son på Danderyds sjukhus. Nu har föräldrarna publicerat en första bild på barnet.

Födelsen blev känd genom en kommuniké från Riksmarskalkämbetet vid lunchtid och klockan 15 höll prinsen en kortare pressträff på sjukhuset.

– Förlossningen gick jättebra, och vi är väldigt glada, säger Carl Philip på pressträffen.

– Jag tror att Alexander är glad över att han fått en lillebror.

Pojken var 49 cm lång, precis som sin storebror Alexander. Han vägde 3 400 gram.

Under torsdagseftermiddagen kom prinsessan Sofias familj och kungen och drottningen till sjukhuset för att titta på den nyfödde.

– En välskapt ung man, sa kung Carl XVI Gustaf.
