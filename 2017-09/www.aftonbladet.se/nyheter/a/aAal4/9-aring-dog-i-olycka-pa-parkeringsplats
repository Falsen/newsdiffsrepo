9-åring dog i olycka på parkeringsplats
KARIN AHLBORG

Polisen larmades 14.38.

På något sätt har en personbil voltat på en parkeringsplats intill en kyrka så illa att den hamnat på taket till en annan personbil.

– Vi var liksom polisen snabbt på plats och det var rätt rörigt med många chockade människor. Vi vet inte hur olyckan gått till men en bil har av någon anledning kört in i andra bilar och även ett skärmtak och hamnat på en annan bil, säger Fredrik Dolk, inre befäl vid räddningstjänsten till SVT.

Enligt Fredrik Dolk har tre personer förts till sjukhus. En av dem var nioåringen som senare avled av sina skador. Hans anhöriga är underrättade, uppger polisen på sin hemsida.
