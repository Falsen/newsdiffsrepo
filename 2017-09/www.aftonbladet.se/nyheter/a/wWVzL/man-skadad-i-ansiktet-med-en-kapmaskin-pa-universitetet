Man skar sig i ansiktet med kapmaskin
EBBA THORNÉUS

Det var vid 10.34 som SOS Alarm larmades om en arbetsplatsolycka på universitetsområdet i Linköping. Han ska ha skadat ansiktet med en kapmaskin, enligt vad polisen uppger på sin hemsida.

Det är oklart hur allvarligt skadad mannen är, men enligt polisen tros han inte ha fått skelettskador. Han är förd med ambulans till universitetssjukhuset i Linköping.

Polisen har inlett en förundersökning om misstänkt arbetsmiljöbrott. Den skadade mannen har fått sårskador i ansiktet.
