En man i 20-årsåldern skjuten i Göteborg
OSKAR FORSBERG

Enligt vittnesuppgifter hördes skott vid 20.45 på söndagskvällen.

Utomhus hittades en man skadad.

– Det var ingen som vågade gå fram till killen som låg på marken. Om de skulle fortsätta skjuta, säger ett vittne till Aftonbladet.

Ett vittne befann sig vid platsen kort efter händelsen. Enligt personen blev mannen skjuten med fyra skott i överkroppen.

– Han låg och skrek efter hjälp, säger vittnet.

Sahlgrenska universitetssjukhuset beskriver mannens skador som allvarliga.

Flera ambulanser och ett stort antal polispatruller kom till platsen.

– Nio polisbilar, räknade jag till, säger ett vittne som bor i närheten.

Den skottskadade och de tre misshandlade är förda till sjukhus.

– Jag såg att de fick med en person som är skottskadad i ambulans. Sedan såg jag en till person som var jätteblodig i ansiktet, som åkte iväg i en annan ambulans, säger ett vittne som kom till platsen kort efter att skotten hörts i området.

Det tre misshandlade männen är också i 20-årsåldern. Deras skador är lindriga, meddelar Sahlgrenska sjukhusets pressjour.

Ingen misstänkt gärningsman är gripen i nuläget.

Älvsborgsbron var avspärrad efter skottlossningen.

– Vi har kontrollplats för eventuella flyktfordon, därav patruller, sa Göran Carlbom på polisen till GT.

Ärendet rubriceras som mordförsök samt misshandel i tre fall.
