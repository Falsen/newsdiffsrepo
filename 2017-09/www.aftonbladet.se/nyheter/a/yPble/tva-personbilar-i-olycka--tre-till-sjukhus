Två personbilar i olycka – tre till sjukhus
EBBA THORNÉUS

Larmet om olyckan inkom klockan 14 på onsdagen.

Två personbilar med sammanlagt fyra personer var då inblandade i en olycka på Örums Byväg i Löderup i Ystad.

Två personer klämdes fast enligt polisen som tillsammans med ambulans och räddningstjänst befinner sig på platsen.

Tre personer fick föras till sjukhus med ambulans.

Skadeläget är i skrivande stund oklart, liksom hur olyckan gått till.

– Det ser ut som att den skett i en korsning , säger Åsa Emanuelsson vid polisens ledningscentral.

Under räddningsarbetet var vägen helt avstängd för trafik.
