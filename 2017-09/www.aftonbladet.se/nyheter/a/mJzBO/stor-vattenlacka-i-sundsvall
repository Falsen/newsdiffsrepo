Stor vattenläcka i Sundsvall
STAFFAN DICKSON

Den stora vattenläckan inträffade vid Skepparplatsen nedanför Sundsvalls kommunhus, uppger räddningstjänsten.

– Mittsverige vatten var först på plats och sedan har de larmat dit oss, säger Lars Dolk.

– Det sitter nog fast några bilar där. Jag vet inte så mycket mer just nu, det är nog fullt jobb där på platsen, fortsätter han.

Det här är inte första gången centrala Sundsvall drabbas av en större vattenläcka.

– Vi ska byta ut den här ledningen innan jul, det är den som har gått sönder nu. Men tyvärr har vi inte hunnit byta än, det här är tredje gången vi har läcka, säger Janne Nordin, driftchef på Mittsverige vatten, till Sundsvalls Tidning.
