Stora modehus nekar underviktiga modeller
JONNA CLAESSON

Under hösten 2006 avled två unga modeller till följd av anorexi. Sedan dess har flera stora modehus och nationella moderåd infört regler för vilket BMI modellerna minst måste ha för att få delta i stora modevisningar. Nu har modehusen Louis Vuitton (LVMH) och Gucci-ägaren Kering bestämt sig för att ta ställning och sluta använda underviktiga modeller i deras modevisningar.

Beslutet ska träda i kraft innan modeveckan i Paris äger rum och från och med nu måste modellerna vara större än en fransk storlek 32, vilket motsvarar en brittisk 6:a och en amerikansk size zero. Dessutom måste modellerna vara över sexton år om de ska visa upp kläder som är till för vuxna.

Modebranshen har fått mycket kritik för att de förmedlar ohälsosamma och ouppnåeliga ideal men nu hoppas Kering&#x27;s vd Francois-Henri Pinault att deras beslut ska leda till en stor förändring för fotomodeller och att hela världen tar efter deras initiativ.
