Spansk-marockansk terrorcell sprängd av polis
EBBA THORNÉUS

Fem av de gripna är marockaner medan den sjätte personen är spanjor med marockanskt ursprung uppger inrikesdepartementet i Madrid.

Den påstådda ledaren, en 39-årig marockan, var bosatt i den spanska enklaven Melilla I Nordafrika, men greps under ett besök i Marocko.

Mannen misstänks ha rekryterat ungdomar genom IS-propaganda.

Den spansk-marockansk terrorcellen misstänks ha planerat olika attentat både i Marocko och Spanien och tränade för bland annat knivattacker.

Enligt det marockanska inrikesdepartementet kommer avslöjandet mitt i en tid av växande terroristhot mot de båda länderna då terrorgruppen IS förösker att utveckla sin verksamhet utanför Irak och Syrien.

Så sent som i augusti dödades 16 människor då personer med kopplingar till IS körde ned fotgängare på promenadstråket Las Ramblas i Barcelona samt genomförde en bilattack på strandpromenaden i Cambrils.

Sedan mitten av 2015 har spanska myndigheter gripit 199 personer misstänkta för kopplingar till extremism enligt AP.
