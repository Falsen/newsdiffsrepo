Motala-man larmade polisen efter att ha dödat kamrat
NIKLAS ERIKSSON

Polisen larmades till en adress i Motala klockan 15.23 på måndagseftermiddagen. Enligt polisen ska inringaren, en man i 40-årsåldern, ha sagt att han ”misshandlat sin kamrat”.

I bostaden hittades en person skadad. Knappt en timme senare meddelades att personens liv inte gick att rädda.

Utöver mannen i 40-årsåldern som är gripen misstänkt för mord är också en kvinna i 60-årsåldern frihetsberövad. Polisen såg henne först som ett vittne men hon greps senare för delaktighet i mordet.

– De befann sig i lägenheten och mannen greps först och sedan även kvinnan, båda på platsen, säger Björn Öberg vid polisen i Östergötland.

Lägenheten är avspärrad för en teknisk undersökning.

► Texten uppdateras
