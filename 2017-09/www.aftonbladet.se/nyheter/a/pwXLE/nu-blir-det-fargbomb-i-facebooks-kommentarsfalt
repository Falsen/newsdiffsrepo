Nu blir det färgbomb i Facebooks kommentarsfält
JONNA CLAESSON

I mitten av augusti fick Facebook ett designmässigt ansiktslyft. Då ändrade man både själva flödet och underlättade hanteringen av kommentarer. Nu ska kommentarerna få en extra effekt – nämligen möjligheten till färgläggningen.

Redan nu har en liten skara användare rapporterat att de kunnat utnyttja den nya funktionen, men det verkar vara begränsat till mobilen för tillfället.

Och det kan se ut såhär:

– Vi utforskar alltid nya sätt för människor att konversera och testar därför nya funktioner för kommentarer, säger en talesperson för Facebook till The next web.

Men med det sagt är det fortfarande oklart när funktionen kommer att vara klar att användas för alla Facebookanvändare.
