Ung man skjuten i Eskilstuna
OSKAR FORSBERG

Klockan 17.00 larmades polisen till Årby i Eskilstuna. På platsen hade en 18-åring blivit skjuten i benen.

Tonåringen, som är känd av polisen sedan tidigare, är förd till sjukhus med ambulans.

Ett större område är nu avspärrat för en teknisk undersökning. Mannen ska ha hittats utomhus, enligt polisen.

Ingen misstänkt gärningsman är i nuläget gripen.

Enligt uppgift från Mälarsjukhuset bedöms 18-åringens skottskador som allvarliga. Det rapporterar TT.

Polisen rubricerar ärendet som grov misshandel.
