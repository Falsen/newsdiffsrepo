Person sköt skott vid polisingripande
ADAM WESTIN

Incidenten skedde klockan 13.37 i Fisksätra i sydöstra Stockholm.

– I samband med kontroll av några personer på plats så är det en person som tar upp ett vapen och skjuter ett par skott i luften, säger Lars Byström vid polisens ledningscentral.

Polisen uppger att skotten inte riktades mot någon i polispatrullen. Enligt uppgifter till Expressen var poliserna civila, vilket polisen inte kan bekräfta.

Enligt Aftonbladets reporter är det ett stort pådrag på plats, med flera polisbussar.

Det finns inga uppgifter om skadade. Polisen ska ha tagit skydd i samband med händelsen och skytten är på fri fot.

– Vi letar efter skytten, säger Lars Byström vid polisens ledningscentral.

En förundersökning om grovt vapenbrott och framkallande av fara för annan har inletts.

► Texten uppdateras
