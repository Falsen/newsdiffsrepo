Bill sprängdes i Malmö: ”Kraftig explosion”
SUSANNA HÅLLBUS

Vad som detonerat är oklart.

Vid tillfället – 01.20 under natten till lördag – stod personbilen parkerad på en villatomt i Malmö. Polisens tekniker och bombgrupp kom till platsen.

– Vi har spärrat av och de ska bedöma i lugn och ro, säger Peter Martin, vakthavande befäl på polisen i region Syd.

Ingen person skadades i detonationen. En bil som stod parkerad bredvid fick lite splitterskador.

Händelsen utreds som allmänfarlig ödeläggelse.
