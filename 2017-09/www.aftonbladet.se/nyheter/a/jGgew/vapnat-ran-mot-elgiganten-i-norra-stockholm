Väpnat rån mot Elgiganten i norra Stockholm
ADAM WESTIN

Larmet kom in 10.36 från elektronikkedjan Elgigantens varuhus i Barkarby, nordväst om Stockholm.

– Vi får då in samtal vittnen som ser ett pågående rån, säger Sven-Erik Olsson vid polisens ledningscentral.

Rånarna ska ha fått med sig mobiltelefoner, som packats i byggsäckar.  Enligt polisen rör det sig om mellan två och fyra gärningsmän, som varit beväpnade med pistolliknande föremål.

Förövarna ska ha lämnat platsen i en röd Volvo, som senare anträffats på Snapphanevägen, övergiven.

Ambulans är på plats vid Elgiganten, men det finns inga uppgifter om att någon kommit till skada.

Polisen eftersöker gärningsmännen med flera polispatruller samt polishelikopter.

► Texten uppdateras
