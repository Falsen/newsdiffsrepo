Solen stiger över Houston igen
MARTIN SCHORI

Hittills har 40 personer hittats döda efter stormen Harveys framfart. Regnet gav meterhöga vattennivåer och orsakade stor förödelse i USA:s fjärde största stad Houston.

Men nu har regnet upphört. Och på en bild publicerad av astronauten Randy Bresnik på Instagram syns solen återigen stiga över staden.

”Houston ser sin första blå himmel på flera dagar. Låt den här soluppgången inleda läkandet”, skriver han intill bilden, som fått närmare en halv miljon gillamarkeringar.

Men dessvärre är faran långt ifrån över för Houston-borna. Stora områden ligger under vatten och tusentals människor är fortfarande instängda på öliknande ytor mellan dem. I Beaumont är 118 000 människor utan dricksvatten och ström.

Dessutom har en alligatorfarm i Anahuac översvämmats, och 350 alligatorer kan snart simma ut från sina inhägnader. Beväpnade anställda på farmen patrullerar nu området med båtar.
