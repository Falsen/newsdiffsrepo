Kvinna anhållen efter 9-årings död – ska ha saknat körkort
EBBA THORNÉUS

Det var under söndagen som en bil voltade och landade på en parkerad bil utanför en koptisk-ortodox kyrka i Bredsand i Sundsvall.

Föraren samt två barn fördes till sjukhus och en 9-årig pojke dog till följd av sina skador. De andra två inblandade ska ha fått lindriga skador.

En kvinna i 30-årsåldern har anhållits misstänkt för flera brott i samband med olyckan.

– Det rör sig om vållande till annans död, vårdslöshet i trafik, vållande till kroppsskada, och olovlig körning då hon verkar ha saknar körkort och därmed behörighet att köra, säger förundersökningsledaren Alexandra Bergström till Aftonbladet.

Hon förtydligar dock att brottsrubriceringarna kan komma att ändras under utredningens gång.

Kvinnan ska inte ha varit påverkad vid tillfället enligt polisen.

Ärendet är åklagarlett och den misstänkta kvinnan måste begäras häktad senast onsdag.
