Överfallsvåldtäkt på Järvafältet
ERIC TAGESSON

Polisen larmades 20.08 av en person som funnit en kvinna som var illa däran efter att ha överfallits och våldtagits av en för henne okänd man.

– Som jag förstår det påträffades kvinnan på en gång- och cykelväg vid Ursvik av en person som larmade oss, säger Carina Skagerlind vid Stockholmspolisen.

Enligt uppgifter till Aftonbladet ska våldtäkten ha skett i ett skogsparti i närheten av gångvägen.

– Vi har flera bilar på plats och som alltid i sådana här fall har vi hundar som söker. Vi ska också prata med kvinnan och vittnen som kan ha sett eller hört något.
