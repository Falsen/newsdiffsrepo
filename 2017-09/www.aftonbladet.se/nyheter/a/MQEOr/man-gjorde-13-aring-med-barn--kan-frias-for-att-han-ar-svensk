Man gjorde 13-åring med barn – kan frias för att han är svensk
KARIN AHLBORG

Mannen har redan dömts i norsk tingsrätt till 6 års fängelse och att betala den nu 21-åriga kvinnan 150 000 norska kronor i skadestånd.

Det var 2008 som mannen köpte flickan som då var 13 år från en bar på turistorten Koh Samui i Thailand. Han betalade för att utnyttja henne under hela semestern.

Innan flickan fyllt 14 år födde hon deras gemensamma barn.

Mannen har hävdat att barägaren garanterat att flickan var 18 år men kvinnan säger att det är en omöjlighet att han ska ha trott att hon var äldre - snarare såg hon yngre ut.

35-åringen har i samma veva dömts för barnprnografiinnehav.

Om hovrätten finner att den inte har laglig möjlighet att döma den svenska medborgaren för ett brott i Thailand för att han saknar tillräcklig anknytning till Norge så är det upp till domstol i Sverige eller Thailand att ta vid, enligt TV2.
