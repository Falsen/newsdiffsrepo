Brand i lägenhet – en till sjukhus
ALEXANDRA CARLSSON TENITSKAJA

Polisen och räddningstjänst fanns på plats med flera enheter under fredagsförmiddagen. Branden startade av okänd anledning på nedre plan i ett flerfamiljshus.

– Två personer har förts till sjukhus och ytterligare två har körts till vårdcentral. En hund har blivit uttagen, säger stationsbefäl hos räddningstjänsten i Luleå.

Enligt Marie Andersson som är presstalesperson hos polisen i region Nord, ska branden nu vara släckt.

Två män, en i 20-årsåldern och en i 50-årsåldern, fördes till Sunderby sjukhus. Den äldre mannen är allvarligt skadad och den yngre har fått livshotande skador. Båda vårdas på intensivvårdsavdelningen uppger landstinget.

Enligt SVT Nyheter Norrbotten ska en explosion ha skett innan branden. Ett vittne säger att det ska ha exploderat och därefter kommit en tryckvåg som gjorde att ett fönster trycktes ut, följt av rök som vällt ut ur lägenheten.



► Texten uppdateras.
