Smash and grab-kupp i natt – slängde ut fotanglar
JOSEFIN SILVERBERG

Det var klockan 03:47 som Hanssons Sport och J Lindberg i Åre utsattes för den fräcka kuppen.

– De har kommit in via antingen skyltfönster eller entré. Än så länge vet vi inte vad de har tagit, säger John Enzinger.

Bilen som användes som murbräcka lämnades kvar på plats. Gärningsmännen ska också ha försvårat för polis och väktare att ta upp jakten på dem genom att slänga ut ”fotanglar”.

Ärendet är överlagt på jourhavande förundersökningsledare och polisen kommer att fortsätta arbeta på plats under morgonen. Bilen kommer att tas i beslag.

– Bilen stod fortfarande på när vi kom till platsen och de hade slängt ut fotanglar för att försvåra för polisen att ta sig fram, säger ett vittne på platsen till Aftonbladet.

Polisen i region Mitt och region Nord har informerats om vad som skett. Även norsk polis har fått information.

– Vår rutin är att samarbeta med norsk polis. Om de väljer att ta E14 så känner norsk polis till det om de gör rutinkontroller av fordon och så vidare, säger John Enzinger.

VG har pratat med vakthavande befäl i Trøndelag:

Det är inte ovanligt att att ta sig över gränsen när man flyr, därför jobbar vi med våra svenska kollegor. Om någon ser något, särskilt vid gränse, ber vi dem höra av sig till oss eller kontakta den svenska polisen direkt, säger Ole Tulset till VG.
