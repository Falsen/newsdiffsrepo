Brand i villa i Östhammar – en saknas
SUSANNA HÅLLBUS

– Delar av huset är väldigt eldhärjat, säger Johan Lindén, RLC-befäl på polisen i region Mitt.

Strax innan 23 på fredagskvällen kom larmet om eld i en byggnad i Östhammar i norra Uppland. När polis och räddningstjänst kom till platsen stod en villa i lågor.

– Vi har personal från tre brandstationer på plats, säger Magnus Wallin, ledningsoperatör på Storstockholms brandförsvar.

Polisen har inte kommit i kontakt med en av personerna som bor i huset.

Nu utreder polisen händelsen som mordbrand, men enligt Johan Lindén på regionledningscentralen finns i nuläget inga konkreta tecken på att branden är anlagd.

– Vi kan inte utesluta det. Och för att vi ska kunna göra polisiära åtgärder måste vi börja med en rubricering, säger Johan Lindén på polisen.

✓ Texten uppdateras.
