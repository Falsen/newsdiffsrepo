Experten svarar på läsarnas frågor om krisen i Nordkorea
ALEXANDRA CARLSSON TENITSKAJA

Niklas Swanström: Vi skulle påverkas väldigt negativt, oavsett om det skulle vara ett kärnvapenkrig eller ett konventionellt krig. Störningar på handeln skulle vara mycket stor och skulle det utvecklas till ett kärnvapenkrig skulle det få stora miljökonsekvenser. Eftersom vi inte har sett ett kärnvapenkrig tidigare är det nästan omöjligt att förutspå konsekvenserna men det är svårt att underskatta detta. Jag tror dock att möjligheterna till ett kärnvapenkrig är små, även om dom givetvis finns.

Niklas Swanström: Sannolikheten att Kim skulle använda kärnvapen är låg då han vet vad konsekvenserna skulle bli och det är ett sista alternativ. Det är mer ett defensivt verktyg som kan användas att hota med om det internationella samfundet fortsätter "hota" Nordkorea. Nordkorea är mest intresserad av att säkerställa sin egen säkerhet, minska USAs närvaro (eller till och med få USA att lämna Asien och nedrusta själva) och verka för ett enande av syd-och Nordkorea. Tyvärr eskalerar Nordkoreas krav lite då och då och varje gång och dom är i det närmaste omöjliga att tillgodose i dag.

Niklas Swanström: Jag tror att retoriken kommer att eskalera och bli mer aggressiv, Sanktionerna kommer att stärkas samt att USA och deras allierade kommer att stärka deras militära förmåga i Asien. Detta kommer att leda till att Kina måste stärka sin egen förmåga att hantera en eskalering. Summa summarum, tuffare tonläge och i större isolering av Nordkorea. Detta gör att Nordkorea kommer att fortsätta sin utveckling av missiler och kärnvapen (som dom inte hade tänka att stoppa oavsett). Detta gör att läget blir mer instabilt, speciellt då vi idag inte har någon effektiv kommunikation med Nordkorea.

Niklas Swanström: Givetvis är alla militära medel på bordet men kärnvapen är högst osannolikt. Om några militära aktioner kommer att planeras är det troligast konventionella med syfte att skrämma eller visa sin beslutsamhet. Detta i sig är oerhört farligt då detta lätt kan leda till en eskalering och introducera kärnvapen i konflikten. Det finns planer att slå ut alla Nordkoreas kärnvapen en vid senaste missiltestet visade Nordkorea att man har kapaciteten att vara mobila så sanningen är tyvärr att USA inte kan hitta alla vapen (vi vet inte ens hur många dom har), speciellt om dom bestyckats på någon av Nordkoreas ubåtar.

Det gör att alla former av militärt agerande är farligt och inte nödvändigtvis leder till önskat resultat.

Niklas Swanström: Jag kan givetvis bara spekulera men jag tror sannolikheten för ett medvetet krig är ganska låg. Alla parter (speciellt dom militära aktörerna) inser hur katastrofalt ett krig skulle vara, speciellt för civilbefolkningen i Seoul och Nordkorea. Trots detta har riskerna för misstag ökat markant och det finns tyvärr stora risker att misstag han hända som kan få konflikten att eskalera till en militär konflikt. Misstag kan inkludera att man sänker en fiskebåt eller att någon soldag får panik och skjuter över gränsen. Detta har tidigare kunnat hanteras genom ”hot-lines” och andra dialogkanaler som idag inte finns.

Niklas Swanström: USA (Trump) har en tydlig linje. Det är Kin som kan ösa konflikten så dom har mest inflyttande av alla aktörer. Kina är mycket upprörda och har idag pratat om totala sanktioner men samtidigt är Kina inte intresserad av att skapa kaos i Nordkorea som eventuellt kan leda till att Nordkorea blir en del av ett enat Korea under amerikanskt inflyttande. Kina är också oroade över eventuella flyktingströmmar och att dom själva kan ligga i den nordkoreanska skottlinjen. Så Kina har ett svårt läge där man inte vill gå lika långt som USA. Idag öppnar President Xi ett BRICS-möte och att Nordkorea valde just idag att detonera ett kärnvapen är också en signal till Kina att Nordkorea inte lyder Kina.

Niklas Swanström: Trump har delvis målat i sig i ett hörn genom att ta en verbal konflikt med Nordkorea. Han har lovat extrema åtgärder och ingen dialog, om han i nuvarande läge kompromissar upplevs han av Nordkorea (och möjligen sig själ) som svag. Nordkorea på sin sida har även gjort liknande uttalande och förkastat dialoger. Det verkar som ingen av dessa är redo att prata och kompromissa. Jag ser inga andra möjligheter än att fortsätta med sanktioner och samtidigt första få igenom en dialog men jag tror inte att Trump håller med mig. Han verkar tro att Nordkorea kommer att ge med sig om sanktionerna implementeras. Tyvärr tror jag det är högst osannolikt.

Niklas Swanström: Ryssland kommer att bli en mycket viktig aktör, något som dom själva kommer att utnyttja. Dom kritiserar testerna men argumenterar för en dialog men i takt med att dom rysk-amerikanska relationerna försämras ser jag en möjlighet för Ryssland att utnyttja detta till sin fördel. Det är fullt möjligt att Nordkorea kommer att bli en del av den rysk-amerikanska konflikten på ett sätt som USA inte förutsett. Sedan tror jag att Ryssland helst ser sett Nordkorea utan kärnvapen och att man är oroade av eventuell spridning av kärnvapen till andra aktörer. Med detta är dock Ryssland en sekundär aktör, i relation till Kina, USA och Sydkorea.



Niklas Swanström: 10 000-kronorsfrågan! Jag skall vara helt ärlig och säga att vi vet inte helt säkert och det ändras kontinuerligt. Kim ser till att alla personer som blir för starka byts ut och sänds till andra positioner. Det är dock framförallt militären och partiet som påverkar Kim och det sägs att det finns en litet rådgivande råd runt honom som har en stark påverkan men jag kan tyvärr inte säga vilka dessa är i dag.

Niklas Swanström: Jag kan bara hålla med dig om sanktionernas otillräcklighet. Det finns dock fler aspekter på detta, en är att visa andra eventuella aktörer att dom skulle utsättas för liknande sanktioner om dom försöker utveckla kärnvapen, den andra är att man vill visa sin hemmaopinion att man faktiskt gör något (även om effekten inte är den man vill ha) samt att man faktiskt visar Nordkorea att man inte kan acceptera detta. Detta till trots att sanktionerna, som du påpekar, primärt påverkar vanligt folk och inte eliten eller statens förmåga att utveckla kärnvapen. Sanktionerna visar kanske på att vi inte har så många alternativ utan även dåliga alternativ blir det bästa vi kan göra.
