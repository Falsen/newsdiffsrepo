EU stoppar Sveriges gränskontroller från november
ADAM WESTIN

Sveriges gränskontroller mot Danmark kommer inte att tillåtas länge till.

Den 11 maj beslöt EU-länderna att tillåta en ytterligare förlängning av gränskontrollerna hos Sverige, Danmark, Tyskland, Österrike och Norge.

Tillfälliga gränskontroller infördes i november 2015 och den 17 december samma år röstade riksdagen ja till att införa id-krav på tåg, båtar och bussar.

Men nu bedömer EU att omvärldsläget har förändrats, skriver SvD.

– Det kommer inte att bli någon förlängning. Gränskontrollerna går mot sitt slut om två månader. Förhållandena för att godkänna dem finns inte längre, säger EU:s migrationskommissionär Dimitris Avramopoulos vid en presskonferens.
