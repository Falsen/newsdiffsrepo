Rån mot guldbutik mitt i Stockholm
ISABELLE NORDSTRÖM

Larmet kom in 10.18. En guldbutik på Drottninggatan har utsatts för ett väpnat rån enligt uppgifter till Aftonbladet. Två misstänkta gärningsmän har sprungit från platsen.

– Jag har inga kommentarer just nu, jag följer ärendet, säger Sven-Erik Olsson, presstalesperson vid polisen i Stockholm.

Ingen person är gripen. Gärningsmännen, som beskrivs som välklädda, har setts springa från butiken och ner mot Citybanan på Stockholms centralstation.

Aftonbladet har uppgifter om att det var ett väpnat rån, men polisen skriver på sin hemsida att det inte var det. Det finns inga uppgifter om att någon ska ha skadats.



► Texten uppdateras
