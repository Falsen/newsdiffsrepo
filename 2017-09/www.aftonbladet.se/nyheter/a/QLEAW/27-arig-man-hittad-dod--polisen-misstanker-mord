27-årig man hittad död – polisen misstänker mord
JOSEFIN SILVERBERG

Det är i terrängen mellan Vollsjö och Fränninge i Sjöbo kommun som den 27-åriga mannen har anträffats död. Enligt polisen finns det omständigheter som gör att dödsfallet behöver utredas omsorgsfullt, därför utreds händelsen som mord alternativt dråp.

Nu jobbar polisen med att kartlägga omständigheterna kring mannens död. En huvuduppgift just nu är att komma i kontakt med personer som sett personer, bilar eller annat som kan vara av intresse över helgen 1-4 september mellan Vollsjö och Fränninge. Den som  har uppgifter att bidra med uppmanas att kontakta polisen i Södra Skåne

Polisen har satt samman en särskild utredningsorganisation som jobbar med olika arbetsuppgifter för att klarlägga omständigheterna kring dödsfallet. Det rör sig om bland annat utredningsledare, handläggare, utredare och tekniker.

▪▪ Texten uppdateras
