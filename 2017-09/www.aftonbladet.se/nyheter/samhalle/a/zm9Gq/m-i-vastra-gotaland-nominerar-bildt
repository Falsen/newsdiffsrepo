M i Västra Götaland nominerar Bildt
JONATHAN JEPPSSON

Moderaterna i Västsverige nominerar Carl Bildt som ny partiledare.

Bakom beslutet står en stor majoritet, enligt förbundsledningen.

”Vi har haft en öppen och demokratisk process kring nomineringen av ny partiledare. Alla föreningar i Västra Götaland har fått komma in med sina förslag och trots den korta tid medlemmarna har haft på sig har vi fått stort gensvar och vårt beslut i dag är väl förankrat”, skriver Ann-Sofie Alm, vice ordförande i förbundsstyrelsen för Moderaterna i Västra Götaland, i ett pressmeddelande.

– Det vi behöver i partiet nu är erfarenhet och ett tydligt ledarskap, två egenskaper som Carl Bildt besitter. Vi bedömer också att han är rätt kandidat att leda en regering och vara en tydlig motkandidat till Stefan Löfven, säger Johan Abrahamsson, andra vice ordförande förbundsstyrelsen för Moderaterna i Västra Götaland.

Texten uppdateras.
