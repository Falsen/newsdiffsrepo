Åkesson: Kommer att få en statsminister från SD
JONATHAN JEPPSSON

Jimmie Åkesson gästade på onsdagsmorgonen Aftonbladet och fick då frågor om hur hans politiska framtid ser ut.Sverigedemokraternas partiledare är den som lett sitt parti längst i jämförelse med de andra ledarna för dagens riksdagspartier.Men han ser sig själv stanna på den posten i åtminstone åtta år till.– Jag har suttit som partiledare länge, men jag har bara suttit sju år i riksdagen.Han berättade också att han ser sig själv som statsminister. – Jag tror att man måste göra det om man har den roll jag har. Jag har också noterat att allt fler väljare har den bilden. Så det måste man kunna.Det är kanske ingen som tror att det kommer att ske 2018 - men tänker du dig att det blir 2022 eller 2026?– Det är väldigt länge till... jag tror att vi kommer att ha en sverigedemokratisk statsminister någon gång. Men om det blir jag eller någon annan, det återstår att se.

Jimmie Åkesson tror också att SD kommer att bli största parti i nästa val. Och han kräver inflytande på politiken, oavsett regering.

– Procenten är inte så viktig, nu vill vi ha inflytande på riktigt och vi ska  vi ska ha inflytande i proportion till vår storlek, säger SD:s partiledare.
