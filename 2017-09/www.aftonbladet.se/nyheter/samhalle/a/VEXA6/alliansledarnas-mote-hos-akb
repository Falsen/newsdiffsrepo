Alliansledarnas möte hos AKB
OLOF SVENSSON

Anna Kinberg Batra bjöd i juni in de övriga alliansledarna till ett möte i Stockholm. Bakgrunden var krisen i Moderaterna och avgångskraven som riktades mot henne som partiledare.

Mötet skulle vara en nystart för Alliansen, som träffarna i Högfors 2004 och Maramö 2013. Men eftersom hon meddelade sin avgång den 25 augusti trodde många att middagsplanerna skulle ställas in.

Nu i veckan öppnade hon dörren till Annie Lööf, Ebba Busch Thor och Jan Björklund.

”Vi sågs i mitt kök som planerat nu i veckan, men med annan roll för mig och annat att tala om än vi trodde för några veckor sen. I stället blev det fokus på maten, umgänget och minnen från god vänskap och bra samarbete under de senaste åren. Som jag hoppas ger resultat, både nästa år och framåt.” skriver Anna Kinberg Batra på Instagram.

KD-ledaren Ebba Busch Thor har också kommenterat bilden.

”Tack för en så trevlig kväll! Gott var det också! (Även om det som vanligt blev en hel del politik och samhällsfrågor ändå)” skriver hon och avslutar med en emoji som föreställer en gubbe som räcker ut tungan och ler.
