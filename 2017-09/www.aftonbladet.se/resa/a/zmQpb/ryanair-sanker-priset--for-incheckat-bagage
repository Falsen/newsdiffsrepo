Ryanair sänker priset – för incheckat bagage
JOSEFIN WESTIN

Lågprisflygbolaget Ryanair sänker priset på incheckat bagage, men stramar åt regelverket för hur mycket handbagage man får ta med sig in som passagerare.

Allt för att få fler att att checka in sitt bagage.

Det har blivit allt populärare att ta sin mindre rullväska med på resan och hoppa över att checka in den. I stället har det blivit stor konkurrens på bagagehyllan på flygplanet.

Och många resenärer har dessutom gått steget längre, enligt Ryanair. Nu vill lågprisflygbolaget reducera ner antalet resenärer som tar med sig dubbla handbagage, vilket bolaget erbjuder sina kunder.

– Det här kommer påskynda ombordstigning av flygningar och eliminera flygförseningar som orsakats av att det inte funnits tillräckligt med bagageutrymme på fulla flyg, säger Kenny Jacobs på Ryanair på bolagets hemsida.

På packade flyg med över 360 handbagage blir det trångt om 182 personer har med sig två handbagage var.

Handbagage har då varit tvungna att tas av planet och checkas in på plats.

Nu måste de som är icke-prioriterade kunder checka in sitt bagage vid boardingdisken kostnadsfritt om man vill resa med två handbagage.

För incheckat bagage höjs viktgränsen från 15 till 20 kilo samtidigt som priset sänks från 35 till 25 euro per väska från och med november, skriver Ryanair på sin webbsida.

Enligt Ryanair beräknas de sänkta avgifterna och övriga åtgärder sammantaget kosta flygbolaget 50 miljoner euro per år.
