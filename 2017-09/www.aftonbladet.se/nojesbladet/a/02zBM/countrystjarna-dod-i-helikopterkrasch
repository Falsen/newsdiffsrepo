Countrystjärna död i helikopterkrasch
TORBJÖRN EK

Han var på väg till en spelning i New Jersey. Tillsammans med bandkollegan Eddie Montgomery skulle Troy Gentry ha genomfört en spelning på en resort i orten Medford i delstaten.

Men Gentry kom aldrig fram.

Helikoptern han färdades i kraschade på väg till spelningen och Troy Gentry dog i olyckan.

Enligt countryduon Montgomery Gentrys sajt inträffade helikopterkraschen i Medford, inte långt från där konserten skulle hållas, vid klockan 13 lokal tid på fredagen.

Av förklarliga skäl har kvällens konsert ställts in. på duons sajt står att läsa:

”Troy Gentrys familj vill tacka för alla vänliga ord och böner och önskar nu att bli lämnade ifred”.

Montgomery Gentry bildades i Kentucky i slutet av 90-talet och har legat på countrytopplistor med hits som ”My town”, ”Hillbilly shoes” och ”Headlights”. 2000 utsågs de till årets duo av såväl Academy of Country Music och Country Music Association i USA.

Troy Gentry blev 50 år gammal.

Texten uppdateras...
