Aaron Carter i allvarlig bilolycka
MATHILDE ALBINSSON

Aaron Carter har råkat ut för en bilolycka, som han beskriver som ”allvarlig” på Twitter.

”Livet är verkligen så dyrbart, jag var precis med om en hemsk olycka med min BMW M4. Det här gör ont, mina armar gör ont, mina ben gör ont, alla krockkudar utlöstes och jag bröt min näsa””, skriver han bland annat.

29-åringen redogör  i ett flertal Twitter-inlägg för kraschen.

”Jag menade aldrig att hamna i en så pass allvarlig olycka som den här. Jag har kört in i människor förut, men ärligt talat aldrig som i dag”, skriver han vidare och avslutar texten med en gråtande emoji.

Aaron Carter försäkrar dock  alla fans att såväl han själv som andra inblandade är okej.

”Alla krockkuddarna utlöstes och jag har skärsår överallt, men alla överlevde och vi mår alla bra”, skriver han och fortsätter även:

”Tack för allt stöd och kärlek. Betyder mycket. Olyckor händer. Jag är bara glad att vi båda var okej.
