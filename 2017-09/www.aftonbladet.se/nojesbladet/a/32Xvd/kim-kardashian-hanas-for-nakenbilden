Kim Kardashian hånas för nakenbilden
JAKOB MEIJER

Efter att ha jobbat med stjärnor som Madonna och Scarlett Johansson är det nu Kim Kardashians tur att bli fotad av de världsberömda modefotograferna Mert och Marcus. Realitystjärnan dyker upp i duons nya bok. Inför boksläppet den 7 september ger Kardashian ett smakprov från fotograferingen, i det här fallet en Instagrambild där man får se stjärnan, endast iförd kängor, när hon klättrar i ett träd.

”En sån ära att bli fotad av Mert och Marcus för deras nya bok”, skriver hon.

På bara tio timmar har bilden gillats över en miljon gånger. Det är inte första gången Kardashian lägger upp lättklädda bilder på sig själv. Samtidigt som stjärnan hyllas är det även många som nu verkar ha ledsnat och hånar henne i stället.

”Den här bilden är väldigt rolig. Vem klättrar upp i ett träd för att ta en sån här bild?”, skriver en följare.

”Hahahaha. Vad håller hon på med?”, undrar en annan.

En tredje skriver:

– Jag är ledsen, men det här är bara skrattretande. Vem poserar så här? Och med det allvarliga ansiktsuttrycket?”.

Kim Kardashian har inte kommenterat inlägget.
