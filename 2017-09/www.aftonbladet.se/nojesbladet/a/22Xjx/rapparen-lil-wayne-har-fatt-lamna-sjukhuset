Rapparen Lil Wayne har fått lämna sjukhuset
MATHILDE ALBINSSON

Lil Wayne fick föras akut till sjukhus på söndagen.

Rapstjärnan, som hittades medvetslös på sitt hotellrum, ska ha drabbats av ännu ett epilepsianfall, rapporterade TMZ då.

Nu skriver sajten att Lil Wayne har fått lämna sjukhuset. Läkaren ordinerar honom en stor dos vila – och artisten väljer därför att pausa från jobbet ett tag.

På måndagen delade dottern, Reginae Carter, med sig av en uppdatering kring faderns hälsa.

”Min pappa mår bara fint, allihopa! Tack för omtanken. Ni är fantastiska”, skriver hon på Twitter.

Källor berättar för TMZ att kollapsen beror på hans hektiska schema samt det faktum att han sover dåligt.

Han kommer nu tillbringa de närmaste två veckorna åt välbehövlig vila och återhämtning, men ska enligt uppgifter till TMZ planera att genomföra sin kommande konsert den 23 september.
