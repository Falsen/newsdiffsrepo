Stjärnan såg familjen skadas
MAGNUS SUNDHOLM

Den 43-åriga upphovsmakaren till hitalbumet ”Jagged little pill” uppger i veckotidningen People att hon drabbades av de första indikationerna efter att 2010 ha nedkommit med sonen Ever.

Hon kände fysisk smärta, trötthet och såg ”fruktansvärt, otäcka” bilder av hur hennes familj skadades.

16 månader senare fick hon beskedet att hon led av förlossningsdepressioner och inledde en behandling.

– Det är extremt isolerande. Jag är van att vara den största klippan, att förse, skydda och manövrera. Det här fick mig att ifrågasätta allt.

Trots det vågade hon skaffa ytterligare ett barn, dottern Onyx, för 14 månader sedan.

Bara sekunder efter förlossningen var problemen tillbaka.

– Det var fyra gånger värre än tidigare, säger hon.

Men den här gången var hon beredd.

– Jag gick ner i skyttegraven. Jag gick djupare in i det.

I dag bekämpar hon sjukdomen med mediciner, terapi och träning. Men barnen är hennes prioritet.

– Jag lägger dem nästan varje kväll. Jag vill försäkra mig om att de är älskade, trygga och har det bra.

Det innebär inte att det är lätt.

– Jag är så skicklig på att fejka leenden att jag både skäms och är stolt.

– När jag har det jobbigt stänger jag in mig själv för jag vill inte ligga dem till last.

Problemen har gått ut över hennes sjuåriga äktenskap med Mario ”Souleye” Treadway, 37.

– Jag säger till honom att det finns ett slut på det här, att jag är mitt i det och att jag är ledsen för att inte vara den han är van vid, säger Morissette.

Hon uppger att hon väljer att tala ut för att hjälpa andra. Samtidigt är hon positiv när det gäller möjligheterna att besegra sjukdomen.

– Jag vet att den gamla Alanis finns därinne. ( ) Jag vet att det finns ljus i slutet av tunneln.
