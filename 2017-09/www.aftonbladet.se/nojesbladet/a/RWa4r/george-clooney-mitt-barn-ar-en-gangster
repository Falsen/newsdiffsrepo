George Clooney: ”Mitt barn är en gangster”
LOUISE ÅSTRÖM

George Clooney blev pappa för första gången i juni. Nu har han och frun Amal Clooneys tvillingar Ella och Alexander hunnit bli tre månader gamla.

Under filmfestivalen i Venedig berättade George Clooney för Entertainment Tonight om barnens personligheter.

– Alexander är en gangster. Du såg honom, säger han och vänder sig mot sin kollega Matt Damon innan han fortsätter:

– Han är en älg. Han sitter och äter, såhär, utbrister han och börjar göra älg-ljud.

– Ella är väldigt elegant. Bara ögon. Och hon ser ut som Amal.

Medan Clooney säger att han själv är en enda röra som pappa berömde han Amal.

– Hon är som en olympier. Men jag är väldigt bra på att byta blöja.
