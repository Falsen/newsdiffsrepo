Starka hyllningarna till ”Loffe” från läsarna
LEO PETTERSSON

I Aftonbladets chatt över hur ni läsare minns Janne ”Loffe” Carlsson finns det nästan inga gränser för hyllningarna.

”Världens bästa Loffe! Du var min barndom, så mycket skratt och glädje gav du mig och många andra. Du kommer aldrig att glömmas bort. Vila i frid fina Loffe!”, skriver signaturen Gullefjun.

”R.I.P Loffe. Han var en utav mina största idoler. Saknaden kommer bli enorm.”, skriver Tom Roppestad.

”Hua. Vilken fin människa. Tack för allt. Där du är nu lär du sprida din glädje vidare.”, hälsar Micke.

”Som barn brukade jag fantisera om att du var min pappa i stället för den jag faktiskt hade. Varm, positiv, medmänsklig och med en otrolig förmåga att smitta av dig av allt detta till din omgivning. En unik människa har gått ur tiden. Sådana människor som du, Loffe, görs allt för sällan! Vilket tomrum du lämnar nu efter dig! Mina tankar går till din familj i denna svåra stund.”, skriver Jeanette.

”Jag kommer att sakna dig, din humor. Och som du var en perfekt person på alla sätt när det gällde allt. Har många minnen att se tillbaka på. Vila i frid”, skriver Mats.

Flera är inne på att han kommer att fortsättningsvis kommer att sprida glädje.

”Nu kommer alla änglarna få roligt när du finns hos dem nu. Vila i frid.”, skriver signaturen R V.

”Var som du är även i himlen. Tack för allt.”, hälsar Andreas.
