Niall Horans ärliga svar – på frågorna han tröttnat på
TORBJÖRN EK

Han är hyfsat trött på att prata om One Direction.

Men när Nöjesbladet träffar Niall Horan, 23, kan vi ändå inte låta bli att ställa några av de frågorna som hans fans undrar mest av allt just nu.

Horan har stannat kvar i Stockholm över natten efter sin spelning på Annexet och ger intervjuer innan han ska flyga vidare. Nästa stopp på sin första egna världsturné efter att medlemmarna i One Direction gått skilda vägar är Australien och därefter väntar Tokyo och Los Angeles.

Han har hittills bara släppt två solosinglar, ”Slow hands” och This town”, men båda har streamats över 200 miljoner gånger på Spotify och flera av stoppen på turnén har sålt slut.

Och ändå är den här frågan ett definitivt måste:

Standardfrågan, kommer ni att återförenas i One Direction?

– Ja, självklart.

Och du är så trött på den här frågan, eller hur?

– Japp.

Han brister ut i skratt.

– Jag får den frågan... det är den frågan flest ställer just nu. Det skulle vara väldigt korkat att inte göra det. Vi växte upp i bandet, reste över hela världen tillsammans under sex år, spelade inför miljoner. Man måste vara en väldigt korkad person om man inte vill ta upp det igen och få det buzzet, säger han.

– Och det är så roligt, One Direction är väldigt kul.

Håller ni kontakten?

– Ja, givetvis. Och där kom nästa, säger han med ett gapskratt.

Ännu en fråga som han hunnit bli bli lite trött på alltså. Men han svarar ändå glatt.

– Varje dag. Självklart. Vi är bästa vänner. Vi har känt varandra sen vi var 16. Så är det bara.

Och med det var det bara att fortsätta. En tredje fråga som var tvunget att ställas. För fansens skull, så klart.

Är du singel?

– Väldigt singel. Extremt singel.

Söker du?

– Man håller alltid ögonen öppna. För du kan aldrig veta eller hur? Det är inte så att jag verkligen söker, men händer det så händer det. Det är väl så det brukar fungera.

Niall Horans debutalbum ”Flicker” släpps senare i höst. Då kommer Nöjesbladet också publicera mer material från intervjun med honom.
