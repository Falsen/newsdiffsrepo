Björn Borgs ex-fru: ”Det är overkligt”
MATHILDE ALBINSSON

Björn Borg och Mariana Simionescu gifte sig 1980. De var då båda tennisproffs. Fyra år senare gick de dock skilda vägar.

Hon har varit sparsmakad med att ge intervjuer om sin tid tillsammans med den svenska tennisstjärnan, men på måndagkvällen fanns ex-frun på plats på galapremiären av storfilmen ”Borg”.

Premiärkänslorna är på topp, berättar Mariana Simionescu för Nöjesbladet.

– Det är overkligt. Jag kan inte tro att jag är här i Stockholm. Det är trevligt.

Men hur äktenskapet med Björn Borg eller hur det ska bli att återförenas med honom, är hon mer förtegen om,  även om hon beskriver deras relation i dag som god.

– Det är inte riktigt rätt sak att prata om, tror jag. Det är är filmen som är det viktiga. Jag är bara så glad för hela det här evenemanget.
