Tom Jones hälsa sviktar – ställer in turnén på läkarens råd
LINNÉA GEIJER

Efter inrådan från sina läkare har Sir Tom Jones, 77, ställt in samtliga datum på sin USA- turné. I ett meddelande på stjärnans twitter står det:

”Datumen kommer att flyttas till maj och juni 2018, och alla sålda biljetter kommer att förbli giltiga inför dessa nya datum, om vilka det kommer att komma ny information inom kort.”

Turnén, som var planerad att pågå mellan den 6 september och den 7e oktober kommer alltså att skjutas upp 10 månader.

”Tom ber om ursäkt för detta och ser fram emot att träffa sina fans sommaren 2018 istället”.

Det finns för tillfället inga ytterligare detaljer om stjärnans tillstånd.
