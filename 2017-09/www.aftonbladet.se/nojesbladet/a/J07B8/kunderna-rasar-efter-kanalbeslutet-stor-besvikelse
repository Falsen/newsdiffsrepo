Kunderna rasar efter kanalbeslutet: ”Stor besvikelse”
LOUISE ÅSTRÖM

Discoverys och Com Hem/Boxer har inte lyckats komma överens om ett nytt avtal. Det innebär att 1,8 miljoner hushåll nu förlorar Kanal 5, Kanal 9, Kanal 11, Eurosport, Discovery Channel och Animal Planet. Totalt drabbas 4,5 miljoner tv-tittare.

Efter beskedet rasar tittarna.

”Hoppades in i det sista att det skulle lösa sig. Man känner stor besvikelse och tomhet även om det knappast kommer som någon chock. Men vi som drabbats borde åtminstone få någon sorts kompensation. Man vill ju inte behöva betala flera 100 spänn på kanaler man inte får in”, skriver en tv-tittare på Nöjesbladets Facebooksida.

”Sjukt! Första gången sedan 1988 som jag inte kan se flera av kanalerna som är borta nu”, skriver en annan.

”Samma skit vartenda år...”, skriver en tredje.

Flera tittare berättar också om sina favoritkanaler och program.

”Så störigt !! kanal 5 och animal planet va ju jättebra kanaler”.

”Nej kanal 5 vill man har kvar Sofias änglar gå där”.
