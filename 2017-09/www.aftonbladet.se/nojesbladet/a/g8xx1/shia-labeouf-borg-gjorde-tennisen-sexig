Shia LaBeouf: ”Borg gjorde tennisen sexig”
JAN-OLOV ANDERSSON

Nu befinner sig Sverrir Gudnason, 38, och Shia LaBeouf, 31, på andra sidan Atlanten, när filmen ska lanseras på Toronto Film Festival och i USA.För några dagar sedan träffades vi i Stockholm för att prata om deras roller i filmen, som skildrar tennislegendarernas liv fram till och med den klassiska Wimbledon-finalen 1980.Ni är för unga för att ha sett matchen, när hörde ni först talas om Borg och McEnroe?– Jag var barn på Island, fem år gammal, det skrevs och pratades mycket om Borg där också, säger Sverrir.– Jag upptäckte McEnroe via – modereklamen! Jag visste inget om tennis, basket var min sport, men McEnroe är den idrottsman som haft kontrakt med Nike längst av alla. Jag var väl elva år när jag upptäckte att man skulle ha McEnroe-skor, säger Shia.

Hur är det att spela en riktig person som fortfarande lever?– Det var nästan som att vara gravid. Alla visste att jag skulle spela Borg, berättade Borg-historier, hade åsikter om hur jag skulle spela honom, säger Sverrir.– Det var enorma förväntningar. När vi spelade in matchsekvenserna, kände man att många av statisterna i publiken hade sett den riktiga matchen. Det gjorde att man skärpte sig extra mycket, säger Shia.Vem av er hade svårast roll?– Borg var ju väldigt mycket av en gåta, säger Sverrir.– Sverrir, absolut. Han fick vara lite detektiv för att hitta sin Borg, tror jag. McEnroe har ju varit väldigt öppen om sig själv och bland annat skrivit två självbiografier, säger Shia.

Ni låg i hårdträning på tennisbanan inför inspelningen? Har ni fortsatt att spela? Vem skulle vinna en match av er båda?– Jag slutade och satsade på att lära mig spela trumpet inför en annan filminspelning. Men nu har jag börjat igen, spelar ungefär en gång i veckan, säger Sverrir.– Sverrir skulle vinna, lätt. Alltså… jag lärde mig aldrig spela särskilt bra, jag ägnade snarare sex månader åt att låtsas spela tennis, som ett slags dansrörelser, säger Shia.Varför ska folk se filmen?– För att de båda ändrade tennissporten för all framtid. Nutidens spelare, som Roger Federer, spelar snabbare, hårdare, säkert bättre.– Men Borg gjorde tennisen sexig och populär. McEnroe blev tennisens motsvarighet till Ramones och Sex Pistols. Han införde rockstjärneattityden i sporten. Han fick Keith Richards att bänka sig för en tennismatch, säger Shia.
