Alexander Kronlund i protest på Kristallen
LOUISE ÅSTRÖM

Anna Brolin var en av de nominerade till ”Årets tv-sport profil”. Men hon vann inte. Istället gick priset till SVT:s André Pops. I sitt tacktal från scenen kallade han SVT för Sveriges bästa sportredaktion.

Bredvid Anna Brolin satt Idoljurymedlemmen Alexander Kronlund. Samtidigt som Pops stod på scenen valde han att protestera. Han pekade finger.

Det här fick många av tittarna att reagera.

”Varför gjorde han till vänster om Anna Brolin ett fuck off när André Pops höll sitt tacktal? Bitter så det förslår och omogen som......”, skriver en tittare.

”Moget att peka finger bara för att Anna Brolin inte vann??”, skriver en annan.

”Vem var han som pekade finger åt andre pops i bild???omoget”, skriver en tredje.

Senare under kvällen bekräftade Alexander Kronlund att han tycker att det var fel person som vann.

– Jag tycker att Anna Brolin skulle ha vunnit, säger han på dansgolvet.
