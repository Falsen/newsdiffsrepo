”Idol”-Ludvig kickade sångare i Idol
VERONIKA ÅSTRÖM

Alex Waghorn, 24, från Rimbo har länge funderat på att söka till ”Idol”, menprioriteten har alltid varit att fokusera på Reach.– Men nu när Reach splittrats så tar jag chansen, säger han.Har han gett dig några tips?– Nej, han känner inte alls till att jag sökt ”Idol”. Vi har ingen kontakt och ingenting gemensamt i dag.

Han berättar att de inte haft kontakt sedan i maj förra året då han fick ett telefonsamtal från Ludvig Turner, 24.– Jag fick sparken via telefon. Han sa: ”Tja, vi har funderat på att köra bandet från början, med bara jag och trummisen”. Jag frågade: ”Får jag kicken?” Då menade han att man inte behövde använda de orden. Men det var ju så det var.

Alex Waghorn vill inte älta det gamla, men att det ändå ”inte var snyggt gjort”.– Jag orkar inte. Det går inte att hålla på att tjafsa om det där, säger han.

Alex Waghorn säger att Ludvig Turner ”inte fick igång sin sologrej” efter ”Idol” och att det gjorde att Alex tvingades sluta.  – När han inte fick den respons han ville ha där, så tog han över sången i Reach, så kan han rida på den vågen i stället.Så ni är inte vänner i dag?– Nej, vi är inte vänner, inte alls. Men jag har absolut inget otalt med honom. Det är inte så att jag sitter och kastar pil på en tavla med Ludde på, men vi snackar inte.

Ludvig Turner tycker att det är barnsligt att Alex Waghorn inte släppt Reach än.– Det är dagisnivå och säger ganska mycket om vad han tillförde oss, säger han.Den tidigare ”Idol”-deltagaren säger att han efter ”Idol” fortsatte att öva sång och ville bli bättre.– Jag tycker att jag gick ikapp Alex på sången. Han är en skitbra sångare, det var ju därför vi tog in honom. Men det kändes inte hundra med honom längre, säger han.

Enligt Ludvig Turner har allt hela tiden handlat om Reach – aldrig om ett soloprojekt. – Alex borde ha tagit tag i sitt eget artisteri i stället för att vara arg. Antingen blir man sur eller så blir man bättre.Hade du kunnat sköta det snyggare?– Jag tycker att jag var tydlig när vi snackade i telefon. Visst tog han det väldigt dåligt, men hade jag vetat att han skulle ha blivit sur så hade jag väl kommit hem till honom och berättat det.

Ludvig Turner är övertygad om att deras vägar kommer att korsas i framtiden.– Då går jag gärna fram och säger hej och har ett good talk. Jag hadegärna sett att vi fortfarande varit vänner, säger han.

Alex är med i kvällens ”Idol”.
