Nya bilder bekräftar Hollywood-romansen
LEO PETTERSSON

Egentligen började det pratas om en romans mellan Katie Holmes, 38, och Jamie Foxx, 49, redan 2013. Det var ett år efter att Tom Cruise, 55, och Katie Holmes skilt sig.

Flera gånger har Jamie Foxx tillbakavisat dessa rykten.

Men nu har alltså paret fotograferats tillsammans publikt. De ses hålla hand ihop när de går en strandpromenad i Malibu. Bilderna togs nu i måndags.

Flera medier, bland annat Daily Mail, gör gällande att en speciell klausul i Katie Holmes och Tom Cruises skilsmässa gjorde att kärleken fick hållas hemlig. Denna klausul ska, enligt uppgift, ha gått ut på att Katie Holmes inte fick dejta någon publikt på fem år efter skilsmässan.

Det var Holmes första skilsmässa och Tom Cruises tredje. Tillsammans fick de dottern Suri. Hon föddes bara ett år efter att paret först sågs dejta.

Jamie Foxx har sedan tidigare två döttrar, Corinne Foxx och Annalise Bishop.
