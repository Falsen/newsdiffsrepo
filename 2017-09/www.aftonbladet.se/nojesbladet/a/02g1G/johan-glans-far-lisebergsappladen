Johan Glans får Lisebergsapplåden
TT

Skådespelaren och komikern Johan Glans får årets Lisebergsapplåd, skriver Göteborgs-Posten. Bronsfiguren föreställande två klappande händer signerad Astri Bergman Taube delades ut på nöjesparken på måndagsförmiddagen.

Lisebergsapplåden har sedan 1979 delats ut till ”någon som gjort Sverige lite gladare”.

Förra året gick priset till Lena Philipsson. Bland tidigare pristagare finns Povel Ramel, Astrid Lindgren, Jonas Gardell, Håkan Hellström och Sven-Bertil Taube.
