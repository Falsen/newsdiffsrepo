Lady Gaga ställde in konsert – tröstade fansen med gratis pizza
MATHILDE ALBINSSON

Lady Gaga drog på sig strupkatarr efter att ha uppträtt i regnet i New York för ett par dagar sedan.

På måndagen skulle hon ha uppträtt i Montreal, Kanada, men strax före konsertstart meddelade superstjärnan på Twitter att hon var för sjuk för att kunna genomföra spelningen.

”Till mina vackra fans. Jag kunde inte vara mer förkrossad över att jag inte kan uppträda i kväll. Jag genomför hela showen live, och ser med stolthet på att jag ger allt, men när jag sjöng i regnet på Citi Field blev jag sjuk”, skrev hon på Twitter.

Samtidigt hyllade hon de inbitna fans, som kallas för ”Monsters”, som hade tältat utanför hennes hotellrum i väntan på konserten. Och som plåster på såren erbjöd hon dem gratis pizza med ost och tomat på.

”Jag skickar gratis pizza till alla ”monsters” utanför mitt hotell The William Gray Montréal. Jag älskar er så mycket och jag är så ledsen, ni är mina mest lojala fans”, twittrade hon.

På sociala medier florerar sedan dess bilder på hungriga monstersfans som sätter tänderna i pizzamutan.

Medan de njöt som bäst av maten, uppenbarade sig Lady Gaga på hotelltaket och vinkade till fansen innan hon återgick till sjuksängen, skriver Contact music.

Konserten i Montreal var en del av hennes pågående världsturné ”Joanne”.
