Kendall Jenner lämnar Victorias Secret för konkurrenten
LINNÉA GEIJER

Kendall Jenner kommer inte att återvända till den anrika catwalken på Victorias Secret årliga modeshow för en tredje gång. Åtminstone inte i år.

Men avhoppet är självmant. Modellen har nämligen fått ett kontrakt med konkurrerande underklädesmärket La Perla. Det nya kontraktet uppges vara värt flera miljoner dollar och inkluderar en klausul om intressekonflikt. Därför valde Kendall bort Victorias Secret till förmån för La Perla.

Vicorias Secrets Fashion Show har under en längre tid varit ett av årets modemässiga höjdpunkter, och flera stora modellnamn kämpar årligen om ett par vingar.

Flera av årets namn har redan bekräftats. Bland annat kommer Karlie Kloss göra comeback. Även Gigi och Bella Hadid kommer vara med i showen och likaså svenska Kelly Gale.
