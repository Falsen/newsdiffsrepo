David Lagercrantz om fler ”Millenium”-böcker: ”Stänger inte dörren”
MATHILDE ALBINSSON

David Lagercrantz fick 2013 i uppdrag av bokförlaget Norstedts att skriva en fjärde bok i Stieg Larssons ”Millennium”-serie. Nu står han inför lanseringen av femte Milleniumboken ”Mannen som sökte sin skugga”.

Han har tidigare sagt till Dagens Nyheter att det blir hans sista bok i serien. Men nu öppnar han för fler böcker trots allt.

– Jag står inte helt fast vid det. För jag har sånt jävla tryck på mig nu att skriva flera. Så jag slutar att säga absolut nej. Däremot kan jag med säkerhet säga att nästa bok kommer att vara något annat. För det behöver jag för mig själv. Men jag stänger liksom inte dörren. Delvis för att jag har märkt att det är väldigt roligt. Men jag skulle bli väldigt ledsen på mig själv om jag bara fortsatte. För jag växer som författare när jag kastar mig in i något nytt, ut på osäker mark, säger David Lagercrantz till Nöjesguiden.

Enligt Nöjesguiden har David Lagercrantz redan börjat skriva på en tredje bok i serien.
