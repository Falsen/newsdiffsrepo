Evan Rachel Wood och Zach Villa bryter förlovningen
LINN ELMERVIK

Skådespelarna och musikerna Evan Rachel Wood och Zach Villa ska ha avslutat relationen för en dryg månad sedan, bara några månader efter att de annonserat sin förlovning.

Paret träffades 2015 och började göra musik tillsammans och på Screen Actors Guild Awards i januari visade de för första gången upp förlovningsringarna.

Wood och Villa spelar tillsammans i bandet ”Rebel And A Basketcase”.

Evan Rachel Wood har bland annat synts i ”Westworld” och ”True blood”. Hon har tidigare varit förlovad med sångaren Marilyn Manson och gift med skådespelaren Jamie Bell.
