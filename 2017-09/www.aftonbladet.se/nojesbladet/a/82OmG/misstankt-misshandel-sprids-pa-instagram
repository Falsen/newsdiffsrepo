Misstänkt misshandel sprids på Instagram
LOUISE ÅSTRÖM

En svensk rappare misstänks ha blivit misshandlad. Incidenten ska ha inträffat utomhus i en förort till Stockholm.

Nu sprids filmklipp på händelsen på Instagram. På flera olika konton finns videoklipp där det syns hur artisten får sparkar och slag mot kroppen. De misstänkta gärningsmännen ska även ha kissat på mannen.

Under eftermiddagen har flera av de konton där filmerna publicerats plockats ned från Instagram.

Enligt Lars Byström på Stockholmspolisen har lokalpolisen upprättat en anmälan.

– Den gäller misshandel och ofredande. Man har påbörjat en förundersökning, säger han.

Nöjesbladet har sökt artisten.
