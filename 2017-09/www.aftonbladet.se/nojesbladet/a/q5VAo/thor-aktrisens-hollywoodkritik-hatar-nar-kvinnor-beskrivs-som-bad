”Thor”- aktrisens Hollywoodkritik: ”Hatar när kvinnor beskrivs som badass”
LINNÉA GEIJER

I den kommande Marvelfilmen ”Thor: Ragnarök” spelar hon den tuffa Valkyrie. Men i en tid där kvinnor äntligen börjar få allt starkare roller har hon märkt en irriterande tendens i Hollywood.

– Det finns ett ord som jag hatar som smugit in i alla Hollywoodmanus just nu och det är ordet ”badass”, säger hon till LA Times.

– Det är hemskt för det betyder ingenting. Det är en korkad manlig författares säga att säga ”så, hon är typ tuff”. Och direkt efter det skriver de ”Hon är en badass, men hon är vacker. Och hon är sexig, men omedvetet sexig”.

Det blev därför viktigt för Tessa Thompson att skapa en karaktär som passar bättre i tiden. Hon beskriver Valkyrie som ”en elitkrigare från Asgård som tappat bort sig lite”.

– Der finns en orättvis position som kvinnor ibland försätts i. I kontexten av av superhjälte- eller actionfilmer måste de direkt vara hårda och starka, samtidigt som de är sexiga, säger hon.

– Vi ville skapa en karaktär som hade sin egen ikonografi.
