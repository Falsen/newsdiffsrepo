Jesper Blomqvist har hittat kärleken igen
TORBJÖRN EK

I våras vann han ”Let’s dance” efter att ha hoppat in som ersättare när Thorsten Flinck, 56, inte klarade hälsoundersökningarna.

Då var fotbollshjälten Jesper Blomqvist, 43, singel, men nu har han hittat kärleken igen.

– Ja, men någonting har jag träffat i alla fall. Vi får se vad som händer. Det är nytt, säger han till sajten Hänt.

Mer än så vill han inte avslöja om sin nya kärlek.

Blomqvists danspartner från ”Let’s dance”, Malin Watson, 44, bekräftar för Hänt att hon känner till Jespers romans, men vill inte avslöja några detaljer.

– Jag vet allt. Men mina läppar är slutna, säger hon till sajten.

Jesper Blomqvist och exfrun Pauline tog ut skilsmässa i augusti förra året. Tillsammans har de en son.
