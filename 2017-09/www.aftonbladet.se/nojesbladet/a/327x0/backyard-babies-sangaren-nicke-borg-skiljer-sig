Backyard Babies-sångaren Nicke Borg skiljer sig
JAKOB MEIJER

Nicke Borg, 43, känd från rockbandet, Backyard Babies skiljer sig. Han och hustrun Johanna ”Jojo” Borg, 43, har lämnat in en gemensam ansökan om äktenskapsskillnad till Stockholms tingsrätt.

– Det stämmer. Jag har inget att kommentera mer än att det var vänskapligt, säger Johanna ”Jojo” Borg till Expressen, som var först att rapportera om skilsmässan.

Paret gifte sig 2008 på klipporna utanför Lysekil där de under en borgerlig vigsel sa ja till varandra. Endast den närmsta familjen var närvarande.

Men nu efter nio år går paret skilda vägar. Och vad det verkar har Nicke Borg redan hittat kärleken igen. På sin offentliga Facebooksida kan man läsa att han är i ett nytt förhållande, skriver Expressen.
