Sigrids kärlekshyllning till Samir: ”Drömkille”
LINNÉA GEIJER

De ryktades länge att TV-profilen Samir Badran och dansaren Sigrid Bernson funnit kärleken i varandra under sin tävlan i årets ”Let’s Dance”. För så sent som fyra dagar sedan bekräftade de förhållandet i slutet av premiäravsnittet av sin nya Youtubekanal.

I veckans ”Kändispodden” med Benjamin Andrée kärlekshyllar Sigrid pojkvännen.

– Jag tycker ju att Samir är en drömkille. Det har jag alltid tyckt. Speciellt när jag lärde känna honom, säger hon.

– Jag har alltid tyckt att han är sjukt snygg, men hans personlighet gör honom verkligen till världens bästa. En bättre kille kan man inte hitta.

Hon förklarar även anledningen till att de inte bekräftat relationen tidigare.

– Jag har aldrig velat ha mitt ansikte i media med kärleksrubriker. Det har varit en skräck för mig att ha det, vilket man kan skratta åt nu för att jag har fått så många sådana rubriker nu att jag inte ens tänker på det längre.
