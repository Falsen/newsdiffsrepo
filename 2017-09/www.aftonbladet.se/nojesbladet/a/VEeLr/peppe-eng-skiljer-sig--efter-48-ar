Peppe Eng skiljer sig – efter 48 år
JAKOB MEIJER

Peppe Eng, 68, och Solveig Eng, 68, går skilda vägar efter 48 år tillsammans. Paret har lämnat in en skilsmässoansökan till Nacka tingsrätt, skriver Expressen.

TV4-profilen bekräftar själv för tidningen.

I ansökan har paret skrivit att de avser att bo kvar i den gemensamma bostaden. Det ska dock handla om en tillfällig lösning.

– Det här är så pass nytt, vi har inte hunnit diskutera några detaljer. Man bor knappast ihop som skild, säger Peppe Eng.

På frågan om hur han mår svarar han:

– Jag mår bra, absolut. Så bra som man kan må.

Peppe Eng, mångårig programledare och sportankare på TV4, har synts i program som ”Time out” och ”Talang”. 2006 var han en av deltagarna i ”Let’s dance”. Sedan 2002 är han pensionerad, men har fortsatt att dyka upp i kanalens sportsändningar.
