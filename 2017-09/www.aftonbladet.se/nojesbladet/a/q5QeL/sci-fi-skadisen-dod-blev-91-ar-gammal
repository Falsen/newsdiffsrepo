Sci-Fi skådisen död- blev 91 år gammal
LINNÉA GEIJER

Under några av de mest formativa åren för Science- fictiongenren, 50- 60 och 70-talen, var Richard Andersson ett välkänt ansikte för fansen. Med roller i blivande kultfilmer som ”Forbidden Planet”, ”The Six Million Dollar Man” och ”The Bionic Woman” var han sannerligen med och gjorde science- fiction genren till det vi känner den som idag.

– Sci-fi långfilmer var en ny sak 1956, och Forbidden Planet förändrade genren för alltid. Hela filmen spelades in på en scen, och medan inspelningarna pågick gav studion oss allt mer pengar och de bästa produktionsarbetarna de hade. Vi skapade en första klassens film som är imponerande än idag, minns han om sina tidiga dagar i en intervju med The Spectrum för två år sedan skriver Variety.

På 70 och 80 talen gjorde Richard Andersson en övergång från film till TV, och syntes under flera år i filmer som ”Charlies Änglar”, ”Knight Rider” och ”Fantasy Island”. Mellan 1986 och 1987 spelade han även den maktfille Buck Fallmont i kultsåpan ”Dynastin”.

– När jag övergick till TV var det där publiken fanns. Frågar du mig så är det där de fortfarande finns, sade han

Richard Andersson gifte sig två gånger, först med Carol Lee Ladd mellan 1955 och 1956, sedan med Katherine Thalberg från 1961, paret fick döttrarna Ashley, Brooke och Deva tillsammans innan äktenskapet slutade i skilsmässa 1973. Richard Andersson dog en naturlig död i sitt hem i Beverly Hills omgiven av sin familj, bekräftar The Mirror. Han blev 91 år gammal.
