”PH”-paret om kärleken: ”Fantastisk och underbar”
LINNÉA GEIJER

När Kristian Täljeblad var med i ”Paradise Hotel” 2014 dröjde det inte länge förrän han visade sin romantiska sida och sedan dess har han bland annat sökt kärleken i Dplay- programmet ”För känd för kärlek”. I år är han tillbaka i Paradise hotels Allstar-säsong, och i programmet har han funnit kärleken i den nya deltagaren Anna Pankova.

– Hon är fantastisk och underbar och nu bor vi tillsammans, berättar han om flickvännen på TV3:s pressträff.

När de flyttade ihop är däremot båda osäkra på, men de är överens om att det var någon gång i april eller maj.

– Vi vet ibland inte ens hur länge vi har varit tillsammans, skrattar Anna.

Anna var innan programmet mycket öppen med att det sista hon ville var att hitta kärleken i programmet.

– Jag satt och sa så himla mycket, och sen fick jag käka upp mina ord. För jag blev ju kär, och det är det bästa som kunde ha hänt mig, säger hon.

Anledningen till önskan att förbli singel var att hon alltid haft så dåliga erfarenheter med killar.

– Jag tänkte att ”jag vill inte har någonting med en kille att göra”, men sen så träffade jag ju världens underbaraste kille, och man kan inte sitta och säga nej när han är perfekt, säger Anna.

Paret klickade direkt, men insåg ganska snabbt både fördelarna och nackdelarna med att träffat i ett program som ”Paradise hotel”.

– Som alla par har man upp- och nedgångar när man lär känna varandra. Det är så svårt, speciellt i den miljön: ”Är det här du eller vem är du”. Men så lär man känna varandra som man inte gör någon annanstans, förklarar Anna.

Nyckeln till att förhållandet fungerat så bra är att deras personligheter skiljer sig mycket åt, medan de har samma prioriteringar.

– Vi kompletterar varandra. Han är den impulsiva människan som jag behöver lära mig av, och jag är den planerande människan som han behöver lära sig av, säger Anna

– Är det någon jag inte är orolig för så är det Anna, hon klarar sig alltid. Hon är tuff, har attityd men ändå hjärta. Hon står upp för sig själv, säger Kristian.

– Vi kan båda uppfattas som flirtiga fast vi inte är det, och vi fattar det. Det finns ingen svartsjuka, vi har kul tillsammans och vi tycker båda att det viktigaste verkligen är att man har roligt och alltid hittar på saker. Vi är inte de som gillar att vara bekväma.
