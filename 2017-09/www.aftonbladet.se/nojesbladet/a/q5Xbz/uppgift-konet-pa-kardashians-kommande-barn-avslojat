Uppgift: Könet på Kardashians kommande barn avslöjat
JAKOB MEIJER

Nöjesbladet rapporterade på onsdagskvällen att Kim Kardashian och Kayne West väntar sitt tredje barn. Nu säger flera källor till Us weekly samma sak: paret ska få en liten flicka.

Kardashian och West har ännu inte bekräftat graviditeten, men Kim Kardashian har i tidigare intervjuer sagt att de ”siktar på barn nummer tre”.

Surrogatmamman är hittills okänd. Us Weekly kan dock avslöja att det rör sig om en kvinna i 20-årsåldern från San Diego. Då barnen väntas komma i januari 2018 innebär det att hon är gravid i femte eller sjätte månaden.

Paret uppges betala 45 000 dollar till kvinnan. Med det följer också vissa förpliktelser: Den 20-åriga kvinnan får varken ta varma bad, färga håret eller äta rå fisk, enligt TMZ.

Kim Kardashian har tidigare berättat att hon lider av placenta accreta, eller fastsittande moderkaka, vilket innebär en hälsorisk vid en ytterligare graviditet. Det är också anledningen till att paret valt att ta hjälp av en surrogatmamma.

Kim Kardashian och Kanye West har sedan tidigare barnen North West, 4, och Saint West, 1
