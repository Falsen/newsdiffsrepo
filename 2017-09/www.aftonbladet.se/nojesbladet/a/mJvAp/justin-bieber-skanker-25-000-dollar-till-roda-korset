Justin Bieber skänker 25 000 dollar till Röda korset
LINNÉA GEIJER

Artisten Justin Bieber ansluter sig nu till den mängd kändisar som har donerat stora summor pengar till röda korset för att hjälpa det orkandrabbade Houston.

– När jag tittar på bilderna från orkanen Harvey måste jag säga att jag är så ledsen för alla familjer som har förlorat sina hem, och alla de som har förlorat sina liv, säger han i en emotionell Instagramvideo.

– Jag tänker acceptera Kevin Hart-utmaningen och skänka 25 000 dollar (cirka 200 000 kronor) till röda korset. Jag älskar er i Houston, ni är fantastiska, ni är starka, jag är så ledsen att det här har hänt er.

Utmaningen Justin syftar till startades av komikern och skådespelaren Kevin Hart för nästan en vecka sedan då han publicerade en video på Instagram.

– Jag har precis tagit del av utveckligen på allt som händer i Houston med orkanen Harvey och det här är helt jävla otroligt, förklarar Kevin Hart med ett chockat uttryck.

– Jag tycker att vi alla har tagit del i många internetutmaningar- vissa meningsfulla, andra inte, men vi har alla tagit del av dem. Så jag tänker starta en ny utmaning. Jag utmanar mina kända vänner att göra som jag och skänka 25 000 dollar till orkanen Harvey, till röda korset. Det här är seriöst. jag tror att folk är riktigt illa ute och behöver hjälp.

Kevin Hart fortsätter sedan med att nominera en lång lista kända namn.

– Jag utmanar The Rock, Steve Harvey, Chris Rock, Dave Chappelle, JAY-Z, Beyoncé, Justin Timberlake, Jerry Seinfeld, och jag tycker ni ska tagga någon ny när ni gör det. 25 000 dollar kommer från mig, mina böner är med Houston.

Flera har antagit utmaningen, bland annat Dwayne ”The Rock” Johnsson, som redan dagen efter utmaningen lade upp en Instagramvideo där han berättade att han gett 25 000 dollar. Han tillade att hans många företag också kommer att ge pengar till hjälporganisationerna i Houston. Han uppmanar sedan alla sina följare att göra vad de kan.

– Till alla er där ute, om ni kan skänka en dollar eller två till röda korset skulle jag uppskatta det.
