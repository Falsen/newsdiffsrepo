Madonnas mörka stunder
MAGNUS SUNDHOLM

Förutom kidnappningsanklagelserna hävdades det i rätten att hon inte var lämplig att ta hand om ett barn. Men Madonna tog strid och vann till slut mot Malawis högsta domstol.

– Sättet jag behandlades på – det sexistiska beteendet – var löjligt, säger hon i veckotidningen People.

– Bara för att jag är en offentlig person vill folk inte uppfattas som om de specialbehandlar mig. Därför får jag det jobbigare.

Hon kan fortfarande inte fatta de många hårda orden när hon adopterade David som då led av malaria och lunginflammation.

– I mitt stilla sinne tänkte jag, ”Vänta ett tag. Jag försöker rädda någons liv. Varför får jag så mycket skit just nu?”.

– Jag gjorde allt enligt regelboken.

Den 59-åriga popstjärnan kallar perioden en av de svåraste i hennes liv.

– Jag hade några riktigt mörka stunder, men jag är en fajter.

Med facit i hand ångrar hon inget.

– Det är så värt det, säger hon.

Förutom David har Madonna också adoptivbarnen Mercy, 11, samt tvillingarna Esther och Stella, 5, och de biologiska barnen Rocco, 17 och Lourdes, 20.
