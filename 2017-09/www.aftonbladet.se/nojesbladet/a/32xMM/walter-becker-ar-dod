Walter Becker är död
LOUISE ÅSTRÖM

Walter Becker, mannen som grundade rockbandet Steely Dan, har dött. Dödsbeskedet kom på hans egen hemsida. Där syns två bilder på honom, en som barn och en i vuxen ålder. Enligt datumet ovanför bilden dog han under dagen.

Bandet Steely Dan bildades 1972. Becker som var gitarrist startade det tillsammans med Donald Fagen på sång och keyboard. Som störst var de under 1970-talet. Gruppens texter är ofta ironiska. Bland deras mest kända låtar finns ”Do it again”, ”Rikki don’t lose that number” och ”Black friday”.

Becker och Fagen var de enda konstanta medlemmarna i bandet.

2001 valdes de två herrarna in i amerikanska ”Rock and roll of fame”. Ett år tidigare släppte bandet sitt första studioalbum på 20 år, vilket blev en succé. Den tilldelades fyra Grammys.

Walter Becker blev 67 år.
