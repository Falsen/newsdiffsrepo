Sjuk Williams ställer in i Ryssland
TT

Williams turné nådde Sverige i juli. Inför sin spelning på Tele 2 Arena i Stockholm berättade artisten att han tar smärtlindrande sprutor innan han går upp på scen.

– Jag har ledinflammation, diskbuktning, benutskott och förkalkning, och jag ska genomföra den här turnén. När universum lägger krokben för dig är det sällan vid rätt tidpunkt, sade han till TT då.

Det är samma problem som fortfarande gäckar Williams.

– Det här jobbet är verkligen dåligt för min hälsa. Det kommer att ta kål på mig, säger han till Sunday Times.

Efter ett uppehåll kommer Williams att fortsätta sin turné i Oceanien och Asien efter årsskiftet.
