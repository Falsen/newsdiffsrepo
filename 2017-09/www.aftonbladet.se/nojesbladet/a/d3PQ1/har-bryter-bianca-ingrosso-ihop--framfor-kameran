Här bryter Bianca Ingrosso ihop – framför kameran
JAKOB MEIJER

Bianca Ingrosso och pojkvännen Philippe Cohen gjorde slut tidigare i år. I säsongspremiären av ”Wahlgrens värld” får tittarna se när Ingrosso ska berätta nyheten för sin mormor Christina Schollin.

– Vad är det Bianca, lilla skrutten? undrar Schollin.

Bianca blir märkbart tagen och har svårt att hitta orden, och mamma Pernilla Wahlgren får rycka ut i stället.

– Nämen, det är slut med Phillippe, säger Pernilla Wahlgren samtidigt som hon själv brister ut i tårar.

I en synk förklarar Bianca Ingrosso för tittarna vad som hänt.

– Just nu suger livet för mig, just nu mår jag skit, säger hon och fortsätter.

– Jag kan säga att jag blev dumpad på telefon, två dagar innan alla hjärtans dag.

Bianca berättar att hon alltid varit inställd på att det är Phillippe hon ska gifta sig med.

– Vi har pratat om hur våra barn och hur vårt hus kommer att se ut. Det känns bara så jävla jobbigt att jag inte kommer få ha bott med honom, som vi båda längtade efter att få göra, säger hon med tårar i ögonen.

Programmet spelades in i mars, och mycket har hänt sedan dess. Bianca Ingrosso och Phillippe Cohen har bland annat hunnit hitta tillbaka till varandra.

I juni avslöjade Bianca Ingrosso på sin blogg att de är ett par igen.

”Som ni vet så gjorde vi slut för nästan fem månader sedan nu vilket var behövligt för oss båda för att få växa på egna håll. Men vi har sedan en tid tillbaka märkt att vi båda två saknat varandra väldigt mycket och därav att vi nu är tillsammans igen”.

Säsong två av ”Wahlgrens värld” har premiär klockan 21, i kväll tisdag, på Kanal 5. Avsnitten finns även på Dplay.
