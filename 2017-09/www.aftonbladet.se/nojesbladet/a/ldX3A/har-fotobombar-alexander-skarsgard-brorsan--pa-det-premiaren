Här fotobombar Alexander Skarsgård brorsan – på ”Det”-premiären
MATHILDE ALBINSSON

Han pekar på sin bror, gapar och grimaserar. Men Bill håller masken – nästan i alla fall.

På Twitter sprids nu bilderna som en löpeld och skapar många skratt världen över.

Bill Skarsgård stal uppmärksamheten på röda mattan-minglet för ”Det”-premiären på onsdagen. Eller det var väl det som var tanken.

Frågan är om det egentligen inte var storebror Alexander som lyckades få flest att höja på ögonbrynen.

Han gick nämligen in för att fotobomba varenda bild. Alexander Skarsgård smyger bakom Bill med ansiktet förvridet i olika, galna, miner.

Bill Skarsgård är aktuell som läskiga clownen Pennywise i Stephen King-filmen ”Det”.  Skådespelaren Tim Curry hyllades för sin version av ”Pennywise” från miniserien av samma historia som visades på 1990-talet. Nyinspelningen av filmen görs i två delar, där den första berättar historien från barnens perspektiv, och där den andra tar vid när de blivit vuxna.

”Det” har svensk premiär den 8 september.
