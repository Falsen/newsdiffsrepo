Här ryker Book ihop med Henemark
TORBJÖRN EK

Den hårda träningen och specialkosten börjar sätta sina spår hos kändisarna i ”Biggest loser VIP”.

I kvällens avsnitt på Sjuan ryker Anna Book, 46, ihop med Camilla Henemark, 52, inför kamerorna. I programmet ses Camilla Henemark gå genom köket där övriga deltagare sitter och knappt svara på tilltal förrän den förre Army of lovers-sångerskan lämnar rummet.

Anna Book blir upprörd över kändiskollegans attityd.

– Det är första gången jag blev riktigt rädd. Alltså förlåt, jag sken som en sol och ”Hej Camilla hur mår du”, jag är jätteledsen nu, säger hon i programmet.

Hon får medhåll av stylisten Jonas Hallberg, 46.

– Hon stormade genom köket, helt galet, säger han.

Camilla däremot är helt ovetande om att hon provocerat de andra deltagarna. När hon får höra beskrivas att hon skulle ha gormat och skrikit vänder hon tillbaka till köket för att konfrontera de andra.

Anna Book tar direkt upp fajten.

– Jag sa att jag blev rädd, för att du kom emot mig här och då log jag mot dig och sa: ”Hej Camilla, hur mår du?” Du gick bara förbi mig och såg extremt sur och arg och upprörd ut. Och det står jag för, säger hon i programmet.

Camilla Henemark förklarar varför hon inte sagt något.

– Då måste du ha missförstått, för jag hade lurar i öronen, säger hon.

Men Anna Book ger sig inte.

– Jag pratar fortfarande om din uppsyn, säger hon och får återigen medhåll av Jonas Hallberg:

– Du uppträdde aggressivt.

Anna Book fortsätter:

– Alla kände att du var extremt arg och det var precis som att du bara ”fuck you all”, säger hon.

Camilla Henemark blir helt ställd av konfrontationen. I en separat intervju förklarar hon för tv-teamet:

– Jag vet inte vad jag gjorde för fel, jag skrek inte, jag pratade inte över huvud taget. Det är min personlighet som kanske är för mycket för folk. Det känns inte bra men vad ska jag göra, jag kan inte va nåt annat än mig själv, säger hon.

Det märks i programmet att hon tar illa vid sig av Anna Books och Jonas Hallbergs konfrontation.

– Jag känner att jag kanske inte har den sociala styrkan nu att vara rätt mot alla, jag vänder inte det mot er utan mot mig själv, säger hon.

– Det är jobbigt att känna att man är till besvär för nån också, så därmed avlägsnar jag mig, säger hon och lämnar återigen lokalen.

”Biggest loser VIP” sänds på Sjuan ikväll 21:00.
