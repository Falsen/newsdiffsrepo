Jane Seymores pinsamma audition: Var förkrossad
LINNÉA GEIJER

Hon har åtnjutit en lång och framgångsrik filmkarriär med roller som Dr. Quinn och Bond-brud, men det finns en roll som Jane Seymore fortfarande inte har kommit över att hon förlorade. Rollen som tonåringen Meggie Cleary i ”Törnfåglarna”, där hon skulle spela mot bland annat Richard Chamberlain.

Jane hade då fått sitt första barn Katherine, och fick rådet att sluta amma månaden innan provspelningen för att se ut mer som en tonåring. Men när den stora dagen var där hände det otänkbara.

– Min mjölk kom tillbaka, över Richard, säger hon till Stellar Today.

– På något sätt lyckades jag laktera över hans bara bröstkorg, det blev ordentlig pöl. Det var det mest pinsamma jag varit med om!

Rollen gick istället till Rachel Ward, som träffade sin framtida make Bryan Brown på inspelningen.

– Saker sker av en anledning, säger Seymore idag.

Ändå erkänner hon att hon aldrig helt kommit över händelsen.

– Jag har fortfarande inte sett Törnfåglarna. Jag var så förkrossad att jag aldrig förmådde mig själv att att se den.

”Törnfåglarna” följer romansen mellan tonåriga Meggie Cleary och prästen Fader Ralph de Bricassart som sträcker sig över närmare 60 år. Miniserien sändes i fyra delat för fösta gången i januari 1984 och har sedan dess blivit betraktad som något av en kultserie.
