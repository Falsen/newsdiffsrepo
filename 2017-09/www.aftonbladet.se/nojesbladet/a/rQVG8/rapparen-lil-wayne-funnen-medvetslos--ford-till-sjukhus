Rapparen Lil Wayne funnen medvetslös – förd till sjukhus
JAKOB MEIJER

Flera källor till TMZ bekräftar att Lil Wayne är inlagd på sjukhus efter att han hittats medvetslös på sitt hotellrum i Chicago.

Lil Wayne fördes direkt till sjukhus, där man konstaterade att han drabbats av ett epilepsianfall.

Enligt uppgift till TMZ ska hans team ha försökt få honom utskriven i hopp om att han skulle kunna fullfölja söndagens spelning i Las Vegas. Läkarna menar dock att han bör vara inlagd i minst ett par dagar.

Lil Wayne har sedan ung ålder haft återkommande anfall. I vuxen ålder har han vid flera tillfällen fått epileptiska anfall när han flugit, vilket tvingat planen att nödlanda. Så sent som förra året var han även tvungen att ställa in en spelning på grund av sin epilepsi.
