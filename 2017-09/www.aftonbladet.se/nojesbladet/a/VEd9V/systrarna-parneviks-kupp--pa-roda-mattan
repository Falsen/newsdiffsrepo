Systrarna Parneviks kupp – på röda mattan
LOUISE ÅSTRÖM

Årets Kristallengala går av stapeln på Stockholmsmässan. På röda mattan dök systrarna Peg och Penny Parnevik upp med varsin skylt i handen.

”Hej Pressen! Här får ni något vettigt att skriva om. Inte ett enda barn ska behöva växa upp ensamt. Bli fadder. Sos barnbyar.se”, stod de på plakaten.

Systrarna har valt att inte göra några intervjuer. Men deras mamma Mia Parnevik berättar att hon är stolt.

– Ja, det är så lätt att bli bekväm men förändring behöver vi ju. Jag tycker att de är ascoola, säger hon.

Mia visste om att döttrarna skulle göra ett statement på röda mattan.

– När de sa det tänkte jag ”okej, vad smart”. Vad bra. De vill säga att de tycker att vi kan ha lite vettiga nyheter och fokusera på det som är viktigt, säger hon och fortsätter:

– Det är coolt med unga tjejer som vågar göra något annat och ta för sig. Girlpower!
