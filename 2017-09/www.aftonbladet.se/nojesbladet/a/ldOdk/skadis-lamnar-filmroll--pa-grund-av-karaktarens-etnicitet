Skådis lämnar filmroll – på grund av karaktärens etnicitet
AGNES ARONSSON

Skådespelaren Ed Skrein, som är mest känd för sin roll som boven Ajax i Deadpool, har hyllats av fans efter sitt beslut att lämna en filmroll. Det var i förra veckan som det offentliggjordes att han skulle spela Major Ben Diamio i den kommande nyversionen av filmen Hellboy, vilket han fick stark kritik för. Men nu har Ed Skrein skrivit på Twitter att han lämnar över rollen till någon som är bättre lämpad att axla karaktären.

”Jag accepterade rollen när jag inte var medveten om att karaktären i originalet serietidningen var en mix av Asiatiskt ursprung. Det har varit intensiva samtal och förståelig upprördhet sedan det offentliggörandet, och jag måste göra det jag känner är rätt.”, skriver han på Twitter.

Tidigare har skådespelare så som Scarlett Johansson, Jake Gyllenhaal, Matt Damon och Tilda Swinton fått kritik för att de spelat ikoniska karaktärer som egentligen haft Asiatiskt ursprung i det ursprungliga materialet. Uttrycket ”whitewashing” har blivit allt vanligare, och används när vita skådespelare gestaltar rollfigurer som egentligen inte är vita.

”Det är vårt ansvar att ta moraliska beslut under svåra tider och att ge en röst mot inkluderande. Det är min förhoppning att dessa diskussioner en dag kommer att vara mindre nödvändiga och att vi kan hjälpas åt för att nå en jämlik representation inom konsten och i verkligheten. Jag är väldigt ledsen över att lämna Hellboy, men om det här beslutet får oss att närma oss den dagen så är det värt det. Jag hoppas att det gör en skillnad”, skriver Ed Skrein på Twitter.
