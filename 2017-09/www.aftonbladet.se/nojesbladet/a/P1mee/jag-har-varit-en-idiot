”Jag har varit en idiot”
MAGNUS SUNDHOLM

Trots snedstegen – de senaste för några år sedan – håller han och Sharon Osbourne ihop.

Det har de gjort i 35 år.

Den senaste krisen räddades av att han la spriten och drogerna på hyllan.

– Jag är inte stolt över all skit jag gjort. Jag sårade min fru och jag sårade min familj.

I intervjun med Rolling Stone uppger han också att han en dag råkade i bråk med sin son, Jack.

– Jag frågade vad i helsike han någonsin saknat i livet. Han sa, ”En pappa”.

– Det träffade mig som en sten mitt emellan ögonen. Jag hade låtit mitt ego styra showen.

Han uppger att det är hans hustrus förtjänst att hans barn klarat sig så bra som de gjort.

– Sharon är en sån som flyger jorden tunt och sen kommer tillbaka till England och tar med barnen på bio eller till en djurpark. Själv var jag på en jävla bar hela tiden.

– Men att jag är nykter gör att de vågar hoppas på att jag är här för att stanna. I dag är min relation till mina barn bra.

Flera faktorer spelade in när han bestämde sig för att bli vit.

– Jag gillade inte hur jag mådde efter att jag varit hög eller full eller båda delarna.

På frågan hur han insåg det, svarar han:

– När jag vaknade i en jävla rännsten i min egen urin.

Fyllda 65 har han inga planer på att trappa ner på jobbet.

– Jag tänker inte pensionera mig. Folk vill fortfarande se mig uppträda. Vad ska jag dra mig tillbaka från?

– Om det inte vore för musiken skulle jag antagligen vara död.
