Robbie Williams: Mitt jobb kommer att döda mig
LOUISE ÅSTRÖM

Artisten Robbie Williams, 43, tror att han kommer att dö av sitt val av yrke.

– Det här jobbet är riktigt dåligt för min hälsa. Det kommer att döda mig. Om jag inte ser på det på ett annat sätt, säger han i en stor intervju med The Sunday Times.

I juli berättade Robbie Williams för Aftonbladet om sina ryggsmärtor. Han har artrit och lider även av kronisk prestationsångest. Tidigare har han berättat om sin depression.

I intervjun med The Sunday Times berättar han att hans framgång påvkekar hans psyke.

– Jag vet inte om jag skulle vara så här mentalt sjuk utan berömmelse. Jag tror inte att det skulle vara lika kraftfullt om det inte hade varit för mitt kändisskap.

Samtidigt hyllar han sin fru Ayda Field som han tror har räddat honom.

– Hon är smart nog att inte sänka skeppet medan jag bara vill sänka det för att se hur det skulle se ut.
