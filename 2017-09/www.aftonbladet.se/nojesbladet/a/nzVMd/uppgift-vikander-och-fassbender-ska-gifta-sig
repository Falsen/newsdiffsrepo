Uppgift: Vikander och Fassbender ska gifta sig
LOUISE ÅSTRÖM

Enligt uppgifter till The Sun ska den svenska skådespelaren Alicia Vikander, 28, gifta sig med Michael Fassbender, 40.

Ceremonin ska äga rum i hemlighet på Ibiza i oktober. Samma ö som de syntes semestra på i juli i år.

– Detaljerna kring festen hålls mycket hemliga. Gästerna har fått höra att de ska anlända till Ibiza ett visst datum. Där ska de bli mötta och tagna till hotellet. Han lägger ner mycket pengar på det här och det kommer bli årets fest, säger en källa till tidningen.

Vikander och Fassbender träffades i  Australien under inspelningen av filmen ”Fyren mellan haven” som kom ut 2016. Filmen, där de spelar man och hustru, handlar om ett par som som hittar en död man och ett ensamt spädbarn i en livbåt.

I en stor intervju med Vanity Fair har Vikander berättat att skådespelarna skulle bo tillsammans i en fyr i en månad i samband med filminspelningen, vilket fick henne att känna sig ensam. Då fick hon stöd av Fassbender.

– Han var väldigt gullig. Han sa ”Kan du snälla ge mig tips. Vad tycker du att jag ska göra? Det var ett fint sätt att släppa in mig”, sa hon i intervjun.

Paret var länge förtegna som sin relation men i en intervju förra året bekräftade Fassbender förhållandet.

– Det bara hände, sa han då , skriver The Sun.
