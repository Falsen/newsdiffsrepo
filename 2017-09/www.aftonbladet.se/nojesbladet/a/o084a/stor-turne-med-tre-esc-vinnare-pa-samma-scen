Stor turné med tre ESC-vinnare på samma scen
JAN-OLOV ANDERSSON

Under namnet Stjärnklart har gräddan av landets artister turnerat i över 30 år. Men inte förrän i fjol har den vanliga publiken kunnat köpa biljetter, showen har tidigare varit en exklusiv underhållning för företag.Nu blir det en turné, med start i Västerås 20 november och avslutning i Lidköping 16 december.Just nu är alla artisterna på Rosersbergs slott strax söder om Sigtuna och planerar hur showen ska bli, ihop med regissören Roine Söderlundh.Carola Häggkvist, 50, är veteranen i gänget. Flera av de andra har vuxit upp med henne och liksom fått hennes artisteri med modersmjölken.– Men det är inte så att jag ska ställa mig i första rummet. Jag kan stå på egna ben, jag har gjort fem turnéer sedan ”Så mycket bättre”, men det är ett privilegium att få åka ut med ett sådant här gäng begåvade artister, säger Carola.– Måns (Zelmerlöw) och jag har en bra duett på gång och han har pratat om att han kan sjunga någon av mina Melodifestivalenhits och jag körar, vi får se.– Jag tror också att många vill höra ett möte mellan Loreen och mig på scenen, det skulle jag tycka vara spännande.

Annars känns väl ni två som de mest udda artisterna i gänget. Som att ni kommer från olika planeter?– Ja, kanske det (skratt), men vi är i alla fall från samma universum.Med Carola, Loreen och Måns Zelmerlöw på scenen, är det förstås oundvikligt att det blir lite Eurovision song contest-tema. Alla tre har ju vunnit den stora finalen.Ace Wilder är också mest känd från Melodifestivalen. Fick sitt genombrott år 2014 med ”Busy doin&#x27; nothin&#x27;” och var i final även 2016 och i år.

Men vad gör du mellan Melodifestivalerna? Det är som att du liksom försvinner då…– Jag är inte så jättebra på att vara kändis, helt enkelt. Jag håller på med låtar och att bygga upp något kring vintagekläder och mode och jobba med det också, säger hon.Ett genomgående tema på årets konsert är 1980-tal, Sting och George Michael.

Är inte du för ung för att ha ett förhållande till den musiken?– Jag var det udda barnet som gick bakåt i tiden och lyssnade bland annat mycket på Michael Jackson, säger Ace Wilder.Den hon känner och ser fram emot att hänga mest med är Petra Marklund – den enda artisten utan erfarenhet av Melodifestivalen.Hon blev mamma, till en son, för ungefär ett år sedan och är nu sugen på att börja jobba igen.– Och med det här gänget, där alla verkligen har stora röster!Ingen vågad gissning att hon kommer att sjunga sin jättehit ”Händerna mot himlen”. Men vilka 1980-talslåtar det blir, vet hon ännu inte.– Fast en favoritlåt jag har är Michael Jacksons ”Human nature”.Enda sjungande mannen på scen är Måns Zelmerlöw.

– Det ska bli svinkul, jag är ett stort 80-talsfan, jag har ett par låtar med Tears for Fears och Duran Duran jag gärna vill sjunga, säger han.– Jag ska också göra något ihop med David Hellenius, jag har ju också varit programledare i tv.

Och vad gör David Hellenius i showen?– Ja, vad gör jag här? Jo, jag ska väl hålla ihop showen så gott det går. Det är kul med en utsvävning från det jag normalt gör, säger han.Som programledare har han mött hela gänget, men har ett lite speciellt förhållande till Loreen.– Hon var med i ”Idol” när Peter (Magnusson) och jag ledde det för 13 år sedan. Hon åkte ut, men fick av olika skäl komma tillbaka och då minns jag hur speciellt det var när vi åkte hem till henne och berättade det, säger David.

FOTNOT: Loreen var inte tillgänglig för intervjuer.
