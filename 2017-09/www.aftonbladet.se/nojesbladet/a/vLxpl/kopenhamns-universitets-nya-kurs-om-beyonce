Köpenhamns universitets nya kurs: Om Beyoncé
LINNÉA GEIJER

Artisten Beyoncé Knowles blir universitetskurs på Köpenhamns universitet, skriver universitetets tidning Uniavisen.

Den nya kursen heter "Beyoncé, kön och ras" och meningen är att 75 antagna studenterna ska fördjupa sig i samhällsfrågor och få en ökad kunskap om afroamerikansk feminism genom den amerikanska popdrottningen.

– Det är så fett att få lära ut något som man själv gläds över och är intresserad av, säger Erik Steinskog, professor vid institutionen för konst- och kulturvetenskap, som håller i kursen till Uniavisen.

Kursen kommer att delas in i två delar, en om Beyoncé som artist, den andra om feminism i dagens samhälle. Erik Steinskog erkänner att kursen varit lite av en risk.

– Det var lite av en risk att ha ett så specifikt kursnamn, men än så länge verkar kursen populär.
