Storhyllningar för ”Borg” i Toronto
MAGNUS SUNDHOLM

Också Varietys kollega och konkurrent, Hollywood Reporter, gör tummen upp.

”Filmen visar verkligen hur en enskild match kan få det att kännas som om världen står på spel”, tycker recensenten.

Huvudrollerna Björn Borg och John McEnroe i den Ronnie Sandahl-skrivna historien spelas av Sverrir Gudnason och Shia LaBeouf.

Skådespelarna ”svarar för precis så bra insatser man vill ha och kastar skuggor över de välkända figurerna”, skriver HR.

Också Stellan Skarsgård får del av berömmet.

”I rollen som Borgs tränare och närmaste man, Lennart Bergelin, skapar han en farbroderligt känsla”, anser Variety.

På grund av fokuset på de båda tennisspelarna anser HR att Metz inte ger de andra personerna i filmen mycket uppmärksamhet. Enligt Variety verkar det inte påverka helhetsresultatet.

”Metz hittar alla sorters sätt att göra matchen intressant. För att skapa önskad spänning blandar han hetsig musik, kreativa kameravinklar och löjligt överdrivna uttalanden från sportkommentatorer. Men de verkliga skälet till att vi hänger med så här långt är enklare än så – Metz och hans ensemble har fått oss att bry oss om både Borg och McEnroe”.
