Holly Marie Combs har förlovat sig
TORBJÖRN EK

Holly Marie Combs, känd från roller i bland annat tv-serierna ”Förhäxad” och ”Pretty little liars” har förlovat sig, skriver People.

Hon avslöjade själv nyheten på instagram i söndags och att döma av texten under bilden var det pojkvännen Mike som friade.

På bilden visar hon upp en enorm förlovningsring fylld med vita stenar och texten under visar vad hon med största sannolikhet svarat när han friat till henne.

”Ja. Bara ja.”

Holly Marie Combs och nyblivna fästmannen Mike har synts tillsammans på flera röda mattan-tillställningar det senaste året. Men ändå har vanligen välunderrättade amerikanska och brittiska kändissajter som People, Us Weekly, Daily Mail och Entertainment Tonight haft problem med att identifiera den blivande äkta mannen och fler uppgifter än förnamnet finns ännu inte tillgängligt.

På Twitter avslöjade Holly Marie Combs däremot vem som ska framträda på det kommande bröllopet:

”Det här betyder att Matt Nathanson har gått med på att sjunga på mitt bröllop”, skriver hon.

Och folkrocksångaren svarade direkt:

”Räkna med mig! Och grattis!”
