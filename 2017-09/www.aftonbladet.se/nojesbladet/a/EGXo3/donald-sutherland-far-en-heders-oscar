Donald Sutherland får en heders-Oscar
MATHILDE ALBINSSON

Hans karriär spänner över sex decennier och inkluderar två Golden Globes och en Emmy, men ännu ingen Oscar. Men nu får Donald Sutherland, 82, äntligen sin guldstatyett.

På onsdagen stod det klart att statyetterna ska gå till Agnès Varda, en fransk New Wave-regissör, Charles Burnett, filmskapare känd för sina skildringar av afroamerikansk kultur, samt Owen Riozman, filmfotograf som bland annat står bakom ”Exorcisten” och ”Network” och Donald Sutherland.

Amerikanska filmakademien har än en gång beslutat att lyfta fram mångfald, när de tilldelar en heders-Oscar till olika kulturpersonligheter.

John Bailey, akademins ordförande, sade i ett uttalande att utmärkelserna ”speglar bredden av internationell, oberoende och mainstream filmskapning och är hyllningar till fyra, stora konstnärer vars arbete förkroppsligar mångfalden i vår gemensamma mänsklighet”, uppger New York Times.

Bland Donald Sutherlands mest betydande roller kan nämnas Vernon Pinkley i ”Tolv fördömda män”, Sgt Oddball i ”Kellys hjältar”, Mikhail Fetisov i ”Citizen X”, för vilken han belönades med en Emmy och en Golden Globe, samt President Snow i ”The Hunger Games”.

Han har varit gift tre gånger och är far till bland andra skådespelaren Kiefer Sutherland.
