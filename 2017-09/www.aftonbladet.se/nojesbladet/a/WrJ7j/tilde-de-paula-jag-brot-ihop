Tilde de Paula: ”Jag bröt ihop”
LOUISE ÅSTRÖM

Tilde de Paula Eby vann en kristall för ”Årets kvinnliga programledare”. Och det var en lättad Tilde som svarade på frågor efter vinsten.

– Jag har torkat tårar ur ögonvrårna ända sedan de ropade ”Tilde de Paula Eby”. Jag va så himla nervös. Jag ska tävla mot massor av svinballa brudar som man beundrar. Men ändå vill man ta hem det för det betyder så oerhört mycket, säger hon.

Hon påpekar att hon värdesätter det faktum att det är tittarna som röstat fram henne till vinnare.

– Jag vill bara vara bra för mottagarna, tittarna. Det är ju det ultimata beviset.

Hon beskriver hur hela ögonblicket när hon vann kändes som en film.

– Jag bröt ihop när jag hörde mitt namn. Jag är så löjlig. Det kändes som att alla andra förstod innan jag gjorde det. Plötsligt stod alla och jublade. Det var som en fördröjning. Det är som att jag får uppleva mitt mest magiska ögonblick samma år som jag fyller 45. Hur stort är inte det?

När hon tog emot sitt pris gav hon ett segervrål från scenen. ”Tack som fan”, skrek hon.

– Jag tänkte att om jag vinner ska jag inte svära. Sen så bara ”faaan”.

Hon tackade också sina barn och sin man Thomas de Paula Eby.

– De är magiska. Det är dem som backar upp mig och som tror på mig.

Fira priset på efterfesten ska hon däremot inte göra.

– Jag kommer att smita, haha.
