Här är första bilden från filmen om Freddie Mercury
JAKOB MEIJER

Freddie Mercury, frontman i Queen, räknas av många som en av de största artisterna någonsin. Det är alltså stora skor som ”Mr Robot”-skådisen Rami Malek ska fylla när han tar sig an rollen som Mercury i den nya filmen ”Bohemian rapsody”.

I samband med skådespelarens födelsedag (Mercury skulle ha fyllt 71 år i tisdags) gav filmbolaget alla fans en första titt på Rami Malek i sin nya roll. Entertainment Weekly var först att publicera bilden, och att döma av kommentarerna i sociala medier är Malek ruskigt lik originalet.

”Jag var tvungen att zooma in för att förstå att det inte var Freddie”, skriver en Twitteranvändare.

En annan skriver:

”Det är samma person. Så kusligt. Freddie lever!”

I filmen ”Bohemian rapsody”, som regisseras av ”X-men”-regissören Bryan Singer, får man följa Freddie Mercury under de tidiga åren fram till de numera kultförklarade Live aid-konserterna 1985.

Rami Malek har i tidigare intervjuer sagt att han kommer att sjunga själv, men att man även kommer använda sig av inspelningar med Mercury.

Freddie Mercury, som drabbats av aids, dog den 24 november 1991 av lugninflammation.
