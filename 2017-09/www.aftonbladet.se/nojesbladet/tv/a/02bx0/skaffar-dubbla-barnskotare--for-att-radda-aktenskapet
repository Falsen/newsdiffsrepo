Skaffar dubbla barnskötare – för att rädda äktenskapet
LEO PETTERSSON

Den här säsongen får tv-tittarna återse ett bekant ansikte i TV3:s program ”Svenska Hollywoodfruar”. Elena Belle, 32 – tidigare känd som Natacha Peyre – gör comeback, och hon gör det med en bulle i ugnen.

Hon och hennes man väntar barn och Hollwyoodfrun tänker inte lämna något åt slumpen.

– Jag har några vänner som har barn och då har jag frågat hur man gör. Min tjejkompis i London sa ””om du inte har hjälp så kommer du och din man med 95 procents chans göra slut”, säger hon.

Hjälpen ska lösas med två barnskötare.

– Hjälpen jag tänker mig är en night nany och en dagsnany. Dagsnanyn som är till extra hjälp och bara lär mig saker. Night nanyn är där om jag behöver sova och behöver hjälp på natten.

Den ofödda dottern, som ska heta Luna, har redan ett Instagram-konto med nära 1 000 följare.

– Det är en bra start på Instagram – för ett foster, säger hon i programmet.

Premiäravsnittet för den 11:e säsongen av ”Svenska Hollywoodfruar” sänds på TV3 i kväll, med start 21.00.
