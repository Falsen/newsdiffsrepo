David Batras känga: ”Hur jävla pigg ser Löfven ut?”
LEO PETTERSSON

Det är med en skämtsam inställning till den senaste veckans turbulens som David Batra, 44, gästar det andra avsnittet av ”Robins”.

I programmet får han frågan om hur han reagerade på de personangrepp som har gjorts mot hans fru Anna Kinberg Batra, 47, efter att hon avgått som partiledare för Moderaterna.

– Det är klart att man blir engagerad i det, absolut. Och tänker liksom ”det här var orättvist”. Och det här tjatet ”hon måste se pigg och glad ut”, det var jätteviktigt. Hur jävla pigg och glad ser Stefan Löfven ut?, säger han i programmet.

Han följer sedan upp med:

– Det är ju inte det man tänker när man ser honom att: ”Han har inte koll riktigt på transportstyrelsen, men pigg och glad, det måste man ge farbrorn”.

I programmet berättar han att han fick reda på att Anna Kinberg Batra skulle avgå kvällen innan hon gjorde det. Men för David har det hela tiden varit självklart att fullfölja sin humorshow ”Elefanten i rummet” ändå.

I ett klipp på SVT:s hemsida skämtar David Batra ytterligare om den senaste tidens händelser. I sketchen kallar till en presskonferens där han avgår som gäst i ”Robins” och menar att Mikael Odenberg eller Carl Bildt kan ersätta honom.

Avsnittet sänds på SVT1 på lördag, med start 21.00.
