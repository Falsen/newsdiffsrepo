Bagge: ”Det bästa gruppmomentet sen jag började i Idol”
LEO PETTERSSON

Gruppmomentet i ”Idol” sägs ofta vara den svåraste delen i hela programmet. Många grupper i årets säsong valde samma låt, ”Can’t stop the feeling”, och det gjorde ”Idol”-juryn irriterad.

Men Kevin Olsson, Gabriel Cancela, Olivia Åhs, Sofia Olsson och Abdul Nurhussain framförde ”Black magic” av Little Mix. Och deras framförande golvades juryn. Hyllningarna efteråt visste inga gränser.

– Hallelujah-moment, säger Kishti Tomita, 53.

Anders Bagge, 49, som gör sin nionde säsong i juryn, tar i ännu mer.

– Jag pinkar på mig nästan här. Herre min Jesus. Det är det bästa gruppmomentet sen jag började i ”Idol”, säger han i programmet.

Se hela gruppmomentet här
