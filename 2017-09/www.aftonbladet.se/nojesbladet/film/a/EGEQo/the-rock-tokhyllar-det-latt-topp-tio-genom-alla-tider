The rock tokhyllar ”Det”: Lätt topp tio genom alla tider
LEO PETTERSSON

I onsdags hade filmen ”Det” premiär i Los Angeles.

Men den populäre skådespelaren Dwayne Johnson, 45, känd som ”The Rock”, såg filmen redan för två månader sedan. Det skriver han i ett Instagram-inlägg.

Han sparar inte på orden i sitt omdöme av skräckisen.

”Den blev direkt en av mina favoriter. Lätt top tio genom alla tider. Den omdefinierar inte bara skräckgenren, utan den har så många lager, är smart och briljant läskig”, skriver han.

”The Rock” vill gratulera de unga skådespelarna och lyfter särskilt fram Bill Skarsgård som spelar Pennywise.

Men den största gratulationen ger han till regissören Andrés Muschietti, 44:

”You knocked it outta the f*cking park!”, skriver Dwayne Johnson.
