Bilderna på Kvitovas skräckskada efter attacken
MALIN WAHLBERG

Petra Kvitova gjorde comeback på tennisbanan i maj. I US Open tog hon sig hela vägen till kvartsfinal där det dock tog stopp mot Venus Williams.

Det har gått nio månader sedan Kvitova skadade vänsterhanden allvarligt efter att en knivbeväpnad rånare tog sig in i hennes hem.

Karriären var i fara för världstvåan, men nu är hon tillbaka på allvar.

Samtidigt har bilder på stjärnan skadade hand blivit offentliga och där syns det tydligt hur illa ställt det var med tjeckiskan.

– Jag trodde verkligen inte att jag skulle komma så här långt. Jag är bara glad att jag kan sitta här, att det finns ett sätt att spela igen, säger Kvitova enligt BBC.
