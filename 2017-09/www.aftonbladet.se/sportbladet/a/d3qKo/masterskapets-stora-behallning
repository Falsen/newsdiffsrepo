”Mästerskapets stora behållning”
MALIN WAHLBERG

Kommentar: Finländaren kanske egentligen inte borde platsa på den här listan, men med tanke på att mästerskapet delvis spelas i Finland kommer fokuset på 20-åringen vara enormt. Hajpen kring Markkanen är enorm i hemlandet sedan han tradades till Chicago Bulls. Han har dessutom levererat i träningsmatcherna inför mästerskapet och vuxit fram till Finlands andra superstjärna vid sidan om Petteri Koponen.

Kommentar: Dirk Nowitzki är borta från det tyska laget och det är dags för Dennis Schröder att ta över. Guarden har kritiserats för sitt spel i Atlanta Hawks under säsongen, men har ändå snittat 17,9 poäng och 6,3 assist och kommer att vara en stor faktor för det tyska laget.

Kommentar: När Litauen samlades inför EM anlände Jonas Valanciunas, som hittills under sin karriär har tjänat i runda slängar 240 miljoner kronor, i en fallfärdig Audi 80 från 1992 som han knappt fick plats i. Bara det gör att han förtjänar en plats på listan. Han har inte haft sin bästa säsong i Toronto Raptors men ledde laget till silver för två år sedan och är en profil såväl på som utanför planen.

Kommentar: När Jonas Jerebko signade för Utah Jazz nämnde han Ricky Rubio som en av anledningarna till valet. ”Jag vill spela med den bästa passaren i NBA”, sa svensken. Med Sergio Llull borta blir den 26-årige bolltrollaren livsviktig för Spanien i jakten på guldet.

Kommentar: En av få på listan som inte spelar i NBA. CSKA-stjärnan har den tuffa uppgiften att ta över efter Tony Parker och leda laget som även saknar Nicolas Batum.

De Colo har dock en bra säsong bakom sig och kommer tillsammans med Evan Fournier se till att Frankrike vinner gruppen.

Kommentar: Dragic har redan annonserat att han drar på sig landslagslinnet för sista gången. Tillsammans med arvtagaren och Europas kanske störste talang Luka Doncic ska 31-åringen försöka leda Slovenien till en skräll.

Kommentar: Utan skadade Milos Teodosic landar ett stort ansvar på Bogdanovics axlar om Serbien ska kunna utmana om guldet. Bogdanovic har haft en supersäsong i Fenerbahce, vann EuroLeague och är nu klar för NBA och Sacramento Kings nästa säsong.

Kommentar: Spanien är favoriter att ta hem mästerskapet och Marc Gasol ska tillsammans med brorsan leda laget. Han har spelat sitt livs basket i Memphis Grizzlies och snittat 19,5 poäng, 4,6 assist oh 6,3 returen under säsongen.

Kommentar: Den 37-årige giganten gör sitt förmodligen sista mästerskap med Spanien. Han har redan vunnit allt och jagar sitt fjärde EM-guld.

Det är inte det enda Gasol jagar. Centern kan bli historisk som mesta poänggörare i EM om han passerar Tony Parker som i dagsläget ligger 61 poäng före.

Kommentar: 22-åringen har tagit New York med storm de senaste säsongerna och gör nu sitt första EM. Trots sina 221 centimeter kan Porzingis spela utanför trepoängslinjen och är snabbare än de flesta i samma längd. Kommer utan tvekan att bli en av de stora behållningarna under mästerskapet även om Lettland inte kommer att gå hela vägen.
