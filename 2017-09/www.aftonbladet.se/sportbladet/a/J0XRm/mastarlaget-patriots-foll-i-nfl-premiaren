Mästarlaget Patriots föll i NFL-premiären
TT

Brady lyckades bara med 16 av 36 passningar, blott 14:e gången i karriären som hans passningsprocent var under 50 procent. En av orsakerna var att wide receivern Danny Amendola ådrog sig en huvudskada. Amendola var Bradys bästa receiver fram tills han tvingades lämna planen.

Inget mästarlag har försvarat en Superbowl-vinst sedan 2005, då Patriots lyckades med bedriften. Resterande matcher i premiäromgången av NFL spelas i helgen.

Kansas Citys cornerback Marcus Peters blev den förste spelaren i höst att sitta ner under amerikanska nationalsången. Ett vanligt fenomen sedan Colin Kaepernick förra säsongen satt ner som en protest mot rasism. Peters satt på bänken när "Star Spangled Banner" spelades.

Kaepernick beskylldes för att vara antiamerikansk och står utan kontrakt sedan han lämnade San Francisco 49:ers.
