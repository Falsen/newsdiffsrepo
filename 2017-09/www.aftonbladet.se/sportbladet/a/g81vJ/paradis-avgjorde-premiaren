Paradis avgjorde premiären
EMELIE FREDRIKSSON

Nykomlingen OV Helsingborg var nära att rubba Lugi i premiären i handbollsligan.

Lugis Niclas Paradis avgjorde matchen med två minuter kvar när han satte 23–22.

– Det var tufft där ute. Vi vet att vi inte bara kan städa av en match, vi är inte där än spelmässigt. Därför kändes det extra skönt att vinna en lite nervig premiär mot en nykomling som man inte riktigt vet var de står, säger Paradis till sydsvenskan.se.
