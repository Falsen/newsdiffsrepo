Missen vid svenskens VM-medalj – fick fel flagga
JONATAN ANDERSSON

Under gårdagen inleddes VM i Paracykel i Pietermaritzburg med tempoloppet över 15,5 kilometer, och Sverige skulle direkt få fira då Rickard Nilsson tog hem silvret.

När medaljörerna stod på pallen var det dock inga blågula färger som hissades – utan den rödvita, schweiziska flaggan.

I ett inlägg på Instagram skriver Nilsson om ett roligt lopp, men att det allra roligaste sparades till efter loppet...

”Största skrattet uppkom dock på pallen när Schweiz flagga hissades istället för den svenska”, skriver Nilsson och fortsätter:

”Jaja, nästan rätt ju! Får se till att det blir en till pallplats så de får chansen att hissa rätt flagga.”

Vann loppet gjorde ryssen Sergej Semotjkin, som även han skrattade gott med svensken när arrangörens blunder var ett faktum.
