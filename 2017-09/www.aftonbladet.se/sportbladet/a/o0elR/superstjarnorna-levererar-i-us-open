Superstjärnorna levererar i US Open
PER BJURMAN

Rafael Nadal stod i sitt eftermiddagsmöte med ukrainaren Alexander Dolgopolov för sin hittills mest övertygande insats i årets US Open och vann enkelt med siffrorna 6-2, 6-4-61.

– Ja, det var en solid match från min sida. Jag begick väldigt få misstag, säger världsettan.

Några timmar senare, i natt svensk tid, såg Roger Federer – på jakt efter årets tredje Grand Slam-titel – till att reprisera bedriften.

Han slog tysken Philipp Kolschriber med 6-4, 6-2, 7-5.

Och var lika nöjd han.

– Ja, det börjar kännas riktigt bra nu, säger han.

– Framförallt är jag glad över att jag inte förlorade ett enda servegame och inte hade några break-bollar mot mig. Det var första gången i turneringen det fungerade så bra.

På onsdag spelas kvartsfinalerna – sedan kan giganternas kamp följa på fredag.

▪▪▪

Nattens verkliga drama  på Billie Jean King National Tennis Center i Flushing Meadows var argentinaren Martin del Potros skräll mot Österrikes sjätterankade Dominic Thiem.

Del Potro låg under med 2-1 i set och hade två matchbollar mot sig i fjärde, men lyckades vända och vann till slut, till publikens vilda jubel,  femte med 6-4.

– Jag har aldrig hört jublet från Grandstand-banan in på centercourten tidigare, men ikväll gjorde jag det så jag förstod att det var en intressant match, flinar Roger Federer, som får möta just del Potros, finalmotståndare 2009, i sin kvart.
