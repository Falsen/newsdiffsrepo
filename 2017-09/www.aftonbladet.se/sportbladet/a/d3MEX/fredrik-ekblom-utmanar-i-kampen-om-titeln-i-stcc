Fredrik Ekblom utmanar i kampen om titeln i STCC
ANNA ANDERSSON

Under delar av fjolårssäsongen körde veteranen Fredrik Ekblom i VM-serien och WTCC, men till årets säsong hade han inga nya tävlingsuppdrag.

Fram till säsongsstarten i STCC.Med kort varsel hoppade han in hos Volkswagen och när två deltävlingar återstår har han tagit 13 pallplatser på 15 försök och ligger tvåa i mästerskapet. Det skiljer 40 poäng till ledande Robert Dahlgren och i helgen kör serien på klassiska Anderstorp.

– Jag åker dit med öppet sinne och tung gasfot. Med lite tur kan vi leda mästerskapet efter helgen, säger Ekblom som vunnit tre titlar i STCC.

– Rent krasst borde Anderstorp och Mantorp, med långa rakor och svepande kurvor, passa oss sämst, men hittar man rätt med set-upen så kan man plocka många poäng ändå.

I och med att Johan Kristoffersson missar den resterande delen av säsongen när han nu koncentrerar sig på att vinna VM-titeln i rallycross är det veteranerna Dahlgren och Ekblom som gör upp om titeln.

– Jag är lite förvånad faktiskt. Det har gått fantastiskt bra, säger Ekblom, som trivs i sin Volkswagen Golf GTI TCR.– Den har bra balans och är lättkörd.
