Millimeter från krasch i depån
ANNA ANDERSSON

Regnet öste ner när kvalet till Italiens GP, säsongens 13:e GP-lopp, inleddes på Monza. Redan efter ett par minuter fick Romain Grosjean vattenplanen och kraschade sin bil. Kvalet flaggades av och det tog mer än två timmar innan det startade om.

När det väl startade om var det fortsatt svåra förhållanden och till slut var det ändå Lewis Hamilton som var snabbast.

– Jag var inte säker på om jag hade klarat det när jag gick över mållinjen, men det är fantastiskt. 69 pole positions, det är fantastiskt, säger Lewis Hamilton efter kvalet.

Han är nu den förare som tagit flest pole positions i F1:s historia. Han utklassade sina konkurrenter och var snabbast före Red Bulls Max Verstappen och hans teamkollega Daniel Ricciardo, men eftersom Red Bulls båda bilar har en bestraffning med sig kommer Williams Lance Stroll att starta i första led. Bakom honom återfinns Force Indias Esteban Ocon och Mercedes Valtteri Bottas. Först därefter startar Ferraris Sebastian Vettel och Kimi Räikkönen, finländaren hade en tung eftermiddag och var mycket nära en kollision på depårakan efter sitt stopp.– Han körde in precis framför mig, röt finländaren.

– Det var ett misstag, svarade teamet som också kunde konstatera att det slog lågor från bromsarna på finländarens vänstra framdäck.

Saubers Marcus Ericsson hade som väntat inga möjligheter att kvalificera sig för Q2, även om han var den snabbare av Saubers båda förare.

– Det var svårt att vänta så länge, det var svårt att hålla koncentrationen. Det kändes kul när vi fick komma ut och köra, men tyvärr gick det inte så bra som jag hade hoppats påm säger Marcus Ericsson till Viasat Sport.

Det blir dock ingen start från sista led eftersom det är flera förare som har bestraffningar för att de har bytt olika delar på bilen kommer Ericsson att starta mitt i fältet i morgndagens lopp.

– Jag har inte någonting emot om det blir regn i morgon heller, det kändes bra på regndäcken, säger Ericsson som startar Italiens GP från ruta 12.

– Jag tror att vår enda chans är om det är skiftande förhållanden i racet.











⁠ Se fler höjdpunkter på viasatsport.se och loppen i sin helhet på Viaplay.
