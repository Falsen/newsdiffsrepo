Alexander Legkov tillåts tävla i OS
MALIN WAHLBERG

Alexander Legkov var en av de ryska längdskidåkare som stängdes av efter att den så kallade McLaren-rapporten kom ut för ett år sedan.

Rapporten avslöjade Rysslands systematiska dopning under OS i Sotji 2014 och över 1 000 aktiva uppgavs vara dopade.

Legkov fick inte delta i VM i Lahtis i vintras och har överklagat avstängningen som gällde i väntan på dom. Men nu uppges ryssen få tävla i OS. Enligt Expressen har Cas fattat beslut att Legkov är avstängd till den 31 oktober.

Det innebär att ryssen får ställa upp i OS i Pyeongchang i februari om inga nya uppgifter kommer fram.
