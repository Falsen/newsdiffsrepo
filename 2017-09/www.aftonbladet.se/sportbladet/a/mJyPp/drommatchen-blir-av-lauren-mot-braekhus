Drömmatchen blir av: Laurén mot Braekhus
SIMON NORBERG

Mikaela Lauren ställdes mot Superstjärnan Cecilia Brækhus, 35, för sju år sedan men föll den gången på teknisk knockout.

För några dagar sedan skrev norska Nettavisen att svenskan skulle få sin drömfajt.

Då tillbakavisade Lauren uppgifterna.

Men enligt uppgifter till Sportbladet stämmer Nettavisens uppgifter och fajten kommer bli av och nyheten kommer förmodligen bli officiell under onsdagen.

Cecilia Brækhus är fortfarande obesegrad som proffsboxare med 31 raka segrar och matchen tros gå av stapeln i Oslofjord Convention Center i Stokke den 21oktober.
