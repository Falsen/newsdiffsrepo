Sjarapova utslagen ur US Open
TT

Maria Sjarapova räddade tre matchbollar. Men på den fjärde slog ryskan ut.

Det blev slutet för Maria Sjarapovas comeback på den stora scenen efter 15 månaders dopningsavstängning. 30-åringen var på grund av sin dåliga rankning beroende av ett wildcard från arrangören för att få spela sin första turnering efter avstängningen.

Sevastova är klar för sin andra raka kvartsfinal i US Open. Där väntar hemmaspelaren Sloane Stephens, som besegrade tyskan Julia Görges med 6–3, 3–6, 6–1.

Högre högstanivå, men ojämnare i spelet. Det blev supertalangen Denis Shapovalovs fall i åttondelsfinalen mot tolfteseedade spanjoren Pablo Carreno Busta, den högst rankade spelaren kvar på den nedre halvan av lottningen av US Open.

Kanadensiske Denis Shapovalov kvalade in till turneringen och är bara 18 år – den yngste åttondelsfinalisten i US Open sedan en 17-årig Michael Chang gick lika långt i 1989 års upplaga. Han har beskrivits av tennislegendaren Mats Wilander som en blandning av Roger Federer och Rafael Nadal.

Matchen mot Carreno Busta blev jämn. Oerhört jämn. Samtliga set avgjordes i tiebreak. Den åtta år äldre spanjoren var bäst när det gällde som mest och vann i tre raka set där tiebreaksiffrorna blev 7–2, 7–4 och 7–3.

Men Wilander, som är expert i Eurosport, var återigen full av beundran.

– Det här är ingen tillfällighet. Det här är en stjärna, säger svensken.

Shapovalov kan trösta sig med att ha vunnit publikmatchen. Åskådarna på Arthur Ashe var i tydlig favör för kvalspelaren.

Regn hindrade spel på övriga banor i flera timmar. Endast centercourten är utrustad med ett reglerbart tak.

Robert Lindstedt och dubbelpartnern Jordan Thompson är klara för åttondelsfinal efter 7–6, 6–1 mot John Millman/Ken Skupski.
