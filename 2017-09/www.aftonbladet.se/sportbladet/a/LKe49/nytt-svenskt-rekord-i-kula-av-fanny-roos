Nytt svenskt rekord i kula av Fanny Roos
ERIK KARLSSON

Fanny Roos var retfullt nära Helena Engmans tidigare svenska rekord i kulstötning, 18,17, flera gånger under våren och sommaren.

Men efter VM lossnade det för Ljungbybördiga Roos. Vid junior-SM slog hon rekordet med 18,20 och i dag var det dags igen.

Vid en mindre invigningstävling av Uppsalas nya friidrottsarena stötte hon 18,21.

Det är tolfte svenska rekordet för säsongen i svensk friidrott.

Fotnot: Först angavs rekordet som 18,22, men det ändrades efter kontrollmätning.
