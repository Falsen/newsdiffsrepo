Avslöjar babylyckan i en Instagram-video
ANDREAS KÄCK

Skadedrabbade Jungmark har inte tävlat sedan Finnkampen förra året.

Nu avslöjar hon att hon är gravid.

I en video på Instagram saxar hon över en ribba på 145 centimeter och skriver:

”Känns bra för att vara i vecka 31”.

Hon och pojkvännen – handbollsproffset Andreas Nilsson – blir alltså föräldrar i november, om allt går som det ska.

– Det är en underbar känsla. Det ska bli väldigt kul och det är bara sju och en halv vecka kvar nu så det är ganska svårt att hoppa höjdhopp just nu, säger Jungmark till Göteborgs-Posten.

Efter barnafödseln planerar Jungmark att återuppta karriären.

– Jag ska ta mig tillbaka. Jag har pratat med flera andra, däribland Erica Jarder och jag ska tillbaka. Jag siktar på SM i sommar och jag siktar även på att göra ett OS till. Det är mitt mål, säger hon till GP.

Ebba Jungmark har ett silver från inomhus-VM 2012 som sin största merit.

Året därpå tog hon silver i inomhus-EM.
