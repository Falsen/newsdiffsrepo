Kristoffersson närmar sig VM-titeln – trots punktering
TT

Kristoffersson hade punktering på ena framdäcket när han korsade mållinjen före tvåan Sebastien Loeb och trean Mattias Ekström.

– Det känns fantastiskt, bilen var otroligt bra och jag kände mig så bekväm att köra. Målet är att ta titeln, det har det varit hela tiden, sade Kristoffersson till SVT.

Johan Kristoffersson drygade ut ledningen till 46 poängs marginal till tvåan Petter Solberg med tre deltävlingar kvar. Mattias Ekström ligger trea i totalen.
