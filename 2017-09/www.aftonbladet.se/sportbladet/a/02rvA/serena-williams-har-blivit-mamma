Serena Williams har blivit mamma
ERIK KARLSSON

US Open i tennis har precis inletts.

Men frågan är om inte dagens största nyhet i tennisvärlden är det faktum att WTA-tourens största stjärna på blivit mamma.

ESPN rapporterar att Serena Williams, 35, födde en flicka under fredagskvällen. Enligt ESPN ska Serena och fästmannen, Redditgrundaren, Alexis Ohanian flicka väga 3.09 kilo och vara vid god hälsa.

Kanalen intervjuade systern Venus Williams strax före födseln när hon stod redo för spel i US Open.

– Jag är såklart jättespänd. Ord kan inte beskriva mina känslor, sa hon då.

När beskedet om födseln kom stod fortfarande Venus kvar på banan i matchen mot Maria Sakkari.

Serena Williams har aviserat att hon tänker återuppta karriären efter barnafödseln. Kanske så tidigt som i Australian Open i början av 2018.
