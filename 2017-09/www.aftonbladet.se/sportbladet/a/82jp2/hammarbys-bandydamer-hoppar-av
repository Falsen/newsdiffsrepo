Hammarbys bandydamer hoppar av
TT

"Hammarby jobbar för tillfället stenhårt på att få till en trupp så att vi kan komma till spel i norra allsvenskan med gamla spelare som egentligen slutat samt yngre spelare från Stockholmsområdet", skriver klubben på sin hemsida.

De sju klubbar som är klara för spel i elitserien är AIK, Kareby, Sandviken, Skutskär, Söråker, Villa Lidköping och Västerås SK. Nio klubbar har fått erbjudande om att ta den vakanta platsen som uppstod efter Hammarbys avhopp. Först på turordningslistan står Skirö AIK från Vetlanda.

"De tillfrågade föreningarna har nu till och med torsdag 7 september på sig att svara ja eller nej på frågan att fylla den vakanta platsen i elitserien", säger Micke Eriksson, tävlingsansvarig på bandyförbundet, i ett pressmeddelande.
