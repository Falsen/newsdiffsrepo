Efter nya succén: ”Han fullständigt äger”
ERIK KARLSSON

Finland öppnade EM-gruppspelet på hemmaplan med en jätteskräll mot Frankrike. Stor hjälte blev 20-årige Lauri Markkanen, nyligen vald av Chicago Bulls som sjua i NBA-draften.

Andra omgången blev också en ny rysare, men då med förlust mot Slovenien i slutminuterna.

Men i dag var det dags för superlöftet och Finland att skrälla igen. I ett drama mot Polen, som gick till dubbla förlängningar, vann till slut hemmanationen med 90–87.

Återigen mycket tack vare Markkanen. Bland hans 27 poäng återfinns bland annat en helt avgörande tvåa som tog matchen till sista förlängningen.

Experten Jonte Karlsson var lyrisk.

– Jag har sett mycket basket i mina dagar och många spelare, men att en 20-åring som inte har spelat på internationell nivå speciellt mycket kommer in och fullständigt äger och tar det ansvaret – det är enastående.

Fyra lag av sex går vidare till åttondelsfinal, en seger mot gruppens slagpåse Island så är Finland där.

⁠ Se fler höjdpunkter på viasatsport.se och matcherna i sin helhet på Viaplay.
