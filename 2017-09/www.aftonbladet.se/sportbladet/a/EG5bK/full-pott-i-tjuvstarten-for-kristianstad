Full pott i tjuvstarten för Kristianstad
TT

I helgen spelas första omgången i herrarnas handbollsliga.Då har mästarlaget IFK Kristianstad tjuvstartat med två matcher för att skapa schemaluckor för höstens Champions League-spel. Mot Aranäs (utbruten match ur sjunde omgången) blev det, precis som i premiären mot Karlskrona (tredje omgången), till slut en klar hemmaseger för guldfavoriten.Bortalaget hängde med bra till halvtidsvilan, 11–13, men efter paus vandrade Kristianstad i väg i målprotokollet. På knappt tio minuter förvandlades 15–13 till 22–14.

Till slut blev differensen elva bollar, 29–18.

– Vi har börjat bägge matcherna väldigt dåligt men tagit tag i det i andra halvlek, sade högernian Albin Lagergren till C More.Det var från landslagsmannens position som målen strömmade in. Lagergren satte sex bollar och norrmannen Stig Tore Moe Nilsen träffade rätt åtta gånger. Totalt hade Kristianstad 65-procentig utdelning från nio meter.– Vi får bra lägen av de andra spelarna. Då gäller det att sätta dit dem, sade Lagergren.
