Brynäs slutspelsklara i CHL utan att imponera
SIMON NORBERG

Brynäs IF är nykomlingar i CHL-sammanhang efter SM-silvret i våras.

Men laget har imponerat direkt.

Efter bara fyra matcher är man slutspelsklara efter att ha besegrat Comarch Cracovia under söndagen – trots att dubbelmötet mot München återstår i oktober.

Men om förra helgens 8–0-seger mot samma polacker var en skrattmatch, blev det betydligt svårare match på bortaplan.

Efter en mållös första period föll alla mål i mellanakten.

Ungtupparna Linus Ölund och Samuel Asklöf såg till att vända ett 0–1-underläge till ledning innan sedan Kevin Clark satte matchavgörande 3–2 en stund senare.

Efter en ganska darrig tredje period kunde sen brynäsarna kvittera ut en slutspelsbiljett – utan att ha imponerat.
