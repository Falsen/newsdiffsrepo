”Många som var väldigt små på isen”
SIMON NORBERG

Luleå besegrade Djurgården med 4–3 efter bland annat tre poäng från Rebecca Stenberg.

Men det var ett Djurgården som pressade norrbottningarna hela vägen in.

Och efteråt var det faktiskt en besviken Luleå-tränare som pratade med Sportbladet.

Luleå som vann serien med hela 17 poäng i fjol, fick respass i semifinalen mot HV71, har onekligen höga krav på sig.

Du var inte nöjd med prestionen?

– Nej absolut inte. Visst, den här delen på säsongen vill man vinna varenda match. Men jag är inte ute 100 procent efter ett resultat utan jag är ute efter prestation och idag sviktade vi några stunder i vår prestation, framförallt i arbetsinsatsen. Sen gör Djurgården oss lite tveksamma också, men vi har så pass bra spelare så vi måste vara mycket mer på bettet.Kraven är skyhöga i Luleå?– Är man i Luleå.. så är man där för att bli bättre hockeyspelare.

Tränaren var framförallt väldigt missnöjd med den första delen av matchen. Nästan omgående efter att Hanna Olsson kvitterat i upptaken av den andra perioden tog Luleå en time out.

Vad sa du i timeouten?– Jag tyckte det var många som var väldigt små på isen och tyckte synd om sig själva. Jag sa det till dem; jag vill inte ha en enda till som kommer till båset och tycker synd om sig själv. Därifrån tycker jag vi gör det bra.

Tycker du rent att ni åker härifrån med rånarluvorna på?– Det vill jag väl inte säga, vi hittar ju en väg att vinna matchen. Det ska vi vara stolta över. Men vi vinner mot ett jävligt bra Djurgården.

Under fredagen åker norrbottningarna till Linköping för ny match.
