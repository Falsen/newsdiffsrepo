Wennberg nya kontrakt värt en kvarts miljard
EMELIE FREDRIKSSON

Alexander Wennberg gjorde en succésäsong i Columbus Blue Jackets, men en skada höll 22-åringen borta från VM.

Nu har centern skrivit ett nytt sexårskontrakt med Columbus över säsongen 2022/2023.

Sexårskontraktet är värt 29,4 miljoner dollar, motvarande 234 miljoner, enligt TSN.

– Vi är glada över att ha skrivit ett långtidskontrakt med Alexander. Han har visat en ständig utveckling i sin tidiga NHL-karriär och gjorde en väldigt bra säsong 2016/2017, säger managern Jarmo Kekalainen till klubbens hemsida.

Unge Wennberg har spelat i NHL under tre säsonger. Han stod för 59 poäng på 80 matcher förra säsongen.
