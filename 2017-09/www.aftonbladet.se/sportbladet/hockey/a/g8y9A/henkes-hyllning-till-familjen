”Henkes” hyllning till familjen
JENS PERSSON

Efter en sommar i Sverige är Henrik Lundqvist tillbaka i New York. I natt var ”Kung Henrik” gäst i talkshowen ”Live with Kelly and Ryan” och passade på att hylla familjen.

– Att vara hockeyförälder är en stor uppoffring. Både jag och min bror förstår att vi aldrig skulle vara där vi är i dag om det inte vore för våra föräldrar. De ville verkligen hjälpa oss och det stödet har varit nyckeln, säger Lundqvist.

Han fick förstås också frågor Tre Kronor och känslan att vinna VM-guld tillsammans med sin tvillingbror Joel.

– Vi gjorde allt tillsammans. Vi spenderade all vår tid med att spela på gatorna och på sjön hemma. Allt började med en dröm att spela för vårt land och vinna något tillsammans så att få stå där och titta på varandra och se den svenska flaggan hissas är något jag aldrig kommer att glömma.

NY Rangers påbörjar sitt försäsongsläger den 14 september och den 5 oktober spelar de sin NHL-premiär hemma mot Colorado.
