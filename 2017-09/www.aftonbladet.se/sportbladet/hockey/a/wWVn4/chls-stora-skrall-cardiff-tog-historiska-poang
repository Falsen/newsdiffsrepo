CHL:s stora skräll: Cardiff tog historiska poäng
SIMON NORBERG

Den 24:e augusti vann Davos med 10–1 hemma i Schweiz mot Cardiff Devils, i en match där Magnus Nygren blev målskytt.

I en grupp där även Växjö och tjeckiska Bílí Tygři Liberec ingår, hade Cardiff 6–22 i målskillnad efter tre matcher i CHL.

Men under söndagen när de stjärntäta schweizarna – med spelare som nämna Nygren, Perttu Lindgren, Andres Ambühl och Broc Little i laget – besökte Ice Arena bjöd walesarna på en riktig skräll.

Trots Davos-ledning med både 1–0 och 2–1 lyckades Cardiff hela tiden komma i fatt och ta matchen till förlängning.

Väl där behövde man bara 23 sekunder på sig innan Sverige-bekantingen Drew Paris (med ett förflutet i Modo och Tingsryd) sköt avgörande 4–3 i powerplay.

Cardiffs två första poäng någonsin i CHL.

För Davos är poängtappet förstås en riktig skänk till Växjö och Liberec som för tillfället är etta och tvåa i tabellen med två omgångar kvar.
