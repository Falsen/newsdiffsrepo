Brynäs värvar förre FBK-forwarden
MALIN WAHLBERG

I fredagens CHL-match mot IFK Helsingfors åkte Brynäs på en skada på Jesper Boqvist. Det är oklart hur länge talangen blir borta, men nu har Brynäs värvat en ersättare.

Mikael Johansson, som tidigare har spelat i Färjestad och Leksand i SHL, är klar för klubben.

– Jag är nöjd över att presentera forwarden Mikael Johansson, en meriterad forward som nu kommer in i laget och gör att vi kan behålla bredden i truppen, säger sportchefen Stefan Bengtzén i ett pressmeddelande.

Johansson lämnade Färjestad för KHL 2016 och har alltså den senaste säsongen spelat i finska ligan och kontraktet gäller för de sju kommande veckorna till att börja med.

– Man har haft många hårda matcher mot Brynäs. Men det ska bli jättekul att spela. Brynäs gick till final i våras och får ett kanonlag även nu. Förhoppningsvis gör jag det så bra att jag får stanna, det är förhoppningen, säger Johansson till Gefle Dagblad.
