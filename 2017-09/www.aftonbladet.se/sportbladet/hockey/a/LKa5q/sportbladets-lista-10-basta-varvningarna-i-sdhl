Sportbladets lista: 10 bästa värvningarna i SDHL
EMELIE FREDRIKSSON

Linköping hade stora problem på tränarsidan i fjol – men slipper dem garanterat i år. Östling, som tidigare varit i Brynäs i 13 år, de två senaste åren som huvudtränare, är ligans allra bästa värvning. En driven och kunnig coach som även är assisterande coach för U18-landslaget.

En poängstark och defensivt skicklig back som övertygat under sina år på University of Minnesota-Duluth där hon var Bulldogs kapten under sitt sista år. Totalt blev det 70 poäng på 147 matcher under college-tiden. Utsågs 2017 till årets back i WCHA (Western Collegiate Hockey Association).

Den schweizisk stjärna är en världsspelare som fullkomligt öst in poäng i NCAA. Eller vad sägs om 148 poäng på 134 matcher under sin tid på  University of Minnesota-Duluth? Ett jätteförvärv som Linköping kan ha extra nytta av nu när poängmaskinen Jennifer Wakefield lämnat.

Stenberg flyttade från Norrbotten efter Luleås guld 2016 och blev unik med att ta ytterligare ett i våras med nya klubben Djurgården. Sejouren blev bara ettårig för den skickliga landslagsspelaren som flera gånger visat att hon kan avgöra de viktiga matcherna.

Rutinerad spelare som nästan gjort 100 a-landskamper. Har varit en bärande spelare i Sundsvall de senaste säsongerna och var en av de som tvingades bort klubben när laget lades ner. Gjorde 20 poäng på 35 matcher för jumbon i fjol. För att citera Brynäs klubbdirektör Johan Stark: ”En supervärvning helt enkelt”.

Sverige har en supertalang på backsidan och Adolfsson spelade redan i våras sitt första mästerskap med Damkronorna då hon som en av de yngsta i laget togs ut till VM. En offensivt skicklig back med ett vasst skott. Kommer ta ytterligare kliv i mästarklubben.

Var påväg till klubben redan förra säsongen men valde då, efter college, spel hemma i Kanada och Toronto Furies. En skridskostark center som kommer bidra både offensivt och defensivt. Stod för 14 poäng (6+8) på 24 matcher under sin första säsong i CWHL.

En av Sveriges bästa forwards återvänder till Sverige efter några års spel i USA. En skridskostark, hårt jobbande spelare och bra offensiv förstärkning hos mästarna som tappat många poäng i Tina Enström. Har spelat ett OS och tre VM.

Lämnade Sverige och Sundsvall/Timrå för collegeligan NCAA för fyra år sedan, men är nu tillbaka i SDHL. En tuff back som har landslagserfarenhet både på ungdoms- och a-nivå. Brynäs backuppsättning är inte den bredaste och Markström blir viktig för laget som tappat en del spelare.

Nykomlingen Göteborg har inte haft samma tid som övriga lag att förbereda sig inför säsongen efter den sena SDHL-platsen och ser offensivt, på pappret, inte så stark ut som övriga. Bannon (150 poäng på 160 matcher för Clarkson) kommer förmodligen få ta ett jätteansvar.
