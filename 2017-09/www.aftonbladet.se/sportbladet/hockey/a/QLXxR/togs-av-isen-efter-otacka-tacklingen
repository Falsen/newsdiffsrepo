Togs av isen efter otäcka tacklingen
ANDREAS KÄCK

Det hettade till i försäsongsmatchen mellan Karlskrona och Malmö.

Malmö hade tagit ledningen med 1-0 när Nichlas Hardt kom snett in i en situation i offensiv zon. Han satte in en tryckare i ryggen på KHK:s Filip Cruseman som av bilder att döma flög in i sargen med huvudet före.

Cruseman blev liggande på isen och sågs över av en läkare.

Till slut kunde han ta sig av isen för egen maskin.

Hardt fick 2+10 för checking from behind.

Malmö vann matchen med hela 7–1.
