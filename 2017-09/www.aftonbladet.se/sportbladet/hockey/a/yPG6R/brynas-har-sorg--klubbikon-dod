Brynäs har sorg – klubbikon död
ERIK KARLSSON

Redan på 1950-talet var Breit Hellman en del av Brynäs, som ishockey-, fotboll- och tennisspelare.

Men det var som ledare som Hellman skulle växa ut till en klubbikon. Först var han lagledare och sedan fick han ansvar för alla värvningar till klubben som under 1960- och 70-talet dominerade svensk ishockey.

En av de som värvades var Inge Hammarström som hyllar sin avlidna Brynäs-vän.

– Han är en av de viktigaste personerna i klubbens historia, säger han till Brynäs hemsida.

Breit Hellman avled efter en kort tids sjukdom. Han blev 84 år gammal.
