”Vi satt och pratade fram till 05”
FREDRIK JÖNSSON

När domaren blåste VM-kvalmatchen mellan Sverige och Bulgarien toppade Blågult grupp A. Men det blev en tung kväll med noll poäng efter 2–3.

Samtidigt vann Frankrike med 4–0 mot Holland och toppar nu gruppen med tre poäng. I det svenska lägret var det deppigt i natt, flera spelare hade svårt att sova.

– Det blev väl tre-fyra timmar, som det brukar vara efter en match, säger Marcus Berg.

Har du alltid svårt att sova efter matcher?

– Man blir jetlaggad efter varje match, det är tufft när det är så tätt med matcher. Men man är van vid det med.

Vad tänker du när du inte kan sova?

– På matchen, på situationer som vi kunde ha gjort bättre. Det är svårt att sätta fingret på vad som gick fel och analyserar när man är mitt uppe i det. Det är enklare att se från läktaren. Men som spelare känner man stor frustration, det känns som vi kunde ha gjort det bättre i första. Vi hade ytor och lät de komma runt på kanterna. Vi är starka centralt och släpper gärna de runt oss. Vi gör två mål och då ska man ha minst en poäng.

Är ni flera spelare som är vakna efter en match?

– Vi satt ett gäng och pratade fram till 05.00. Vi pratar om allt, inte bara om matchen. Man försöker släppa matchen så gott det går. Det är klart att man går igenom allt.

– Det är väldigt individuellt hur man går vidare. Jag har svårt att släppa matcher, speciellt förluster. Men, vi vet att vi kan göra saker mycket bättre. Man måste hitta det inom sig, vad man är bra på. Sedan kan ledarna visa bilder så får man det mer svart på vitt.

Hur länge ältar du en förlust?

– Nu är det så tätt till nästa match. Men man får jobba med det. En sån viktig match som mot Bulgarien kan ta tid att smälta. Men nu har vi Vitryssland och det är vårt jobb att gå vidare. Även om det är tufft måste man försöka släppa det så snabbt så mycket. Förhoppningsvis kan man släppa det i kväll och spela lite kort, göra något annat.

– Vi hade gärna spelat om matchen igår, vi hade kunnat göra det så mycket bättre och åkt härifrån med tre poäng. Nu blev det noll, så det känns skit.

✓ Se Sveriges matcher på Kanal 5 – och hela VM-kvalet på Eurosport Player
