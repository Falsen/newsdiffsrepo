IFK:s Göteborgs ordförande lämnar klubben
EMELIE FREDRIKSSON

Det har varit en turbulent tid för IFK Göteborgs ordförande Frank Andersson.

Bland annat har det rapporterats om en intern maktkamp, en spricka i ledningen och att delar av styrelsen har tappat förtroende för ordföranden. Dessutom har kritiken från supporterhåll varit stor.

Under sommaren krävde flera av de hans avgång då bland annat supporterföreningar hängde ut en stor banderoll över klackläktaren under match:

”Aldrig ego större än emblemet. Avgå Frank du är problemet”.

Nu kommer beskedet att Andersson inte ställer upp i omval vid årsmötet i mars.

– Jag vill ge valberedningen optimala förutsättningar att söka min efterträdare, säger han till klubbens hemsida och fortsätter:

– Jag är en föreningsmänniska och har under mina 30 år i olika klubbar aldrig hoppat av ett uppdrag i förtid. Får man förtroendepost i en förening, oavsett nivå, är det ens skyldighet att fullfölja det hedersuppdrag man tilldelats. Nu ser jag fram emot en stark och framgångsrik höst med hela IFK Göteborg för att efter årsmötet ta plats på läktaren säsongen 2018.
