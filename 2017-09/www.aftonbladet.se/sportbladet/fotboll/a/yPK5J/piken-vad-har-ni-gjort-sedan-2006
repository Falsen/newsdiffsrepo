Piken: ”Vad har ni gjort sedan 2006?”
ANDREAS KÄCK

I januari 2001 tog Sven-Göran Eriksson över det engelska landslaget.

Ett av de mest utsatta jobbet på landslagsnivå.

Tillsammans med Tord Grip ledde han ”The Three Lions” under tre olika mästerskap – VM 2002, EM 2004 och VM 2006 – som alla slutade med uttåg i kvartsfinal.

Fredagen den 23 januari 2006 – efter att ha blivit kritiserad och hånad av den engelska pressen – meddelade ”Svennis” att han lämnar sitt uppdrag.

Nu slår han tillbaka mot sina kritiker.

I en intervju med tidningen The Mirror minns han tillbaka på sin tid som engelsk förbundskapten och ger sig själv ett godkänt betyg.

– Som lag tycker jag inte alls att vi presterade dåligt. På den tiden var det svårt att göra fansen glada, alla krävde att England skulle vinna VM. Men titta på tiden efter 2006 … vad har England gjort då?, säger ”Svennis”, som i en retorisk fråga, och syftar på följande facit:

”Svennis” anser att England hade sin ”gyllene generation” i EM 2004 och i VM 2006. Båda gångerna åkte man ur mot Portugal efter straffar.

Wayne Rooney har tidigare sagt att England hade haft en bra chans att vinna EM 2004 om han inte skadat sig i kvartsfinalen, men ”Svennis” tror att VM 2006 var en ännu större chans.

– 2004 och 2006 jämförde jag och Tord (Grip) vår trupp med övriga landslag och vi tyckte inte att det fanns många som kunde mäta sig med oss, så vi tyckte att vi hade en bra chans. Personligen tycker jag att 2006 i Tyskland … där kunde vi ha vunnit. Där kanske vi till och med borde ha vunnit. Vi hade otur som fick Rooney utvisad, det var inte lätt att spela en sån match med en man mindre, säger Eriksson.

Numera leds ”The Three Lions” av Gareth Southgate och efter en 2-1-seger mot Slovakien i måndags toppar man gruppen med fem poäng vilket innebär att man nästintill säkrat en VM-biljett.

”Svennis” tror också att dagens England har något stort på gång.

– De har en väldigt bra trupp med många bra spelade. Gareth Southgate gör ett strålande jobb, säger Sven-Göran Eriksson.
