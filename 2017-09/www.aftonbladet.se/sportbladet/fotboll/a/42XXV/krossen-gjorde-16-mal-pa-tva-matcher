Krossen: Gjorde 16 mål på två matcher
ANDREAS KÄCK

I söndags visade Luxemburg att det går att stå emot ett världsklasslag då man klarade 0-0 hemma mot Frankrike i Sveriges VM-kvalgrupp.

Liechtenstein vågade väl knappast drömma om något liknande mot Spanien – men rimligen kunde man hoppas på mindre siffror än i första mötet då spanjorerna vann med 8-0.

Men historien upprepade sig igen.

Sergio Ramos inledde målkavalkaden i den tredje minuten – sedan rullade det bara på.

Alvaro Morata satte 2-0, Isco ökade på till 3-0 och David Silva hann göra 4-0 innan den första halvleken var över.

I den andra halvleken skrev Iago Aspas in sig i målprotokollet två gånger om och tidigare nämnde Morata blev också tvåmålsskytt.

Sen avslutades det hela – något signifikativt – med ett dråpligt självmål signerat Maximilian Goppel och vips, så hade Spanien tagit sin största bortaseger i sin landslagshistoria.

Enligt statistikföretaget Gracenote är det också första gången någonsin man gör 16 mål mot en motståndare i ett och samma mästerskapskval.

Spanien toppar grupp G på 22 inspelade poäng.

Italien – som slog Israel med 1-0 – skuggar på 19 poäng.

Två matcher återstår och Spanien har allt i egna händer. De har Albanien (hemma) och Israel (borta) kvar på schemat.

I den andra halvleken skrev Iago Aspas in sig i målprotokollet två gånger om och tidigare nämnde Morata blev också tvåmålsskytt.

Sen avslutades det hela – något signifikativt – med ett dråpligt självmål signerat Maximilian Goppel och vips, så hade Spanien tagit sin största bortaseger i sin landslagshistoria.

Enligt statistikföretaget Gracenote är det också första gången någonsin man gör 16 mål mot en motståndare i ett och samma mästerskapskval.

✓ Se Sveriges matcher på Kanal 5 – och hela VM-kvalet på Eurosport Player
