Rooney gripen av polis
PATRIK BRENNING

Enligt The Mirror greps Wayne Rooney klockan 02:00 natten mot fredag i Chesire efter en utekväll. Den 31-årige fotbollsstjärnan, som under sommaren lämnade Manchester United för att återvända till sin gama klubb Everton, är enligt tidningen misstänkt för rattfylla.

På fredagseftermiddagen bekräftade polisen i Chesire för brittisk press att Rooney åtalas för rattfylleri. Fotbollsstjärnan har släppts mot borgen och kommer att framträda i domstolen den 18 september, skriver Sky Sports.

Dagen innan ska Rooneys Everton spela mot 31-åringens gamla klubb Manchester United.

Wayne Rooney är en av Englands största fotbollsprofiler. 31-åringen är landets bäste målskytt genom tiderna med sina 53 mål på 119 landskamper men bestämde sig i förra veckan för att avsluta sin landslagskarriär.

DOKUMENT: ERIK NIVA PÅ BESÖK I WAYNE ROONEYS RÖTTER
