Hurtig bakom Linköpings seger
EMELIE FREDRIKSSON

Rosengård jagar serieledande Linköping i toppen av damallsvenskan och tog sig tre poäng närmare – bara två poäng bakom – efter sin seger mot LB07 igår.

Men när LFC idag drog igång nästa omgång såg de till att öka avståndet igen.

Hemmalaget Kopparbergs/Göteborg, som har det tungt långt ner i tabellen, åkte på ett baklängesmål redan efter en kvart då Lina Hurtig, efter väggspel med Marija Banusic, assisterande fram målskytten Kristine Minde.

Hurtig satte sedan själv slutresultatet 2–0 på tilläggstid efter ett välplacerat skott.

I Linköpings nästa match väntar en seriefinal mot Rosengård, som vid seger mot Vittsjö på söndag har möjlighet att passera serieledaren vid vinst.
