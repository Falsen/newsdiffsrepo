Nytt bakslag för Sverige
FREDRIK JÖNSSON

Dagen efter den tunga 2–3-förlusten mot Bulgarien slickar det svenska fotbollslandslaget såren. Samtidigt fortsätter bakslagen att komma.

Inför söndagens VM-kvalmöte med Vitryssland tvingas Janne Andersson nu ersätta såväl avstängde Ola Toivonen som skadade Albin Ekdal.

Under fredagsmorgonen kunde Sportbladet avslöja att Isaac Kiese Thelin kallats in för att ersätta Toivonen och vid lunchtid meddelade Janne Andersson att även Oscar Hiljemark ansluter då Albin Ekdals ryggskada försämrats.

– Albin Ekdal är sargad i syn rygg så jag räknar inte med att han spelar på söndag. Därför kallar jag in Oscar Hiljemark, säger förbundskaptenen.

Räknar du bort Ekdal helt?

– Jag räknar bort honom från matchen.

Oscar Hiljemark befann sig på torsdagen i Grekland där han gjorde klart med en övergång till Panathinaikos.

Däremot räknar Andersson med att ha tillgång till Emil Krafth, som var sjuk i går och såg matchen från hotellrummet, mot Vitryssland.

– Febern har släppt och Emil ska träna lätt i dag, säger Andersson.

✓ 18.00 söndag: Vitryssland–Sverige direkt i kanal 5.

✓ Se Sveriges matcher på Kanal 5 – och hela VM-kvalet på Eurosport Player
