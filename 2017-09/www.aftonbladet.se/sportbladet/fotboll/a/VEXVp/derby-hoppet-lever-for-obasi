Derby-hoppet lever för Obasi
PER BOHMAN

Chinedu Obasi har problem med en fotskada och har inte tränat full med laget under veckan. Deltagande i derbyt mot Hammarby på söndag har förstås varit i fara, men hoppet lever fortfarande för AIK.

Nigerianen tränade med laget och närmar sig formen.

– Han var med på planen i dag. Under halva passet. Vi ska försöka utvärdera honom ifrån det. Vad kan han göra under morgondagens pass? Om han ska kunna starta på söndag så måste han träna för fullt i morgon, säger assisterande tränaren Bartosz Grzelak och fortsättter:

– Vi får se om vi kan ha med honom i truppen, det är ju en rätt bra inhoppare om inte annat.

Tror du att han kommer kunna att spela?

– De spelarna som är erfarna kan ju spela rätt ekonomiskt och trycka gasen i botten när det behövs. Den förmågan har ju Chinedu. Han är så pass erfaren. Bara han inte känner sig orolig för skadan så kan han bidra, säger Grzelak och fortsätter:

– Testet i morgon blir om han klarar en full fotbollsträning.
