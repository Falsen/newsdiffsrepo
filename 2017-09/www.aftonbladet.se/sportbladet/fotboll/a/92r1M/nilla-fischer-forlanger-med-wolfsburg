Nilla Fischer förlänger med Wolfsburg
EMELIE FREDRIKSSON

Nilla Fischer har hunnit bli 33 år men sa under EM i somras att hon inte ser slutet av karriären.

Nyligen togs hon ut i nye förbundskaptenen Peter Gerhardssons första trupp – och i dag förlängde hon kontraktet med tyska toppklubben Wolfsburg.

Det nya kontraktet gäller över 2020 – samma år som Tokyo-OS. Lyssnar man till Fishers bästa vän i landslaget, Caroline Seger, kan det bli avslutet för mittbacken.

– Fischer sa till mig att vi ska sluta tillsammans. När hon sa till mig att hon tänker sig Tokyo (2020) tänkte jag bara &#x27;va fan?’. Vi är nog väldigt olika var vi är i våra huvuden och när man ska sluta och inte. Fischer är den som alltid klagar mest på hur kroppen känns och att hon är trött och ändå vill hon fortsätta. Vi får se, Fischer blir äldre än (Therese) Sjögran kanske, haha, har hon tidigare sagt till Sportbladet.
