Förbundskaptenens sågning av egna laget
ERIK KARLSSON

Sverige körde över Vitryssland med 4–0.

Mycket tack vare ett djupledsspel som ställde till stora problem för den vitryska backlinjen. 1–0 kom från Emil Forsberg som löpte sig helt ren, 2–0 var ett jättemisstag av sista försvaren som försökte dribbla Christoffer Nyman och 3–0 var en ny löpning av Emil Forsberg som kunde assistera Marcus Berg.

Efter matchen var Vitrysslands förbundskapten Igor Kriusjenko ordentligt kritisk till egna lagets spel.

– Misstagen vi gjorde var barnsliga.

Men hans fel var det inte.

– Det var inget fel på taktiken, det var spelarna som var dåliga. Vissa spelare gjorde förfärliga misstag.

Till matchen mot Nederländerna aviseras flera petningar.

– Jag kommer nog göra flera ändringar till nästa match.

✓ Se Sveriges matcher på Kanal 5 – och hela VM-kvalet på Eurosport Player
