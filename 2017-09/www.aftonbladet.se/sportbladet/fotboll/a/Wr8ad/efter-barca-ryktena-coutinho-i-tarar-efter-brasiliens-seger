Efter Barça-ryktena – Coutinho i tårar efter Brasiliens seger
HAMPUS HAGMAN

Coutinho har inte spelat öppningsmatcherna i Premier League för Liverpool den här säsongen och hänvisat till en ryggskada, i ett försök (?) att bli såld till Barcelona.

Men när hans Brasilien, som leder gruppen och redan är klart för VM i Ryssland 2018, tog emot Ecuador hemma hoppade Liverpoolstjärnan in och avgjorde i andra halvlek.

Barça-jagade mittfältaren avslutade ett riktigt drömanfall och serverades på nick av Gabriel Jesus.

Paulinho, en som däremot gått till Barcelona, hade dessförinnan gett Seleçao ledningen i andra halvlek.

Trots att Liverpool inte accepterade Barcelonas bud i går, kan en övergång fortfarande bli av, då transferfönstret i Spanien stänger en dag senare än i England.

Men blir han kvar är frågan hur Liverpool-fansen känner för tårarna och den mirakulöst läkta ryggen på brassen.

⁠

Övriga matcher i sydamerikanska VM-kvalet förutom Brasiliens 2–0-seger?

Liones Messis Argentina spelade oavgjort mot Luis Suarez Uruguay, medan Alexis Sanchez Chile åkte på en tung 3–0-förlust mot Paraguay.

Colombia kryssade 0–0 mot redan avsågade Venezuela.

✓ Se fler höjdpunkter på viasatsport.se och matcherna live eller 48 timmar i efterhand på viaplay.se
