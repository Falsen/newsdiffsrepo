Lagerbäcks Norge utspelade: ”Paralyserade”
SIMON NORBERG

Norge besegrade Azerbaijan med 2–0 hemma på Ullevål i Oslo under fredagen.

Mot Tyskland är segerchanserna i praktiken redan förstörda – efter knappa 45 minuters spel.

Die Mannschaft vann med uddamålet, 2–1, mot Tjeckien för ett par dagar sen.

Mot norrmännen satte de full fart direkt och redan efter 20 minuter stod det 3–0 på tavlan efter mål från Mezut Özil, Julian Draxler och Timo Werner. Målen föll mellan matchminut 10 och 20.

Ridå för Lars Lagerbäcks landslag.

– Norska laget ser i det närmsta paralyserade ut, menade  kommentatorn Christopher Kviborg i Eurosport 2.

Strax före pausvilan fyllde Werner på till 4–0 via en nick som letade sig in bakom en uppgiven Rune Jarstein.

Samtidigt en revansch för Leipzig-anfallaren som blev utbuad av sina egna fans i Tjeckien.

21-åringen har nu gjort sex mål på de senaste fem landskamperna.

Trots att det återstår en halvlek av matchen kan grupp C redan nu vara avgjord.

Tyskland har, om de håller undan och vinner ikväll, 24 poäng samtidigt som grupptvåan Nordirland i dagsläget leder med 2–0 mot Tjeckien.

Står sig det resultatet kan nordirländarna inte bli sämre än tvåa.

⁠ Matcherna pågår

✓ Se Sveriges matcher på Kanal 5 – och hela VM-kvalet på Eurosport Player
