Lagerbäcks Norge förnedrade i Stuttgart
SIMON NORBERG

Norge besegrade Azerbaijan med 2–0 hemma på Ullevål i Oslo under fredagen.

Mot Tyskland var segerchanserna förstörda redan efter 20 minuters spel – då stod det 3–0 efter mål från Mezut Özil, Julian Draxler och Timo Werner. Målen föll mellan matchminut 10 och 20.

Die Mannschaft, som vann med uddamålet, 2–1, mot Tjeckien för ett par dagar sen, skonade inte norrmännen denna kväll.

Strax före pausvilan fyllde Werner på till 4–0 via en nick som letade sig in bakom en uppgiven Rune Jarstein.

Ridå för Lars Lagerbäcks landslag.

Samtidigt en revansch för Leipzig-anfallaren som blev utbuad av sina egna fans i Tjeckien.

21-åringen har nu gjort sex mål på de senaste fem landskamperna.

I den andra halvleken föll ytterligare två mål och matchen slutade 6–0.

Senast Norge förlorade med sex mål eller fler var för 45 år sedan i VM-kvalet till mästerskapet i Västtyskland 1974.

Den gången vann Nederländerna med 9–0 efter bland annat två mål från Johan Cruyff.

Men trots den tyska storsegern och åttonde raka vinsten är Die Mannschaft ännu inte klar gruppetta.

Nordirland besegrade nämligen Tjeckien med 2–0 i Belfast och är fem poäng bakom med två omgångar kvar.

Däremot kan inget av lagen bli sämre än tvåa i gruppen eftersom hoppet ner till grupptrean Azerbaijan är för stort.

✓ Se Sveriges matcher på Kanal 5 – och hela VM-kvalet på Eurosport Player
