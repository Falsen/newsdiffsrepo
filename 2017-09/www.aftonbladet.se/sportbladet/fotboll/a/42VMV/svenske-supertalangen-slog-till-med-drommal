Svenske supertalangen slog till med drömmål
JENS PERSSON

Fliston Mawana är fotbollsfostrad i Malmö FF men skrev i vintras på för tyska Hoffenheim. I våras uppgavs storklubbar som Arsenal, Juventus, Bayern München och Chelsea  vara instresserade av 17-åringen.

– Filston har gjort det bra i Tyskland. Vissa av klubbarna följde honom redan under tiden i Malmö FF. Bayern München och Chelsea har börjat följa honom senaste landskamperna och i Hoffenheim, sa hans agent André Filipe Jenaro till fotbolltranfers.com i maj.

I helgen har Mawana spelat för det svenska P17-landslaget i en fyrnationsturnering i Örebro. Och efter hans uppvisning i finalen mot Rumänien lär en och annan scout i fotbollseuropa höja på högonbrynen och lägga hans namn på minnet.

Anfallstalangen stod för två mål när Sverige vann med 3–1 och framför allt det första målet var en riktig pärla.

På ett inlägg från Adam Bark tog Mawana emot bollen på bröstet och med ryggen mot mål cykelsparkade han in kvitteringen via ribban.

– Jag vet inte riktigt vad jag tänkte. Ibland är det bara göra och inte tänka så mycket. När jag var i luften såg att den gick in och kände bara stor glädje, säger Mawana till Malmö24.se.

Efter övergången till Hoffenheim i vintras intervjuades han av samma tidning och pratade framtidsdrömmar:

– Man vill alltid bli bättre än de som är bäst. Det är det jag strävar efter. Jag vill bli bättre än Zlatan. Men man måste kämpa hårt och gör du det kommer resten. Det gäller att våga ta risker, vågar du det kan du klara av vad du vill i livet, sa Mawana då.

Sverige vann turneringen och förbundskapten Hans Wildow var nöjd.

– Det är så skönt att se att det här konceptet fungerar. Vi gjorde en jättebra match mot Norge, som är ett jättebra lag. Och en bra match idag också. Det handlar inte om kortsiktiga resultat. Lägret i somras var skitbra, det här lönar sig i längden, säger han till förbundets hemsida.
