Joachim Löw rasar: ”En skam för vårt land”
ERIK KARLSSON

Tyskland vann med 2–1 borta mot Tjeckien, men de tre poängen fördunklades av ett par hundra tyska supportrar som både hånade egna spelaren Timo Werner och sjöng nazi-ramsor på läktaren.

I morgon är det dags för match mot Norge och på presskonferensen inför tog förbundskapten ”Jogi” Löw tillfället i akt att rasa mot händelsen.

– Jag kan inte börja med sportfrågorna förrän jag har kommenterat det som hände i Prag. Jag är fylld av ilska och väldigt skakad av att se att några så kallade fans använder en landskamp till sina beklagliga demonstationer. De skämmer ut vårt land, säger han och fortsätter:

– Jag är för väldigt hårda straff mot de här bråkmakarna. Vi vill inte ha dem, vi är inte deras landslag och de är inte våra fans. Med vårt lands historia är det väldigt viktigt för oss att representera vårt land på ett värdigt sätt med våra värderingar kring tolerans, respekt och öppenhet mot världen. Dessa bråkmakare förstör den bilden, säger Jogi Löw
