Forsberg utanför Leipzigs trupp
FREDRIK JÖNSSON

Det blev en förlust och en vinst i VM-kvalet för Sverige nyligen. Efter förlusten mot Bulgarien, 2–3, körde Blågult över Vitryssland med 4–0. Emil Forsberg var briljant.

I kväll spelar Forsbergs RB Leipzig borta mot Albin Ekdals Hamburg. Ekdal, som inte kunde spela mot Vitryssland på grund av ryggont, finns med. Men Forsberg saknas i Leipzigs trupp.

”Vår offensiva spelare Emil Forsberg kan inte vara med mot Hamburg på grund av sjukdom”, skriver Leipzig på Twitter.

Enligt uppgifter till Sportbladet mår Emil Forsberg bra, men RB Leipzigs läkare anser att svensken inte är spelduglig. 25-åringen ska träna imorgon.
