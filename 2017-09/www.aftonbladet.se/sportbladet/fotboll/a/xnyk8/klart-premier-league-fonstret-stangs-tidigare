Klart: Premier League-fönstret stängs tidigare
FRIDA FAGERLUND

Diskussionen kring huruvida det engelska transferfönstret borde stängas tidigare eller ej har funnits länge.

Det främsta argumentet för ett sådant förslag har varit att det tvingar klubbarna att agera snabbare på spelarmarknaden och därmed planera bättre.

Under torsdagen röstades förslaget igenom av Premier Leagues ledning i samråd med klubbcheferna och kommer börja gälla från och med 2018.

Det innebär att spelare inte längre kommer kunna byta klubb efter påbörjad säsong.

Ett exempel på detta är Alex Oxlade Chamberlain som tillhörde Arsenal i augusti månad och under Deadline Day blev klar för konkurrenten Liverpool.

Från och med nästa sommar kommer transferfönstret stänga torsdagen innan ligastarten klockan 17.

Klubbarna kommer dock kunna sälja spelare till andra ligor vars fönster fortfarande är öppna.
