”Det var brutalt”
JOHAN FLINCK

Janne Andersson blev magsjuk natten till onsdagen och det var osäkert in i det sista om han kunde leda laget mot Bulgarien.

Förbundskaptenen var fortfarande medtagen när han mötte media vid lunchtid på spelarhotellet i Sofia.

– Men det är mil bättre sedan i går och jämför man med i förrgår är jag ”solsystem” från hur jag mådde då, säger han.

– Det ska mycket till för att man ska missa en match men i går var det gränsfall.

Han pratar själv om att energinivån ute på planen var lite låg.

Kunde du inte riktigt gasa i gång det med tanke på hur du mådde?

– Man ska aldrig hitta ursäkter och skylla på saker och ting och mitt hälsotillstånd är underordnat. Men jag var så urlakad och dränerad i går.

– Sedan sköter Peter (Wettergren) coachningen lika bra.

– Jag fick yrsel när jag reste mig från bänken. När jag reste mig mot domaren så snurrade till en gång och då tänkte jag att det är inte bra om jag ger på mig domaren och svimmar samtidigt.

Var det matförgiftning?

– Vi vet inte. Jag har ju ätit samma som de andra men det kan ha varit något jag hade med mig hemifrån. Det kom så explosionsartat. Det var det som var så jäkla konstigt, säger Andersson.

– Senast jag kommer ihåg när jag spydde var för 20–25 år sedan. Det här var brutalt. Jag låg utslagen ett dygn, säger förbundskaptenen.

✓ Se Sveriges matcher på Kanal 5 – och hela VM-kvalet på Eurosport Player
