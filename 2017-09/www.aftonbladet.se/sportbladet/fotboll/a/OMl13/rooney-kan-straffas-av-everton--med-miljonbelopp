Rooney kan straffas av Everton – med miljonbelopp
FRIDA FAGERLUND

Det var under natten mot fredagen som Evertons återvändare inför säsongen, Wayne Rooney, greps av polis i Chesire efter en utekväll.

På fredagseftermiddagen meddelade polisen att 31-åringen åtalas, misstänkt för rattfylla.

Enligt Mirror kan spelaren även straffas av Everton, närmare bestämt med en bötesbot på omkring 3,3 miljoner kronor.

Domstolsförhandlingarna kommer ske den 18 september, uppger brittisk press. Det är dagen efter ligamötet med Rooneys gamla klubb, Manchester United.

Rooney ska inte ha varit ensam i den Volkswagen Beetle som polisen stoppade. 29-åriga Laura Simpson, som inte kände spelaren sedan tidigare, ska ha erbjudits skjuts hem eftersom hon var för full för att köra.

– Det har varit några galna timmar. Vi var bara ute och körde och då började sirener lysa bakom oss. Wayne blev förbannad och verkligen orolig över det, säger Laura Simpson till The Sun.

Hustrun Coleen Rooney ska ha befunnit sig på semester på ön Mallorca.
