Danmark körde över Polen
EMELIE FREDRIKSSON

Danmark ligger trea i sin VM-kvalgrupp, och hade inför ikväll tre poäng (och hela sex mål) upp till tvåan Montenegro, som spelat en mer match, på playoff-spel när gruppettan Polen väntade ikväll.

Men inför hemmapubliken körde Danmark med förbundskaptenen Åge Hareide, tidigare i MFF, över Polen fullständigt när man vann matchen med hela 4–0.

Insatsen hyllades stort av experterna.

”En explosion från det danska landslaget”, skriver Ekstrabladets krönikör Allan Olsen.

”Klassföreställning av Christian Eriksen. Han bevisade att om det är en man det här landslaget ska byggas runt så är det han. Världsklass som väl landslaget inte har sett sedan Michael och Brian Laudrup var som absolut bäst”, fortsätter han.

Christian Eriksen låg bakom de tre första målen och avslutade sedan själv det danska målskyttet i den 80:e minuten med ett läckert skott från distans – hans femte mål under kvalet.

– Vi spelar perfekt. Det är så otroligt skönt att göra en sådan här match på Parken. Det var en magisk afton för oss spelare, säger Eriksen i dansk tv.

Danmark har nu 13 poäng, samma som tvåan Montenegro och efter storsegern nu bara med en målskillnad som bara är två mål sämre.

Polen leder gruppen bara tre poäng före och Danmarks jakt på en VM-plats har tagit ny fart.

– Vi är otroligt glada att vi bevisat att vi lever. Vi skickar en bra signal till de andra lagen i gruppen, säger Eriksen.
