Durmaz irritation – mot domaren
FREDRIK JÖNSSON

Sverige förlorade VM-kvalmatchen mot Bulgarien med 2–3. Under förlustmatchen var det irriterat.

Tidigt i matchen blev bland annat Bulgariens förbundskapten Petar Hubtjev uppvisad på läktaren. Men det var inte bara i det bulgariska lägret det fanns irritation.

Jimmy Durmaz var besviken på domaren Paolo Tagliavento.

– Det fanns en situation där jag sa till honom ”vi är två lag på planen, du kan inte bara blåsa för ett lag”. Då svarar han rätt så arrogant ”ni har fått en straff redan, så var glad för det”. Då var det bara att hålla käften och spela fotboll. Ibland är det så att domaren går över gränsen och dömer till det andra laget lite mer. Jag tycker inte att det är rätt, men det är bara att gilla läget. Jag vill inte ha någon varning, så efter det samtalet fick jag hålla käften, säger Durmaz.

– Jag brydde inte mig längre. Jag visste att det är den nivån han kommer hålla, han kommer inte att ändra sig. Det var mycket man kunde klaga på, men det var bara att släppa det.

Men 28-åringen skyller inte förlusten på domaren.

– Vi är för passiva, det är många misstag som gör att de gör mål. De får utdelning på varje misstag som vi gör, då blir det tufft. Har vi lite tur så gör de inte mål på de misstagen som vi gör och då är det en annan match.

Nu vill Durmaz bara glömma nederlaget i Sofia.

– Man ska inte sitta och dalta för mycket efter en sån här förlust när det är två och en halv dag till nästa match. Alla vet att vi har gjort en dålig match.



✓ Se Sveriges matcher på Kanal 5 – och hela VM-kvalet på Eurosport Player

LÄS MER: Förutsättningarna – så går vi till VM ändå
