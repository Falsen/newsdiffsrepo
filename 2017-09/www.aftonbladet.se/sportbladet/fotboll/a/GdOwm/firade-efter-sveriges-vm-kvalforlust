Firade efter Sveriges VM-kvalförlust
PETRA THORÉN

LÄS MER: Förutsättningarna – så går vi till VM ändå

Det var ett stundtals fullkomligt avklätt Holland som fick sig en fransk fotbollslektion i Paris. Det franska laget dominerade matchen med ett aggressivt försvarsspel, rörligt anfallsspel med effektiva passnjngar och högt tempo.

I första halvlek fanns det inget holländskt försvarsspel att tala om och spelare som Kingsley Coman och Thomas Lemar vände ut och in på den holländska backlinjen samtidigt som Antoine Griezmann och Olivier Giroud spelade vägg som om motståndarna vore utställda koner.

En viss förbättring i andra halvlek – de låg tajtare på fransmännen – och hade länge chansen att kvittera till 1-1, men utvisningen på Kevin Strootman blev droppen.

Frankrike vann med 4-0.

Det var en tung kväll för fotbollsälskare i Nederländerna.

Men det svenska laget tände ett ljus i det nederländska mörkret.

Försvarsspelaren Stefan de Vrij berättar om beskedet i omklädningsrummet.

– Vi är lättade för vi har fortfarande chansen då Sverige förlorade, säger han.

Är du förvånad över Sveriges förlust?

– Jag är glad för den... Vi måste vinna våra sista matcher för då har vi fortfarande chansen.

Holland förlorade – precis som Sverige (2–3) - också sin match borta mot Bulgarien. Redan på söndag måste de holländska laget spela en ödesmatch igen. Då väntar Bulgarien hemma.

– Det är alltid lättare att spela hemma, vi måste visa att vi har lärt oss från den förra matchen i Bulgarien. Vi måste vinna på söndag.

Även de franska spelarna njöt lite extra av beskedet från Sofia.

– Resultatet där var utmärkt, det gjorde vår kväll perfekt, säger målvakten, säger Hugo Lloris till Sportbladet.

Den franska målvakten strödde också lite salt i de svenska såren.

– Jag tror att det är bra för Holland också, nu har de har fortfarande chansen, säger han.

Både Holland och Sverige har förlorat mot Bulgarien, vad tror du att det beror på?

– Det är alltid svårt att spela på bortaplan. De är bra organiserade och har bra spelare. Det kommer att vara svårt även för oss när vi spelar där i oktober. Vi måste göra vårt jobb för att vinna.

Om Sverige gjort er kväll perfekt kanske ni kan hjälpa tillbaka genom att vinna mot Bulgarien?

– (skratt) Vi måste vinna alla matcher som återstår. Vi måste ta det här hela vägen för oss själva. När både Sverige, Bulgarien och Holland är med i matchen handlar det om att göra allt rätt.

Hur kommer det sig att ni exploderade på det här makalösa sättet ikväll?

– Vi var samlade inför uppgiften. Kollektivt var vi en nivå bättre än Holland. Vi spelade med högt tempo, hade en bra rörelse i laget och aggressivitet.



✓Se Sveriges matcher på Kanal 5 – och hela VM-kvalet på Eurosport Player
