Dalkurd serieledare trots sen kvittering
SIMON NORBERG

Senast Dalkurd ställdes mot Helsingborg, i mitten av juni, blev det en hela 5–0 hemma på Domnarvsvallen.

På Olympia under tisdagskvällen fick dalalaget sätta jublet i halsen.

Efter att Dalkurd vänt 0–1 till 2–1 under den andra halvleken är Brommapojkarna inte inte längre serieledare i superettan.

Men det räckte ändå inte till seger.

Oke Akpoveta kvitterade med matchens sista spark.

Skåningarna var också det lag som tog ledningen strax före halvtidsvisslan efter att Lumala Abdu skjutit ett misslyckat skott som Robin Tranberg sedan bara skulle nicka hem till målvakten Frank Pettersson.

Problemet?

Pettersson och Tranberg missförstod varandra och det dråpliga självmålet ett faktum.

Dalkurd kom ut i den andra halvleken och kvitterade genom Yukiya Sugita i den 55:e minuten efter ett perfekt avvägt inlägg från Kujtim Bala.

Med sedan drygt tio minuter kvar tryckte Peshraw Azizi in ledningsmålet bakom en förbaskad Pär Hansson som skrek på offside.

Då trodde de festa att det skulle bli seger.

Men Akpoveta ville annat och kvitterade.

Krysset till trots kan Dalkurd, med åtta omgångar kvar titulera sig serieledare medan Helsingborg är kvar som tabellsexa.
