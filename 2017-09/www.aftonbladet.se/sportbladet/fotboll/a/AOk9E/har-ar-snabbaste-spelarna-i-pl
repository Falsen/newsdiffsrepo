Här är snabbaste spelarna i PL
SIMON SJÖSTRAND

Manchester United har kopplat grepp om årets Premier League med tre segrar på tre matcher, där nyförvärvet Romelu Lukaku toppar skytteligan med tre fullträffar tillsammans med Liverpools Sadio Mane.

En titt i statistiken visar också att topplagen Chelsea och Manchester City har dragit på sig flest röda kort med två vardera, medan Tottenham har avlossat flest skott av alla.

Men vilken spelare har egentligen varit snabbast?

Det svaret säger sig The Mirror ha.

Tidningen hänvisar till statistikföretaget Opta, som har siffror på vilken spelare som har nått högst hastighet hittills under säsongen.

Snabbast av alla?

Kyle Walker. Manchester City-högerbacken har klockats för 35,16 kilometer i timmen, vilket kan vara en av anledningarna till att Pep Guardiola och Co valde att hosta upp cirka 540 miljoner kronor för att få loss honom från Tottenham.

Tvåa på listan är Watfords Kiko Femenia med 35,12 kilometer i timmen, medan Arsenals Laurent Koscielny är god trea på 35,11.

Noterbart är också att N&#x27;Golo Kante är snabbast i Chelsea och att Paul Pogba är detsamma i United.

✓ Hela listan här under:
