England nära VM efter seger i gruppfinalen
ERIK KARLSSON

England tog i kväll emot grupptvåan Slovakien på Wembley. Förutsättningarna glasklara: Seger och England kunde mer eller mindre boka Rysslandsbiljetten medan en förlust skulle ha inneburit att Slovakien passerade i tabellen.

Och det var gästerna som satte högsta fart från start. U21 EM-stjärnan Stanislav Lobotka friställdes redan i tredje minuten, när Marcus Rashford tappade markeringen, och placerade in 1–0 för Slovakien.

Men England växte dock in i matchen och Marcus Rashford skulle få sin revansch. I 37:e minuten slog han en hörna mot första stolpen som Eric Dier kunde styra in till kvitteringen. Och i andra halvlek tog han emot bollen strax utanför straffområdet och placerade in 2–1 med ett studsande vristskott.

Därmed leder England gruppen med fem poäng och med två omgångar kvar behöver Gareth Southgates mannar bara två poäng mot Slovenien och Litauen för att vara helt säkra på VM-platsen.

Kampen om andraplatsen står nu mellan tvåa Slovakien på 15 poäng och jagande Slovenien och Skottland bara en poäng bakom.

✓ Se Sveriges matcher på Kanal 5 – och hela VM-kvalet på Eurosport Player
