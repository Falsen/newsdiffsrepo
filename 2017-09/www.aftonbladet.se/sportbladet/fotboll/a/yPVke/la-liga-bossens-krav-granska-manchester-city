La Liga-bossens krav: Granska Manchester City
ERIK KARLSSON

Sommarens transferfönster slog alla rekord i miljardrullning.

Bland de riktigt stora sommaraktörerna fanns PSG och Manchester City som öste ut miljarder på nya spelare till den kommande säsongen.

Förra veckan meddelande Uefa att man tänker granska hur PSG följt Financial Fair Play-reglerna.

Men La Ligas president Javier Tebas tycker inte det bör stanna där. I en skrivelse till Uefa vill han även att man inleder en granskning mot Manchester City.

”Det statliga stödet till PSG och Man City förvränger konkurrensen och ökar på inflationen i europeisk fotboll på ett sätt som inte går att reparera”, säger han till AP.

Manchester City påverkar just La Liga på ett särskilt tydligt sätt då det Abu Dhabi-baserade konsortiumet som äger City nu mer också äger Girona i spanska högstaligan. I sommar har Manchester City spenderat 2,3 miljarder kronor på bland annat Benjamin Mendy, Kyle Walker och Ederson.

Enligt BBC:s uppgifter är dock inte någon granskning från Uefa aktuell.
