Tyska stjärnans fina gest – köper 1 200 biljetter
ERIK KARLSSON

Det har varit några mörka dagar för tysk landslagsfotboll. När laget möte Tjeckien i Prag skanderade delar av bortaklacken nazi-ramsor och buade ut egna spelare Timo Werner.

– Jag är fylld av ilska och väldigt skakad av att se att några så kallade fans använder en landskamp till sina beklagliga demonstationer. De skämmer ut vårt land, rasade förbundskapten Joachim Löw.

Men nu kommer lite positiva nyheter kring det tyska landslaget. Det är mittfältaren Sami Khedira som stått för en fin handling inför kvällens möte med Norge i hemstaden Stuttgart.

Han har själv köpt upp 1200 biljetter och delat ut till barn i socialt utsatta områden eller barn som är under cancerbehandling.

– För mig personligen är det inte bara viktigt att ge bort pengar, jag vill också att barnen själva ska få ut något av det. Många skulle inte ha chansen att gå på en match annars, av finansiella eller logistiska anledningar, säger Khedira enligt AP.
