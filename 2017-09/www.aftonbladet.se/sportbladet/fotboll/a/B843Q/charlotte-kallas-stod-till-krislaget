Charlotte Kallas stöd till krislaget
FREDRIK JÖNSSON

”Nu behöver GIF Sundsvall din hjälp! Med klubbens välsignelse drar vi supportrar igång en swishkampanj med start redan idag. Allt för att stödja vårt älskade GIF Sundsvall som befinner sig i ett tufft ekonomiskt läge.”

Så står det på Facebook-sidan för ”SWISH FÖR GIF”.

För några dagar sedan hade supporterkampanjen kommit upp i 100 000 kronor och siktet är inställt på 200 000-gränsen.

En person som är med och backar Gif Sundsvall är skidstjärnan Charlotte Kalla. På Facebook finns en bild där man ser att Kalla stöttar kampanjen.

”Världens bästa Charlotte! Du är guld värd. Många gånger om. Vi tackar och bockar för ditt stöd till insamlingen Swish för GIF och kommer att hålla tummarna än hårdare för dig i vinter”, skriver Gif Sundsvall på Twitter.

Andra sportprofiler som stöttar klubben är landslagsstjärnorna Emil Forsberg och Mikael Lustig.
