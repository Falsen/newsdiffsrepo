Lustig hyllas stort efter första halvlek
MALIN WAHLBERG

Sverige  fick ingen rolig start på VM-kvalet mot Bulgarien. Hemmalaget tog  ledningen redan efter tolv minuter och kort senare brände Emil Forsberg  en straff. Men Mikael Lustig fixade kvitteringen efter  att ha nickat in en hörna. Men högerbacken var inte klar där. Efter att Bulgarien återigen tagit ledningen såg Lustig till att Sverige kvitterade pånytt.

Med ett fint inlägg hittade han in till Marcus Berg som nickade in 2-2.

Efter den första halvleken hyllas Lustig stort av Sportbladets Erik Niva. ”Frånsett Z hävdar jag på fullaste allvar att Mikael Lustig totalt sett varit det svenska landslagets bästa spelare över de senaste fem åren.”, skriver han på Twitter.

Med Lustig i laget har Sverige inte förlorat en tävlingsmatch sedan playoff-förlusten mot Portugal 2013.

✓ Se Sveriges matcher på Kanal 5 – och hela VM-kvalet på Eurosport Player
