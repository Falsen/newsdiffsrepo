Stormade planen – efter twitterlöftet
EMELIE FREDRIKSSON

England hade 1–0 mot Malta när klockan tickade upp mot 70 minuter på Ta’ Qali-stadion på Malta.

När andra supportrar följde matchen med spänning var det för en ung kille på läktaren dags att infria löftet han gjort på twitter.

”400 retweets och jag stormar planen Malta-England-matchen,” hade han skrivit en stund tidigare.

Inlägget fick spridning och han sprang in på planen där han efter att ha sprungit en bra bit och bland annat hunnit krama Marcus Rashford och le mot Harry Kane stoppades av säkerhetsvakter på väg mot ett av målen.

Efter det korta avbrottet kunde matchen spelas vidare. England vann till slut matchen med 4–0 efter tre sena mål i matchen.

Harry Kane gjorde två mål i segern.
