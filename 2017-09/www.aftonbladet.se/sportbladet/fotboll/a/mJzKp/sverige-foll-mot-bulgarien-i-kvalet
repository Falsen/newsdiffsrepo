Sverige föll mot Bulgarien i kvalet
FREDRIK JÖNSSON

Sverige ledde kvalgruppen inför kvällens matcher och hade ett superläge inför kvällens matcher. Men efter matchen mot Bulgarien ser det inte lika ljust ut.

Sverige fick en mardrömsstart och redan efter tolv minuter kom hemmalagets ledningsmål.

Stanislav Manolev kunde nicka in 1-0 efter tveksamt svenskt försvarsspel. Bara minuter senare fick Sverige straff efter att Andras Granqvist fällts i straffområdet.Emil Forsberg tog hand om straffen, men målvakten räddade. På returen var Marcus Berg framme, men inte heller han lyckades få in bollen.Kvitteringen kom i stället i den 29:e minuten. Mikael Lustig dök upp på en hörna och nickade in 1-1.

Men den svenska glädjen blev kortvarig.

Återigen var det svenska försvaret inte med när Georgi Kostadinov nickade in en frispark till 2–1.

Sverige kvitterade dock på nytt innan halvleken var över. Lustig spelade fram Berg som också gjorde mål på nick. Eftersom Frankrike körde över Nederländerna behövde Sverige tre poäng för att haka på i topp.

Emil Forsberg hade flera bra avslut, men Bulgariens målvakt stod hela tiden i vägen.

I stället åkte Sverige på en riktig kalldusch när hemmalaget gjorde 3-2 i den 79:e minuten efter att Jakob Johansson tappat boll på mittplan.

– Det är helt fel läge att tappa boll, det är inget snack om att det är ett jättemisstag. De utnyttjade det bra, det är tråkigt, säger han.

3–2 blev också slutresultatet.

– Vi har många chanser och det borde räcka till vinst. Att släppa till så här många chanser är inte bra. Vi ger bort tre mål, eller det är i alla fall tre enkla mål, säger Lustig till Kanal 5 och fortsätter: – Det är en match som vi ska vinna. Jag tycker att vi är ett bättre lag, men tyvärr vinner man inte matcher när vi bjuder på för många chanser.

Forsberg var inne på samma spår. – Vi var lite slappa första 45 och gav bort alldeles för mycket, två onödiga mål. Vi var inte på tårna. Jag tycker att vi gör en bättre andrahalvlek, men vi gör inte mål. Det är klart att det är surt.

Förlusten innebär att förstaplatsen i gruppen nu är så gott som körd för Sverige. Dessutom är Bulgarien nu med i matchen och är bara en poäng efter Sverige i kampen om andraplatsen.

– Fler spelare behöver ligga på max, det gjorde man inte i dag, säger förbundskapten Janne Andersson som var ”enormt besviken” över resultatet.

✓ Se Sveriges matcher på Kanal 5 – och hela VM-kvalet på Eurosport Player
