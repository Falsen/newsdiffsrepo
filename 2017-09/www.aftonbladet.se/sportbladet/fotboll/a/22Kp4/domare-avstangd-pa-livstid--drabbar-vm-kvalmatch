Domare avstängd på livstid – drabbar VM-kvalmatch
SIMON NORBERG

Den tolfte november förra året ställdes Sydafrika mot Senegal i det afrikanska VM-kvalet.

En match sydafrikanerna vann med 2–1 i Polokwane efter att bland annat ha gjort mål på en billigt dömd straffspark i den första halvleken.

I mars i år beslutade CAS (idrottens skiljedomstol) att stänga av domaren Joseph Lamptey, som dömde tillställningen mellan länderna, för matchfixning.

I dag bestämde Fifa att matchen kommer att spelas om.

Mötet mellan länderna kommer att spelas om i november, men exakt datum är i dagsläget inte fastställt.

Grupp D, där lagen huserar är för tillfället en mycket jämn batalj där Burkina Faso leder före Kap Verde, båda lagen på sex poäng, samtidigt som Senegal skuggar som trea på fem inspelade.

Att matchen spelas om kan visa sig ha stor betydelse för gruppens utgång när vi summerar efter sex matcher.
