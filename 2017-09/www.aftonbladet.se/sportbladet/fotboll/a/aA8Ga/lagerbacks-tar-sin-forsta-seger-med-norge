Lagerbäcks tar sin första seger med Norge
EMELIE FREDRIKSSON

Lars Lagerbäcks tid som norsk förbundskapten inleddes med en 0–2-förlust mot Nordirland borta i VM-kvalet i mars – något som sumpade möjligheterna till avancemang till mästerskapet i Ryssland nästa sommar.

Efter två oavgjorda matcher, varav ett snopet 1–1 mot Tjeckien i VM-kvalet i början av sommaren, väntade Lagerbäck fortfarande på första segern med sitt nya landslag.

Ikväll kom den till slut.

Norge vann mot Azerbaijan med 2–0 efter ett straffmål av Joshua King, och ett självmål av motståndarna.

En viktig seger även om det inte betyder något för kvalet, menar Lagerbäck.

– Det var viktigt att vinna idag efter att ha startat med två oavgjorda och en förlust. Hemmaarenan ska bli som en borg så det känns väldigt bra att vinna, säger Lagerbäck till VG.

Han försöker sedan jämföra känslan efter ett halvår som ledare med Norge med den han hade på Island.

– Det är så längesedan så jag har glömt det. Men det gick fortfarande att vinna här än med Island, det är positivt. Vi hade inte heller ett spel som fungerade optimalt med Island efter fyra matcher, men vi är ju inte där Island var de två sista åren jag hade med dem...
