Kvalmatchen regnade in – återupptas i dag
EMELIE FREDRIKSSON

Gruppettan Kroatien tog i gårkväll emot jumbon Kosovo i VM-kvalet men det blev en kort historia.

Redan efter 27 minuter, och vid ställningen 0–0, stoppade den svenske domaren Stefan Johannesson matchen på grund av allt regn som gjorde planen på Maksimirstadion i Zagreb ospelbar.

Bara några minuter senare togs beslutet att inte återuppta matchen den skulle återupptas ”vid ett annat tillfälle”.

Nu har Uefa, tillsammans med de båda lagen och det svenska domarteamet hittat en ny starttid, skriver Uefa på Twitter.

Regnet har avtagit så pass mycket under natten att matchen kommer att återupptas från matchminut 27 (vid ställning 0–0) klockan 14.30 på söndagen.

Lagen har nya matcher på tisdag då Kroatien möter Turkiet borta och Kosovo möter Finland hemma.



✓ Se Sveriges matcher på Kanal 5 – och hela VM-kvalet på Eurosport Player
