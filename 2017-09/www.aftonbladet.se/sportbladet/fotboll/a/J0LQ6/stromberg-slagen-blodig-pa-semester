Strömberg slagen blodig på semester
EMELIE FREDRIKSSON

Glenn Strömberg, fotbollsexpert i både Viasat och SVT, är just nu på solsemester med familjen på Kanarieöarna och har på Instagram lagt upp flera bilder under dagarna.

Den från i natt har han dock tagit bort.

På bilden poserade han med en blodig arm, och i bildtexten beskrev han hur han varit i slagsmål.

"Lite bråkiga engelska personer i kväll, men allt löst nu. Nån gång måste man säga ifrån…. man måste klappa till ibland. Jag är hemma och de är hos polisen", skrev han i bildtexten.

Expressen har pratat med Viasats presschef Fredrik Johansson som säger att Glenn mår bra och att han tog bort inlägget för att det kunde uppfattas som en större grej än det var.

– Det var en incident på ett uteställe där några överförfriskade personer blev omhändertagna av ordningsvakter. Det är inget polisiärt ärende och det stökades av på 30 sekunder av vakterna, säger Johansson till tidningen.

Sportbladet har sökt Glenn Strömberg.
