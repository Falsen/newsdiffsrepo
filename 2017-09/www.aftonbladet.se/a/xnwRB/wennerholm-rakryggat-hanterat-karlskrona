Wennerholm: Rakryggat hanterat, Karlskrona
Mats Wennerholm

Alla som känner till bakgrunden vet ju att Patric Larsson och hans familj har haft en tung tid och om inget allvarligare har hänt så har jag svårt att se att det här ska ge några ytterligare konsekvenser.

Det bästa är väl att han får komma tillbaka till jobbet så fort som möjligt.

Ändå tycker jag att alla handlat rakryggat så här långt i den här affären.

Karlskrona har inte försökt dölja någonting, Patric Larsson själv har uttalat sig och meddelat att det han gjort är helt oacceptabelt.

Gott så.

Dags att gå vidare med livet.

Det är min åsikt.

Samtidigt kan jag ju säga att fylleskandaler inom ishockeyn rent generellt är betydligt ovanligare när vi skriver 2017, än för tjugo år sedan. Eller 30-40 år tillbaka i tiden.

Då tillhörde det nästan sporten att det skulle drickas öl på bussen hem från bortamatcherna.

Och den som varit på ett antal guldfester vet att det inte alltid går så rumsrent till.

Det är inte länge sedan Frölundas Mats Roselli-Olsen stormade planen i en fotbollsmatch på Ullevi under klubbens guldfirande.

Där sköttes ärendet internt och jag vet inte ens om det blev något straff eller några böter för norrmannen.

Annars är dagens hockeyspelare och ledare är nästan exemplariska när det gäller det gamla skolbetyget uppförande.

Idrotten är så krävande idag och alla är så professionella att det inte finns något utrymme för några utsvävelser.

Sedan sker ett och annat övertramp mot de oskrivna reglerna.

Det tror jag vi får leva med.
