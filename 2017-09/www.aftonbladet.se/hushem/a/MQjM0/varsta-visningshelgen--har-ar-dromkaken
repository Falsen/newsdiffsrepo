Värsta visningshelgen – här är drömkåken
KRISTOFER GUSTAFSSON

Första helgen i september väljer många att ha visning av sin bostad. Semestern är slut och både nya objekt och spekulanter dyker upp.

– Utbudet har ökat kraftigt efter sommaren och det är full fart på bostadsmarknaden. Brukar nu vara ungefär lika många bostäder till salu fram till lucia, säger Erik Olsson, vd på Erik Olsson Fastighetsförmedling.

Är det viktigt att veta hur utbudet förändras under året?

– Man kan optimera köp och försäljning genom att utnyttja säsongsrörelser. I en period när man kan förutspå att utbudet kommer öka kraftigt kan man utnyttja det genom att sälja innan man köper ny bostad, fortsätter Erik Olsson och levererar fyra råd till dig som ska köpa eller sälja:

• Lära dig marknaden för den typ av bostad du ska köpa eller sälja.

• Ordna finansieringen så du kan agera snabbare än andra när du ska köpa bostad.

• Välj mäklare i god tid och dra nytta av tips om hur du kan förbereda och förbättrar din bostad vid försäljning.

• Välj om du säljer eller köper först beroende på behov och förutsättningar. Följ sedan den strategin och genomför andra steget av affären snabbt.

Nu går vi på visning, Nedan listar Aftonbladet med hjälp av sjohem.se tio sjö- och havsnära hem som har visningar i helgen:

Enplansvilla i funkisstil signerad Thomas Sandell med egen brygga och strandkant vid sjön Valloxen. Byggt 1964. Sju rum och imponerande 330 + 30 m2 med planlösning som har fokus på stora sällskapsytor. Tidlöst kök med vitvaror från Gaggenau och fem meters takhöjd i allrummet. Marmor, italienskt kakel och Philippe Starck-inredning. Tomt om 18 391 m² där 3 835 m² är vatten.



Skånelänga i Kiviks norra utkant. Sju rum och 105 m2. boyta. Hus i gott skick med vasstak, homejor och trägolv. Tomt 1 042 m2 med förråd där plank och häckar ger insynsskydd. Eventuellt bostad i kombination med verksamhet.

Byggt 1947 fördelat på 4 rum och 70 m2. New Englandstil, havsnära och högt belägen med havsblick mot Fällström. Renoverat kök, badrum och tvättstuga, 2-3 sovrum, sällskapsrum öppet mot kök med matsal, öppen spis, havsutsikt och altaner. Terrasserad tomt 1 700 m2 och nybyggt dubbelgarage 35 m². Kommunalt v/a betalt och draget .

Karaktäristisk sekelskiftesvilla byggd 1909. Fem rum på 155 m2.  Utsikt över Borgmästarefjärden från alla rum, generösa sällskapsrum med parkettgolv och generös takhöjd. Bergvärme för god drift. Trådgårdstomt 477 m² med gräsmatta och odlingsmöjligheter. Egen brygga med båtplats.

Fastighet byggd 1963 med strandtomt, 5 199 m2, och två byggnader – boyta 105 m². Huvudbyggnad med ett sovrum, ett badrum, kök med öppen planlösning mot vardagsrum med utsikt över sjön. Gäststuga med två sovrum. Avstyckningsbar tomt.

Huset är 1,5-plansvilla med 159 m2 boyta, fördelat på sex rum. Byggd 1979 med öppen planlösning. Inglasat och vinterbonat uterum med skjutbara glaspartier mot altan och trädgård – 1 058 m². Renoverade badrum, kök och tvättstuga, tre sovrum och allrum på övre plan och ytterligare sovrum/arbetsrum på entréplan. Dubbelgarage inrett med gym och filmhörna. Strandtomt vid Ältasjön. Flytbryggan med elmotor.

Nybyggt (2012) med sjötomt 1 305 m2 – 10 minuters bilresa från Katrineholm. Boyta 90 m², två rum. Ljust inrett i Newport-stil med stora fönster, öppen planlösning och högsta takhöjd 4,25 m. Kan nyttjas året runt, ullgod standard med duschrum, förberett för tvättmaskin och separat toalett med TC. Redskapsbod och två gästrum. Gäststuga. Egen brygga.

https://www.sjohem.se/objekt/jamtland/berg/eltnaset-625/

Villa i Berg, byggd 1991. Boyta 98 m². fördelat på tre rum. Sjöutsikt, sjöbod, båthus, egen strand och brygga. Rymligt garage 50 m². 23 ha skog och 5 ha åkermark. Jakt- och fiskerätt.

Nyproducerad, 2017, 1,5-plansvilla i gammaldags Bohuslänsk stil. Hög materiell standard på 150 + 12 m². Fem rum varav fyra sovrum. Tomt 515 m². Kakelugn, glasveranda, såväl morgon- som kvällssol, havsutsikt, balkong/terrass mot både norra och södra farleden. Del av grannens brygga där servitut på båtplats finns.

Arkitektritat hus, byggt 2017, fem rum på 260 m² med kalkstensgolv, gotländsk furu, kalkputsade väggar, bastu. Öppna sällskapsytor, kaminer och havsutsikt. Tomt: 1 925 60 m² .Biyta: 65 m2.
