Svante Thuresson får Cornelis-pris


TT




Nöje



Artisten Svante Thuresson, 80, har tilldelats årets Cornelis Vreeswijk-stipendium på 750 000 kronor, skriver Aftonbladet och Expressen.
"En sällsynt tonsäker och rytmisk traditionsbärare med en röst som en strimma vinterljus. En ensemblemästare med integritet i uttrycket som det svänger om", lyder juryns motivering.
Stipendiet delas ut på lördagskvällen i samband med en jubileumskonsert på Rival i Stockholm.
- Det var fint att bli uppmärksammad, en rejäl klapp på huvudet. Man är som en tennislirare – det är ju inte prispengarna de tänker på. De tänker på att de vann, säger Thuresson till Aftonbladet.
TT
