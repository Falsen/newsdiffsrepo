Politiken tar plats på MTV-galan


TT




Nöje



I skuggan av president Donald Trump och de ökande motsättningarna i USA väntas årets MTV Music Awards bli ovanligt politisk.
Som vanligt koras vinnare i kategorier som årets artist och årets video – men i år utses även priset "Bästa kamp mot systemet". Bland de nominerade finns till exempel John Legends uppmärksammade låt "Surefire", vars text är ett tydligt ställningstagande mot islamofobi och främlingsfientlighet.
I år är priskategorierna dessutom könsneutrala för första gången och de astronautformade prisstatyetterna har bytt namn från "månman" till "månperson".
Årets värd är popstjärnan Katy Perry, som tog ställning för Hillary Clinton under presidentvalet och deltog i protestmarscherna mot Donald Trump i vintras.
På MTV-galan kommer priserna kommer i andra hand och uppseendeväckande överraskningar är mer regel än undantag. Nu talar mycket för att ett politiskt utspel kan bli årets snackis, likt Madonnas kysskalas med Britney Spears 2003 eller när Kanye Wests avbröt Taylor Swifts tacktal 2009.
TT-AFP
