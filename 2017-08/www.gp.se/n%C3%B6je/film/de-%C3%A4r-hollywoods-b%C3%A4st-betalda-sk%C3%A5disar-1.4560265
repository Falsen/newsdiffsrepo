De är Hollywoods bäst betalda skådisar


Jan Andersson




Film
Magasinet Forbes har listat världens bäst betala skådisar. I år toppas lönelistan av en före detta rappare från Boston.






Lönegapet mellan Hollywoods bäst betalda män och kvinnor är lika djupt som Grand Canyon. Det visar färska siffror från Forbes.
LÄS MER: Här är Hollywoods bäst betalda kvinnor
Under det senaste året har de tio bäst betalda manliga skådespelarna tjänat sammanlagt 488,5 miljoner dollar. De tio bäst betalda kvinnorna tjänade tillsammans 172,5 miljoner dollar.
Få kvinnliga superhjältar
Förutom orättvisa lönestrukturer påpekar magasinet att orsaken till de stora skillnaderna även handlar om de roller som Hollywood erbjuder män respektive kvinnor. De stora pengarna finns just nu i superhjältefilmer och i franchiseserier, alltså filmer som kan erbjuda flera uppföljare, och där finns betydligt färre bärande roller för kvinnor.
På topp tio-listan över världens bäst betalda skådespelare finns tre män från indiska Bollywood (Shah Rukh Khan, Salman Khan, Akshay Kumar) men inte en enda kvinna.
Först på 15:e plats återfinns den hyllade Emma Stone, som Oscarsbelönades för sin roll i La La Land. Med sina 26 miljoner dollar ligger hon dock hopplöst efter skådisar som Adam Sandler, Jackie Chan och Chris Hemsworth.
Toppar årets lista gör en före detta rappare från Boston.
