Mel Gibsons djungelhem till salu


Fanny Edstam




Nöje
Hollywoodstjärnan Mel Gibson säljer nu sitt djungelparadis - för mer än 236 miljoner svenska kronor.



Den 61-åriga amerikansk-australiska skådespelaren och regissören Mel Gibson säljer nu huset i Costa Ricas djungel, norrut vid kusten. Byggnaden köptes av Mel Gibson under 2007 och är uppförd i spansk kolonialstil. Den Oscarsbelönade regissören var bland annat i Costa Rica för att hitta inspelningsplatser till storfilmen Apocalypto. Då köpte han fastigheten, men filmade gjorde de i Mexiko.
Huset består egentligen av tre separata hem som länkas samman med stigar, trädgård och verandor. Varje hus har minst två sovrum, kök, veranda, grillplats och egna pooler. Dessutom finns tillgång till privat flygplats, flera pooler och en vacker sandstrand.
Svårsålt läge - dumpar priset
Fastigheten är byggd av trä från Costa Rica och med spanska och italienska detaljer. Mel Gibson har flera gånger tidigare försökt sälja djungelhuset sedan 2014. Men trots ett exklusivt läge vid Stilla Havet ligger fastigheten så pass avsides att spekulanterna varit få.
Tidigare har husets annonserats för 35 miljoner amerikanska dollar. Men nu säljs istället huset för 29,75 miljoner amerikanska dollar. Det motsvarar drygt 236 miljoner svenska kronor.
LÄS MER: Mel Gibsons krigsepos får högsta betyg
LÄS MER: 43 filmcitat vi älskar att slänga oss med
