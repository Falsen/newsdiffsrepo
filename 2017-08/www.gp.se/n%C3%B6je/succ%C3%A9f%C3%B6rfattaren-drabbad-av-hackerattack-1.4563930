Succéförfattaren drabbad av hackerattack


TT




Nöje



Författaren Jonas Jonasson har utsatts för en nätbluff där någon försökt stjäla den ännu inte färdiga uppföljaren till hans bästsäljare "Hundraåringen som klev ut genom fönstret och försvann", skriver Expressen.
Via mejl kontaktades Jonasson av någon som utgav sig för att vara författarens agent och som bad honom att skicka manuset. Han anade inte oråd då mejlet såg att komma från rätt avsändare, och lurendrejaren hade dolt sin svarsadress.
Jonasson inledde en dialog med den falske agenten och bad om två veckors uppskov. Men efter samtal med den riktiga agenten stod det klart att mejlet var en bluff.
- Det var otroligt nära att jag gav bort hela det ofärdiga verket till någon där ute. Någon som kan svenska. Det gick så långt att jag svarade och fick svar av någon som jag fortfarande trodde var min agent. Känslan är densamma som den jag föreställer mig om du fått inbrott i ditt hem, säger han till Expressen.
TT
