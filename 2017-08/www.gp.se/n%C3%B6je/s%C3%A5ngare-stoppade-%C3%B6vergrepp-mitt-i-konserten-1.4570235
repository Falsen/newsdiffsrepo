Sångare stoppade övergrepp - mitt i konserten


Victor Blomdahl




Nöje
Hela världen hyllar Sam Carter, sångaren i metalbandet Architects, efter att han markerade mot ett sexuellt övergrepp han sett i publiken. "Det är inte din förbannade kropp och du tar inte tag i någon annan", sa han i ett brandtal till publiken.



Mitt under en av bandets Architects låtar under en konsert i nederländska Biddinghuizen lade sångaren Sam Carter märke till ett sexuellt övergrepp i publiken. Efter sången var den brittiske sångaren märkbart irriterad och höll ett brandtal till publiken, vilket Aftonbladet rapporterat om.
– Jag såg en kvinna som crowdsurfade här borta. Jag tänker inte peka ut skithögen som gjorde det, men jag såg att du tog på hennes bröst, det är jävligt vidrigt och det finns ingen plats för sådant beteende här, ropade Sam Carter ut till publiken.
Han fortsatte sedan att förklara att alla i publiken som tänkte göra liknande övergrepp i folkhavet kunde lämna konsertområdet redan nu.
– Det är inte din förbannade kropp och du tar inte tag i någon. Inte på min jävla show. Låt det här vara en säker plats för alla och låt oss ha det bra tillsammans, säger Sam Carter till den jublande publiken.
Att corwdsurfa innebär att en person i publiken lyfts upp och "surfar" på publikhavet Den nederländska radiokanalen NPO 3FM publicerade Sam Carters tal på Twitter där klippet snabbt blev viralt och den brittiska sångaren hyllades världen över.
Architects är ett brittiskt metalband som har spelat sedan 2004.


'So, i've been going over in my f*cking mind about whether I should say something about what I saw during that last song....' @Architectsuk pic.twitter.com/zm5L4zlXpw — NPO 3FM (@3FM)
18 augusti 2017
