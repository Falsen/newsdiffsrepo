Nakenbilder på Justin Bieber sprids åter

Maria Domellöf-Wik



Nöjesartiklar
Skådespelerskan Selena Gomez Instagramkonto utsatt för hackerattack.



Den amerikanska skådespelaren och sångerskan Selena Gomez har ett av världens just nu hetaste Instagramkonton med över 125 miljoner följare.
Under måndagskvällen stängdes kontot tillfälligt ner. Detta sedan någon hackat sig in och spridit nakenbilder på superstjärnan Justin Bieber.
Bilderna är, enligt den amerikanska branschtidningen Variety, identiska med de foton som tidigare publicerats från stjärnans semester på Bora Bora.
"Kolla snubbens lilla räka"
På bilderna syns en helt naken Justin Bieber. Under bilden på Gomez Instagram stod texten:  "Kolla på den här snubbens lilla räka" följt av uppmaningen att följa några konton. Meddelandet avslutades med en kaxig hälsning från hackaren eller hackarna: "we run da scene".
Bieber har tidigare kommenterat att ursprungsbilderna, som bland annat förekom i censurerad form i New York Daily News, fått honom att känna sig kränkt, och mycket obehaglig till mods.
LÄS MER: Bieber dissar Stockholm för svenska vildmarken
"Jag känner att jag inte längre kan gå omkring fritt eller vara naken utomhus" sa sångaren då till Access Hollywood.
"Du borde ha rätt att känna dig känna sig säker när du är för dig själv, särskilt när du är så där långt borta."
Selena Gomez var tidigare tillsammans med den kanadensiske sångaren och prisade världsartisten Justin Bieber. 2011 syntes de på Vanity Fairs Oscarsfest ihop, och romansen var ett faktum. Senare gjorde de slut men har  ändå fortsatt träffas från och till.
