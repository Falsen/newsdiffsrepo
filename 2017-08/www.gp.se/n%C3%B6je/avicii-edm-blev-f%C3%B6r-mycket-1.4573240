Avicii: "EDM blev för mycket"


TT




Nöje



Nyligen släppte Tim "Avicii" Bergling ep:n "Avici", vilket var hans första nya släpp sedan 2015 då albumet "Stories" kom. Förra våren meddelade han att han skulle sluta turnera.
- Jag fick inte längre någon glädje av det, säger Avicii i en intervju i magasinet Rolling Stone enligt Aftonbladet.
Tim Bergling, som bland annat är känd för "Levels", har på senare tid försökt lära sig mer om andra musikgenrer än elektronisk dansmusik.
- EDM blev för mycket för fyra till sex år sedan när pengar blev allt. Vid den tidpunkten ville jag inte längre kopplas samman med EDM. Nu när jag har mer tid i studion vill jag lära mig så mycket som möjligt av andra genrer, säger Avicii enligt tidningen.
TT
