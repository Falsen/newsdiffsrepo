Kaj Linna kommer till Bokmässan


Hanna Tornbrant




Bokmässan
Han satt fängslad i 13 år för ett brott han inte begått. I slutet av september kommer Kaj Linna till Bokmässan i Göteborg och berättar om sina upplevelser



Med en dryg månad kvar till Bokmässan i Göteborg kryddar nu arrangörerna med sena bokningar, den senaste är Kaj Linna som kommer att delta i ett seminarium med titeln Att ta ett liv.
Fallet Kaj Linna har genom åren rönt stor uppmärksamhet. Kaj Linna, som dömdes skyldig för rånmordet i Kalamark 2004, har hela tiden hävdat att han varit oskyldig till brottet. Han ansökte också om resning flera gånger, men först den 26 december 2016 beslutade Högsta domstolen att hans fall fick tas upp på nytt. Huvudorsaken var att man tyckte att huvudvittnet trovärdighet försvagats.
Efter 13 år som fängslad, meddelade hovrätten för övre Norrland i slutet av maj, att han åter var en fri man.
Kaj Linna reste efter att den friande domen trätt i kraft till Mallorca med sin kärlek Petra Wüllrich, hans spansklärare i fängelset.
På Bokmässan kommer Kaj Linna att samtala om frågor kring förlåtelse och hur hans liv ser ut i dag, tillsammans med DN-journalisten Stefan Lisinski och radiojournalisten Anton Berg, som båda bevakat och granskat fallet under flera år.
LÄS MER: Friades efter 13 år i fängelse – nu kräver Kaj Linna miljonskadestånd
