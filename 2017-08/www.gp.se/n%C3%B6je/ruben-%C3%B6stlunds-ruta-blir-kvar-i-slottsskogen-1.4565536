Ruben Östlunds ruta blir kvar i Slottsskogen

Johan Lindqvist



Nöje
Konstverket Rutan, som placerades i Slottsskogen under Way out West, lämnas orörd. Konstnären och festivalen har donerat den till parken.



– Det är fantastiskt kul att Slottsskogen vill ha kvar Way out West - Rutan! De får gärna behålla den ända tills den skall flyttas till sin rätta plats, säger Ruben Östlund som ju helst av allt vill att rutan ska placeras på Kopparmärra, där Karl IX:s ryttarstaty står.
Konstverket är skapat av Östlund själv tillsammans med Kalle Boman och idén är att skapa en liten fristad där man kan ställa sig "om vi behöver hjälp, när någon står i den är det vårt ansvar att söka kontakt och försöka hjälpa till. I Rutan kan vi lämna ifrån oss våra ägodelar, i den får vi inte stjäla."
Rutan kommer att bli kvar i Slottsskogen minst ett år framöver. Den kommer också att installeras utanför kulturhuset Centre Pompidou i Paris i samband med filmens franska premiär.
LÄS MER: Hit vill Ruben Östlund flytta Kopparmärra
LÄS MER: Way Out West får egen Östlund-ruta
