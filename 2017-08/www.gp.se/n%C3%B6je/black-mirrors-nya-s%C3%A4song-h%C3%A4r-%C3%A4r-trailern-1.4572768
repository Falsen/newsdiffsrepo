Black Mirrors nya säsong - här är trailern


Victor Blomdahl




Nöje
En första inblick till den fjärde säsongen av Netflix-succén Black Mirror har nu släppts. I teasern syns flera korta scener från de olika avsnitten som ofta gestaltar en nära dystopisk framtid.



Den fjärde säsongen av den hyllade Netflix-serien Black Mirror drar igång någon gång i höst. Serien, som med sina fristående timlånga avsnitt, handlar om en ofta dystopisk närliggande framtid där tekniken avancerat och människors ställs för livsavgörande moraliska dilemman.
I teasern får man reda på namnen till de sex avsnitt som utgör den kommande säsongen och det är tunga namn som regisserar och figurerar i de olika avsnitten, enligt Huffington Post.
Ett av avsnitten, "Arkangel", regisseras bland annat av Jodie Foster, känd från bland annat filmerna "Flightplan" och "När lammen tystnar" och har Rosemarie Dewitt från "La La Land" som huvudrollsinnehavare.
Trailern avslöjar inte särskilt mycket om de sex avsnittens handling, men en av scenerna som sticker ut är från avsnittet "USS Callister" som tycks vara kraftigt inspirerad av serien och filmerna kring Star Trek världen. Avsnittet innehåller till synes flera typer av utomjordingar och avsnittet är spängat med tunga stjärnor som Cristin Milioti (från "Wolf of Wall Street") och Jesse Plemons (från "Fargo").
Den brittiska serien sändes första gången 2011 på Channel 4 i Storbritannien men flyttade sedermera över till streamingtjänsten Netflix. De första två säsongerna bestod av 3 avsnitt vardera medan den tredje innehöll hela 6 avsnitt, som även nästkommande säsong lär göra.
Se trailern här:
