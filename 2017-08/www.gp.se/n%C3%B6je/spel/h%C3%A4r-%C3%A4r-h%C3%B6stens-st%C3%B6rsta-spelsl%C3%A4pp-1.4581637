Här är höstens största spelsläpp

Robin Stjernberg



Spel
Från "Fifa" och "Call of Duty" till "Super Mario" och "Star Wars" - spelhösten är fullproppad av både små och stora spel. GP listar de största släppet under det kommande halvåret.



Höstsäsongen är oftast en av de absolut mest aktiva inom spelbranschen, där horder av enorma titlar brottas om att fånga spelintresserades uppmärksamhet. Hösten 2017 är inte annorlunda, trots att flertalet stora spel flyttats fram till nästa år - så som "Grand Theft Auto"-utvecklarna Rockstar Games cowboyspel "Red Dead Redemption 2".
Bland dessa hittar vi ett antal spel från svenska utvecklare, så som actionpackade "Star Wars Battlefront 2" från Stockholmsstudion Dice och "Wolfenstein 2: The New Colossus" från Uppsala-baserade MachineGames.



LÄS MER: Här blir Zlatan en tv-spelskaraktär
– Vi är väldigt duktiga internationellt. Tittar vi på rena siffror är Sverige ett av de mest lyckade länderna per capita när det kommer till spelutveckling. Vi gör allt från små titlar till stora spel och jobbar med många kända varumärken, berättade Johanna Nylander, ansvarig för samhällsfrågor på Datorspelsbranschen tidigare för GP.
Flera spel från Göteborg
Men det är inte bara från huvudstaden och närliggande områden som spelutvecklarna kommer ifrån. Västkusten har en uppsjö av både små och stora utvecklare som snart är aktuella med nya titlar. Tidigt i höst kommer uppföljaren till "Steamworld Dig" till bland annat Playstation 4, PC och Nintendo Switch.



LÄS MER:

Retrospelsmässan lockade besökare från hela landet


I november släpper även Göteborgsutvecklade bilspelet "Need for Speed: Payback" från Ghost Games till Playstation 4, Xbox One och PC.
Från Fifa och Mario till Star Wars och Call of Duty - hösten är fullproppad av spel. Klicka dig igenom bildspelet här ovan för att se några av de största.
