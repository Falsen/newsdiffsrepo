Gwyneth Paltrow anklagas för kvacksalveri


TT




Nöje



Skådespelaren Gwyneth Paltrows livsstilsajt Goop har hamnat i nytt blåsväder. I ett brev till kaliforniska myndigheter pekar en amerikansk konsumenträttsorganisation ut ett 50-tal ogrundade påståenden om de hälsoprodukter som säljs via sajten.
Bland annat säljer Goop ljudande kristallskålar, som sägs hjälpa mot infertilitet, rosenolja mot depressioner, bärbara klistermärken mot ångest och tillskott av D-vitamin mot cancer.
Sedan Gwyneth Paltrow startade sin sajt 2008 har den fått utstå mycket hån och kritik för sina livsstilsprodukter och sina väl tilltagna priser. Bland annat väckte ett lavemangspaket för över 3 000 kronor styck en hel del munterhet i amerikanska medier för några år sedan.
TT-Reuters
