Smekande stråkar och taggiga gitarrer


Jan Andersson




Skivrecensioner
Queens of the Stoneage modell 2017 är en blandning av ljudsjok och taggiga gitarrer, smekande stråkar och skönsång.



Ett av mina högljuddaste musikminnen är från Queens of the Stoneages spelning på Sticky Fingers 2001. Jag tror det var Dave Grohl (på semester från Foo Fighters) som satt bakom trummorna och slog vansinnigt hårt. Det kändes nästan lite farligt.
Men det var då. QOTSA modell 2017 är betydligt lugnare.
Här finns visserligen utdragna ljudsjok och taggiga gitarrer men också smekande stråkar och skönsång, i Domesticated animals låter Josh Homme närmast som David Bowie.
Bäst funkar den avslutande och närmast poporienterade Villains of circumstance; till en början krypande och lätt obehaglig, sedan snygg och svävande.
