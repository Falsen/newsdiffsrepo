Ulf Stureson - en unik artist


Johan Lindqvist




Skivrecensioner
Med sina vackra, skaviga sånger är Ulf Stureson en sann pop-poet.



Sedan vi förlorade Olle Ljungström kändes det otänkbart med en låtmakare som skulle kunna få till en titel som Gräs och syra. Men nu har vi fått tillbaka Ulf Stureson som gör just det.
Och jag är glad att det finns plats för en artist som Ulf Stureson som liksom Ljungström har en unik särart. Här har vi en i alla betydelse sann pop-poet, som inte skriver av tvång eller vana utan av inspiration och nödvändighet.
Med vackra, skaviga sånger som kommer från hjärtat och är rotade i ett Sverige lite bredvid tecknar Stureson en bild så mycket rikare än alla schabloner som rapas upp på Twitter och tyckar-sidor.
