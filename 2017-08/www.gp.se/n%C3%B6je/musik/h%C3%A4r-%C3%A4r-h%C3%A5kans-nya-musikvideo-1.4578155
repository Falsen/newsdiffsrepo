Här är Håkans nya musikvideo

Robin Stjernberg



Musik
Håkan Hellström har nu släppt den officiella musikvideon till låten "Du fria", tillsammans med Silvana Imam och First Aid Kit, uppbyggd på klipp från sommarens turné "Rullande åska".



Förra månaden rullade Håkan Hellströms åska in över Göteborg, och 65 000 människor såg Göteborgssonens stora avslut på Ullevi under lördagen. Nu har Hellström släppt en officiell musikvideo till låten "Du fria" som består av klipp från turnén "Rullande åska".

I videon ser och hör vi låten framföras tillsammans med Silvana Imam och First Aid Kit inför en jublande publik, som varvas med klipp från bakom scenen.
LÄS MER: Rullande åska tog farväl på Ullevi
Över 300 000 besökare
Håkan Hellströms turné "Rullande åska" gjorde 13 nedslag under sommaren, och sågs av totalt 303 000 personer enligt arrangören. Utöver Silvana Imam och First Aid Kit gästades turnén även av bland annat Erik Lundin, Ola Salo, Veronica Maggio, Dennis Lyxzén, Eva Dahlgren, Amanda Jenssen och Leila K.
Hellströms två stopp i Göteborg kammade hem fyra, respektive fem fyrar av GP:s recensenter.
