Komikern utmanar kändisar att skänka pengar

Robin Stjernberg



Nöje
Komikern och skådespelaren Kevin Hart utmanar sina kändisvänner att skänka 25 000 dollar var till Röda korset för att hjälpa de som drabbas av stormen Harvey.






För att hjälpa människor som drabbats av stormen Harvey i USA så utmanar komikern Kevin Hart sina kändisvänner att skänka pengar till Röda korset under namnet “Hurricane Harvey Relief Challenge”.
– Vi har haft många utmaningar på internet, vissa meningsfulla, andra meningslösa, men vi har alla gjort dem. Nu tänker jag starta en riktig utmaning, säger skådespelaren och komikern i ett klipp på Instagram.
LÄS MER: Dödssiffran stiger – minst åtta bekräftat döda
Därefter uppmanar han flertalet kändisar, så som The Rock, Beyonce, Jay-Z, Dave Chapelle, Jerry Seinfeld och Chris Rock, att skänka 25 000 dollar vardera. Och sedan tagga andra kändisar som ska göra detsamma.







I'm calling this the Hurricane Harvey Relief Challenge....Lets go @therock @beyonce @chrisrock Jay Z Dave Chappelle @jerryseinfeild @iamsteveharveytv @justintimberlake #HurricaneHarveyReliefChallenge #prayforhouston .....I am getting a link together now people. Help me help Houston....
Ett inlägg delat av Kevin Hart (@kevinhart4real) Aug 27, 2017 kl. 4:07 PDT



I skrivande stund har ingen av de Kevin Hart taggat genomfört utmaningen. I komikerns kommentarsfält möts det hela av många stöttande kommentarer från följare.
"Respekt till dig Kevin!" skriver en, medan en annan skriver "Jag är från Houston och det här betyder så otroligt mycket för oss att du är villig att hjälpa till. Det finns människor som behöver all hjälp de kan få".
