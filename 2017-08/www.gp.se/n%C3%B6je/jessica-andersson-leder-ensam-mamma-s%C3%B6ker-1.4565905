Jessica Andersson leder "Ensam mamma söker"


TT




Nöje



Artisten Jessica Andersson debuterar som programledare i TV3:s "Ensam mamma söker", där tre singelmammor ska hitta kärleken.
"Det var otroligt smickrande att få frågan om att leda programmet. Jag älskar utmaningar och ser verkligen fram emot att få vara med och sprida kärlek i tv-rutan i höst", säger hon i ett pressmeddelande.
Jessica Andersson blev först känd via tv-programmet "Fame factory". Hon har deltagit i Melodifestivalen flertalet gånger, bland annat 2003 med bidraget "Give me your love" som fick representera Sverige i Eurovision Song Contest, och varit med på "Diggiloo"-turnén sedan starten.
"Ensam mamma söker" började sändas 2007 i TV3 och går nu in på sin nionde säsong. Sist programmet sändes – 2014 – var Magdalena Graaf programledare. Inspelningarna av den nya omgången pågår fortfarande. Den har premiär i oktober i TV3 och på Viafree.
TT
