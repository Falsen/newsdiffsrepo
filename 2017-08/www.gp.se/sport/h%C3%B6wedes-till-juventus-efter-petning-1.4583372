Höwedes till Juventus efter petning


TT




Sport



Benedikt Höwedes spelade varje minut när Tyskland vann VM i fotboll i Brasilien 2014 och han vill gärna vara med även i Ryssland nästa år.
Mittbacken lämnar därför Schalke 04 efter att nye tränaren Domenico Tedesco plockat av honom lagkaptensbindeln och bänkat honom i säsongens två första ligamatcher.
På onsdagen meddelade Juventus på sitt officiella Twitter-konto att Höwedes var i Turin för en läkarundersökning.
Enligt tyska medier kommer 29-åringen att lånas ut i ett år, varefter Juventus har en option att köpa loss honom för motsvarande 130 miljoner kronor.
TT-AFP
