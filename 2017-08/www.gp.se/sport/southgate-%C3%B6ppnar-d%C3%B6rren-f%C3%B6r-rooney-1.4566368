Southgate öppnar dörren för Rooney


TT




Sport



Englands förbundskapten Gareth Southgate hyllar Wayne Rooney som på onsdagen meddelade att han avslutar landslagskarriären.
- Det är ett bra ögonblick att säga vilken enastående spelare han har varit för England, säger 46-årige Southgate.
31-årige Rooney var tidigare lagkapten för England och har gjort flest landslagsmål (56) i herrlandslagets historia.
Bakom tidigare målvakten Peter Shilton, 125 landskamper, är han den som har gjort flest matcher (119) i fotbollsnationens matchtröja.
Southgate – som hade velat ta ut Evertonanfallaren till det kommande VM-kvalet – meddelar att Rooney är välkommen tillbaka till landslaget, som spelare eller tränare.
- Dörren står alltid öppen, säger Gareth Southgate.
TT-AFP
