Spieth leder och svenskarna klättrade


TT




Sport



Svenskarna klättrade under tredje dagen i USA-tourslutspelets första tävling på Glen Oaks-banan utanför New York.
Golfens världssexa Henrik Stenson gick på 67 slag, fem slag bättre än på fredagen, och är två under par totalt. Han svarade för tre birdies under rundan och tog sig upp på 22:a plats inför sista dagen.
David Lingmerth gick precis som på fredagen på 68 slag och är tre under par totalt på en 17:e plats. För honom är det extra viktigt med ett bra resultat i tävlingen för att få spela vidare i slutspelet. Han gick in i slutspelet som 103:a på tourrankningen. De 100 bästa går vidare till den andra, av totalt fyra, tävlingen.
Världstrean Jordan Spieth, USA, är kvar i ledningen. Han gick på 64 slag på lördagen och leder med tre slag före världsettan Dustin Johnson, också han från USA.
TT
