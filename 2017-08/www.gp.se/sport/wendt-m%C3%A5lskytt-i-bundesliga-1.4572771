Wendt målskytt i Bundesliga


TT




Sport



Oscar Wendt gjorde mål för Borussia Mönchengladbach borta mot Augsburg. Svensken nickade in 2–1 i den 30:e minuten. Men han blev bestulen på hjälterollen i och med att Augsburg kvitterade med en minut kvar.
Landslagsspelaren Ludwig Augustinsson spelade hela matchen här hans Werder Bremen förlorade hemma mot Bayern München med 0–2. Robert Lewandowski gjorde två mål inom loppet av tre minuter i andra halvlek – det första med ett läckert klackavslut.
Branimir Hrgota hoppade in med 25 minuter kvar för Eintracht Frankfurt i 0–1-förlusten mot Wolfsburg och Robin Quaison spelade hela matchen för Mainz i 0–1-nederlaget mot Stuttgart.
Landslagsmittfältaren Albin Ekdal spelade hela matchen när Hamburg i fredags tog säsongens andra raka seger, 3–1 mot Köln. Svensken visade prov på fin form när han tog en 50-meterslöpning i den tionde tilläggsminuten och assisterade till Lewis Holtbys 3–1-mål.
Efter omgången väntar uppehåll för landslagsspel.
TT
