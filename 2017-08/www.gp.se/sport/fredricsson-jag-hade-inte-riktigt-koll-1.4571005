Fredricsson: "Jag hade inte riktigt koll"


Gabriella Mohoff




Sport
Sveriges silvermedalj hängde på en felfritt ritt från Peder Fredricson. Och han höll för trycket och levererade ännu en felfri ritt.



Han gick in som siste man i Sveriges lag och som siste ryttare i tävlingen. Om han red felfritt skulle Sverige ta EM-silver. Men det visste inte Peder Fredricson om.
- Den informationen kommer inte till mig, för jag vill inte ha den. Jag håller det borta, säger han.
LÄS OCKSÅ: Svenskt EM-silver på Ullevi
Det kan låta konstigt, men Fredricson har jobbar upp förmågan att hålla sig i sin egen bubbla.
- Oavsett om vi vinner eller kommer sist så är det mitt jobb att rida felfritt och inom tiden, så jag fokuserar på det jag gör. Jag lägger egentligen ingen energi på hur det går för de andra och börjar kalkylera och så, säger han.
Så när han gick i mål och hörde publikens jubel visste han inte att det för att han hade säkrat en silvermedalj de jublade.
- Nej, inte riktigt. Jag hade inte riktigt koll på det, säger han.
Trots att allt hängde på honom, tycker han inte att de andra ryttarnas resultat påverkade honom, eller hans taktik.
- Inte egentligen, förutom att tycker lite synd om sina lagkamrater. Tyckte väldigt synd om Malin, hon hade en så fin runda igår. Jag vet känslan när det blir som det blev för Malin, så det är mer att man önskar att det hade gått bättre för deras skull, men det påverkade inte min prestation, för jag vet vad jag skall göra, säger han.
Och trots att laget låg på guldplats inför dagens omgång är det inget snack om att ha förlorat ett guld.
- Jag tycker att vi har vunnit ett silver, det måste jag säga. Vi var bara halvvägs igår. Det är alltid så när man är halvvägs, allt kan hända, säger han.
