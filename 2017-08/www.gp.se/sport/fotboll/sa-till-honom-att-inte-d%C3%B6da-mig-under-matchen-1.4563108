"Sa till honom att inte döda mig under matchen"


Fredrik Janlind




IFK Göteborg
Patrik Karlsson-Lagemyr, 21, fick äntligen göra 90 minuter och då ställdes han mot dubbelt så stora Patrik Hansson.
– Jag sa till honom att inte döda mig under matchen, säger han.



Senaste starten i A-laget för Patrik Karlsson-Lagemyr var mot Jönköping-Södra förra säsongen. Mot Landvetter IS fick han chansen från start igen och var överlycklig efter matchen. – Det var skönt att äntligen få spela 90 minuter igen. Efter 75 fick jag kramp … annars kändes det bra och det var så kul så jag tänkte inte på kroppen där, säger han.  Första gången du fått kramp? – Ja, det är det nog.  Hur långt ifrån toppformen är du? – Det vet jag inte. Det handlar om att få matchträning och att komma in i A-laget och spela 90 minuter. Det går framåt men hundra är jag inte ännu.  Hur var det att spela mot Landvetter? – Det var kul. Jag tycker att de stod upp bra i första och vi slarvade lite men vinner med 5–0 ganska komfortabelt.  I matchen ställdes han mot mittbacken Patrik Hansson som var dubbelt så stor som honom själv. Ett möte där Hanssons fysik skrämde slag på Karlsson Lagemyr inför mötet. – Jag känner honom sedan tidigare, det är min storebrors kompis. Jag sa till min bror att säga till Patrik att inte döda mig under matchen, säger han och skrattar.
