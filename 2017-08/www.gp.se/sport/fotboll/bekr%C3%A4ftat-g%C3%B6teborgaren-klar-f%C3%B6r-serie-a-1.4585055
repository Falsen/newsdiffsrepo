Armenteros klar för Serie A-klubb

Philip Trollér



Internationell fotboll
Efter en tids rykten är det nu klart – Samuel Armenteros har skrivit på för nykomlingen i Serie A, Benevento.



Förra säsongen gjorde Samuel Armenteros stor succé i nederländska Heracles där han öste in mål. Succén har gjort att flera klubbar runt om i Europa har visat intresse för göteborgaren under sommaren.
Och efter en tids spekulationer står det nu klart att anfallaren fortsätter sin karriär i Italien. Armenteros, som närmast ska spela VM-kval-matcher med Sverige mot Bulgarien och Vitryssland, har skrivit på ett treårskontrakt med Serie A-nykomlingen Benevento.
– Vi är stolta över att återigen kunna leverera en spelare till en stor liga. Samuel har haft en toppsäsong med oss, säger Heracles direktör Nico-Jan Hoogma till klubbens hemsida.
Armenteros har utöver Heracles tidigare också representerat Feyenoord, Willem II, Heerenveen, Anderlecht, Qarabag, Azalea BK, Örgryte IS under sin karriär.
