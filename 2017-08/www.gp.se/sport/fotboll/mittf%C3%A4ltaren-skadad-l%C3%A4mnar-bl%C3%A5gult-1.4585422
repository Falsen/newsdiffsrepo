Mittfältaren skadad – lämnar Blågult

Andreas Johnsson



Landslaget
Mittfältaren Alexander Fransson får lämna den svenska VM-kvaltruppen efter att han stukat foten under tisdagens träning. – Det är jättetråkigt såklart, säger Fransson på förbundets hemsida.



Förberedelserna inför VM-kvalmatchen borta mot Bulgarien är i full gång för Janne Andersson och hans trupp. Men nu har man drabbats av manfall, detta efter att mittfältaren Alexander Fransson stukat foten under träningen i tisdags. Vilket innebär att 23-åringen kommer få se torsdagsmatchen från läktaren.
"Trots snabb behandling och rehabilitering tvingas nu landslagets medicinska team konstatera att skadan är något mer omfattande än man från början hoppades att den skulle vara.", skriver man på förbundets hemsida.
Alexander Fransson kommer att se matchen mot Bulgarien från läktaren, sen kommer han lämna landslaget för att fokusera på sitt klubblag istället.
– Det är jättetråkigt såklart, men nu handlar det i första hand om rehabilitering och att komma tillbaka till ligaspelet med FC Basel så fort det går, säger Alexander Fransson.
