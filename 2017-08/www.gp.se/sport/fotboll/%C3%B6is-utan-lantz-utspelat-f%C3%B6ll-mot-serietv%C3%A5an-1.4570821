Öis utan Lantz utspelat – föll mot serietvåan

Philip Trollér



Öis
I första matchen under nya tränarkonstellationen fick Örgryte en fotbollslektion av serietvåan Dalkurd. Borlängelaget spelade ut göteborgarna och vann tillslut med 2–1 – även om Öis skapade några farligheter i slutskedet.



Redan första minuterna anammade lagen sina respektive matchplaner – och de kunde inte skiljt sig åt mer. Örgryte ställde upp lågt med ett nykomponerat 4–5–1 med Johan Elmander helt isolerad längst fram.
Dalkurd i sin tur dominerade matchbilden med idelt bollinnehav och farliga inspel i boxen. Stojan Lukic reflexer och dåligt skyttesikte var det enda som hindrade hemmalaget från att avgöra matchen redan i första halvlek.
Sören Börjesson, som befordrats från evig andretränare till huvudcoach, och hans kollega Fredrik Björck, satte försvarspelet i främsta rummet och verkade nöjda med ett Örgryte som sjönk lågt och kontrade på snabba Daniel Paulson och David Johansson.
Elmander säker från elva meter
Det var också den metoden som gav Öis en straff och en gratisbiljett tillbaka in i matchen. Paulson fick en djupledsstickare i straffområdet, såg att Johan Elmander var fri vid straffpunkten, men hans passnings studsade upp på en Dalkurd-hand. Straffen förvaltade Elmander med den äran.
Innan halvtidsvilan hann dock Dalkurd få en boll till förbi för dagen utmärkte Stojan Lukic. Ständigt offensive vänsterbreddaren Kujtim Bala hittade Rawez Lawan med precision och hemmalagets kapten hade bara att sätta till bredsidan.
Genom att byta in Albin Skoglund, Hakeem Araba och William Atashkadeh i slutskedet försökte firma Börjesson–Björck vända på tillställningen till Rödblåtts favör med bytena resulterade inte i mer än ett par ströchanser. Jacob Ericsson var närmast med ett vänsterskott från straffområdeslinjen – men Frank Pettersson räddade Dalkurd och Öis står kvar på 25 poäng – mitt i superetta-tabellen.
