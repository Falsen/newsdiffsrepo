Förbundskaptenen magsjuk – isoleras

Joel  Tivemo



Landslaget
Janne Andersson har drabbats av magsjuka – mitt under landslagssamlingen i Sofia. Nu isoleras förbundskaptenen från spelartruppen.
– Förhoppningsvis är han tillbaka till morgondagen och det är det vi jobbar på, säger assisterande förbundskapten Peter Wettergren till Fotbollskanalen.



Att en magsjuka sprids bland landslagets spelare bara timmar innan den viktiga VM-kvalmatchen mot Bulgarien lär vara landslagsledningens mardröm. Därför isoleras förbundskaptenen Janne Andersson, som insjuknat i just magsjuka, från spelargruppen.
Andersson lämnar över ansvaret att leda onsdagens träning – som är den sista innan torsdagens match – till sin assistent Peter Wettergren.
– Förhoppningsvis är han tillbaka till morgondagen och det är det vi jobbar på. Sedan jobbar Janne och jag tillsammans väldigt mycket både med det teoretiska och det taktiska. Det är inga större problem att jag driver träningen, han brukar ändå sitta och titta på ibland, säger Wettergren till Fotbollskanalen.
Landslagets presschef Niklas Bodell berättar mer om sjukdomen för Expressen.
– Janne drabbades av magsjuka inatt och vi fick beskedet här under morgonen. Han pratar just nu med det medicinska teamet hur vi ska göra och Peter Wettergren tar över hans sysslor för dagen och det finns ju ingen dramatik i det. Peter är van att träda in i Jannes ställe och leder ju också träningarna i vanliga fall, säger han.
