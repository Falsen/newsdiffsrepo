"Folk man knappt visste vilka de var gick ut och pratade"

Fredrik  Janlind



Fotboll
Kennet Andersson, 49, tillbringade stora delarna av sin karriär i samma lag med Klas Ingesson. Nu berättar han om känslorna efter att vännen gick bort.
– Det var konstigt när folk man knappt visste vilka de var gick ut och pratade om hur ”Klabbe” var, säger han i podcasten Lundh.



Det började i IFK Göteborg där Klas Ingesson tog hand om Kennet Andersson. Därefter följdes duon åt i flera andra klubbar och trivdes ihop. – Jag bodde hos honom i flera månader i Göteborg. Till och med efter att jag fick min egen lägenhet bodde jag kvar där någon månad, säger Andersson i podcasten Lundh.  LÄS ÄVEN: Brolin: "Det gör fortfarande ont"   Andersson och Ingessons vänskap var stark och det blev ett hårt slag för Andersson när Ingesson gick bort efter en längre tids sjukdom. – Jag och Brolin ringde varandra efter att vi fick nyheten och bestämde att vi skulle svara när reportrar ringde bara för att säga åt dem att lämna familjen i fred. Annars hade vi nog inte svarat alls. Sedan började det pratas och skrivas om honom i allt fler och större kretsar. Det var konstigt när folk man knappt visste vilka de var gick ut och pratade om hur 'Klabbe' var. – Vi hade en otrolig fin sorg, om man kan säga så. Det blev väldigt påtagligt eftersom alla visste att vi var vänner, så man fick svara på frågor och det var folk som kom fram och beklagade. Man var tungen att facea det hela tiden, vilket var väldigt bra att göra.  LÄS ÄVEN: Vad hände sedan med de svenska VM94-hjältarna?
