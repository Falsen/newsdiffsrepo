Zlatan stannar i Manchester United

Fredrik Östberg



Fotboll
Zlatan Ibrahimovic har skrivit på ett nytt kontrakt med Manchester United, det bekräftade klubben under onsdagen. – Jag är tillbaka för att avslutade det jag påbörjade, säger han till klubbens hemsida.



Efter tids spekulation är det över. Zlatan Ibrahimovic har skrivit på ett nytt kontrakt med Manchester United som håller honom kvar i klubben i ytterligare ett år.
– Jag är tillbaka för att avslutade det jag påbörjade. Det var hela tiden min och klubbens intention att jag skulle stanna kvar. Jag längtar efter att gå ut på Old Trafford igen men vet också att det kommer att ta tid för mig att bli redo. Jag har jobbat hårt och kommer att fortsätta göra det för att jag ska vara i bästa möjliga form, säger han till klubbens hemsida.
"Vi är mycket glada"
Manchester United lät svensken sköta sin träning hos klubben efter den allvarliga knäskada som han ådrog sig mot slutet av förra säsongen. Comebacken lär dröja ett tag men United har alltså valt att förlänga kontraktet med 35-åringen i hopp om att han ska kunna bidra under säsongen andra hälft.
– Vi är mycket glada att Zlatan är på väg att återhämta sig och vi är lika glada över att få tillbaka hans målvetenhet och rutin. Efter det han bidrog med förra säsongen så förtjänar han vår tillit och vi kommer att vara tålmodiga i vår väntan på att han ska göra comeback. Jag har inga tvivel kring att han kommer att vara viktig för oss under den andra halvan av säsongen, säger tränaren José Mourinho.
Zlatan kommer att bära tröja nummer tio i United. Förra säsongen hade hade nian på ryggen men den har blivit övertagen av nyförvärvet Romelu Lukaku.

#Zlat10 pic.twitter.com/jnjJHnLJy4 — Manchester United (@ManUtd)
August 24, 2017
