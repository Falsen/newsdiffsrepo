"Han kommer inte spela Champions League"


Christian Möller




Fotboll
I går skrev Zlatan Ibrahimovic på ett nytt kontrakt med Manchester United. Men det kan dröja innan svensken är redo för spel igen efter sin skada.
– Förhoppningsvis så kan han spela efter årsskiftet, säger tränaren José Mourinho på en presskonferens på fredagen.



Efter månader av spelulationer blev klart på torsagen: Zlatan Ibrahimovic stannar i Manchester United. Efter att svensken skadat sig allvarligt under våren valde den engelska klubben först att inte förlänga hans kontrakt, men nu får han alltså en andra chans.
LÄS OCKSÅ: Zlatan stannar i Manchester United
Men trots att Zlatan Ibrahimovics återhämtning har gått snabbare än väntat så kan det ändå dröja innnan vi får se honom dra på sig den röda United-tröjan igen. Det berättade tränaren José Mourinho på en presskonferens på fredagen.
LÄS OCKSÅ: "Det är jag som bestämmer när det är slut"
– Han kommer inte att vara redo för spel i Champions Leagues gruppspel. Jag tror inte att det finns en chans att han är tillbaka då. Har vi plats för honom? Ja. Men jag tror inte han kommer vara redo redan då, förhoppningsvis så kan han spela efter årsskiftet", säger Mourinho enligt klubbens Twitterkonto och fortsätter:
– Med det menar jag att han är tillbaka efter julafton. Men egentligen så har jag ingen aning om när han kan vara tillbaka. Jag tror att det rätta är att låta honom köra sin rehabilitering i lugn och ro för att sen komma tillbaka när han är redo.
Texten uppdateras.
