Storsponsorn: "Han ska vara på Kamratgården"

Andreas Johnsson



IFK Göteborg
IFK Göteborgs assisterande tränare Torbjörn Nilssons kontrakt sträcker sig bara säsongen ut, men enligt storsponsorn Nils Wiberg är legendarens framtid inget att diskutera.
– Han ska vara på Kamratgården, punkt slut, säger han till GP.



Torbjörn Nilsson är en av svensk fotbolls absolut största genom tiderna och i IFK Göteborg är han odödlig. Så beslutet att ta in klubbikonen som assisterande tränare bredvid Alf Westerberg var mer än välkommet bland de blåvita supportrarna.
LÄS OCKSÅ: Uppgifter: Blåvitt vill förlänga med Nilsson
En person som har haft en stor inblandning i värvningen av Torbjörn Nilsson är storsponsorn Nils Wiberg. Han har betalat lönen under säsongen och enligt "Nisse" är legendarens framtid i klubben inte något att ens diskutera.
– Det är ett stort jädra misstag om dem släpper honom nu. Torbjörn Nilsson hör hemma i Blåvitt och han ska vara på Kamratgården, punkt slut, säger storsponsorn till GP.
Kommer du se till så att det blir så?
– Tyvärr är det inte jag som bestämmer det.
Men om Gren ber om hjälp med lönen även nästa år?
– Jag kan inte svara på det just nu, men jag hoppas verkligen att Blåvitt ser till att han är kvar. Så mycket kan jag säga.
