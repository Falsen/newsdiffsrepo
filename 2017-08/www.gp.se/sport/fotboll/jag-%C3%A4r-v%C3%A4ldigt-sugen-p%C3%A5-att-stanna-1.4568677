"Jag är väldigt sugen på att stanna"

Philip Trollér



Fotboll
Östersunds anfallsstjärna Saman Ghoddos har kopplats ihop med flera Europeiska klubbar den senaste tiden. Men efter att 23-åringen skjutit norrlänningarna till Europa Leagues gruppspel säger han sig själv inte ha några planer på att flytta. – Jag är väldigt sugen på att stanna, säger han till Sportexpressen.



Saman Ghoddos fortsätter att sätta avtryck. Mot Paok Thessaloniki i Europa Leagues playoff-spel klev Östersunds anfallsess fram och skickade in de två målen som behövdes för att ta skrällgänget vidare till gruppspelet.
– Det pratas mycket om "hjälte hit, hjälte dit", men det är ett fantastiskt jobb från hela laget. Jag har bara tur som får göra två mål, säger han till Sportexpressen.
Och 23-åringens insatser den senaste tiden har väckt stort intresse runt om i Europa. Det har ryktats om att Östersund ska ha fått bud på omkring 20-25 miljoner kronor. Men själv har han inga planer på att lämna. Efter mötet med grekerna svarade Ghoddos på frågor om sin framtid.
– Jag är väldigt sugen på att stanna, jag trivs bra här i Östersund. Jag vill bara spela i Europa League, och nu får jag vara med på det här äventyret, säger han.
Det finns inga tankar på att flytta?
– Inga tankar alls.
