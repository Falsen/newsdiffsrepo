"När det handlar om så mycket pengar så finns avundsjukan där"


Fredrik Janlind




Fotboll
Christian ”Chippen” Wilhelmsson har levt i många år i arabvärlden och tjänat stora pengar. Valet att lämna Europa och flytta dit för att spela fotboll har han och många kritiserats för.
– När det handlar om så mycket pengar så finns den svenska avundsjukan där, säger han till Aftonbladet.



”Chippen” tillhörde storklubben A-Hilal under fyra år och tjänade där mer pengar än han gjorde någonstans under sin långa karriär. Efter att fotbollskarriären var över valde han att bosätta sig i Dubai. Att han och flera andra svenskar, likt Marcus Berg lämnat den europeiska fotbollen för spel i Arab-länderna och de enorma lönerna är något som ”Chippen” och många andra har kritiserats för. – När det handlar om så mycket pengar så finns den svenska avundsjukan där. Det handlar om att ta vara på och förvalta den korta tid man har som fotbollsspelare. Det är få som får den här möjligheten, säger han till Aftonbladet.  Svenska spelare och svenska klubbar som lagt sina träningsläger och liknande i Dubai har fått rejält med kritik från de egna fansen. Detta då de anser att Dubai och fler andra länder strider mot de mänskliga rättigheterna. – Jag kan också ha åsikter kring mänskliga rättigheter, men då kan det vara både om Dubai, Afrika, Saudi, USA eller Sverige. Det finns så många områden där saker inte fungerar som man kan ha åsikter om. Det kan man hitta på många ställen, men sedan är det lättare att ta på det här, säger ”Chippen” och fortsätter. – Förenade Arabemiraten är ett växande samhälle som ger många möjligheter. Jag vet att en hel del arbetsförhållanden inte är bra, men då försöker jag bidra där jag kan påverka. Om jag har en städerska som jobbar för mig då gör jag vad jag kan för att hon ska få det så drägligt som möjligt. Men man kan inte rädda världen. Förhoppningsvis har många av de som jobbar här det bättre än om de hade varit kvar hemma.
