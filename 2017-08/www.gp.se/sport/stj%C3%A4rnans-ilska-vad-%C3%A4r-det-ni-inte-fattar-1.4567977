Stjärnans ilska: "Vad är det ni inte fattar?"

Philip Trollér



Sport
Kyle Irving och Isaiah Thomas ingick båda nyligen i en jättetrejd mellan Boston och Cleveland. En övergång som har fått klubbarnas fans att rasa. Men efter att Thomas tröja bränts av supportrar väljer superstjärnan LeBron James att rida ut till sina kollegors försvar. – Killen blev trejdad. Vad är det ni inte fattar?, skriver han på sitt Twitterkonto.



Det finns flera exempel på när känsliga övergångar inom idrottsvärlden har fått supportrar att gå i taket. Nu finns det ytterligare ett. Nyligen valde NBA-klubben Cleveland att skicka Kyle Irving till Boston samtidigt som bland andra Isaiah Thomas gick åt motsatt håll. En övergång som har väckt vrede hos klubbarnas fans. Inte minst i Boston. På sociala medier har man kunnat se Boston-fans som eldar upp en tröja med Thomas namn på. Samma sak hände tidigare i somras när Gordon Hayward gick till Celtics från Utah.
En som inte gillar beteendet från fansen är en av NBA:s absolut största affischnamn, LeBron James. Stjärnan, som till vardags spelar i just Cleveland, väljer nu att ta sin nya lagkamrat Isaiah Thomas i försvar. På sitt Twitterkonto väljer James att slå tillbaka mot supportrarna.
"Det här med att bränna tröjor har blivit löjligt. Killen blev trejdad. Vad är det ni inte fattar?, skriver han.
Han fortsätter:

The burning of the jersey thing is getting ridiculous now! The man was traded. What do u not understand? & played in a game after ..... — LeBron James (@KingJames)
24 augusti 2017


”När vi bestämmer att göra det som är bäst för oss spelare är vi ”fega” och ”förrädare” etc. Men när det är åt andra hållet då är det ”bara affärer” va?!?!?!”

decide to do what best for us it's "cowardly" "traitor", etc but when it's on the other side it's "business" huh!?!? Ooh ok. Man do..... — LeBron James (@KingJames)
24 augusti 2017
