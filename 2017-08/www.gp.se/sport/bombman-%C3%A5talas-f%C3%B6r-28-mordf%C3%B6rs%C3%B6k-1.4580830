Bombman åtalas för 28 mordförsök


TT




Sport






Den tyska åklagarmyndigheten åtalar den man som i april utförde en bombattack mot det tyska fotbollslaget Borussia Dortmunds spelarbuss för 28 fall av mordförsök, för att ha orsakat två personskador och för att ha utlöst en explosion.
28-åringen misstänks ha tagit lån på ett femsiffrigt eurobelopp för att satsa på att Dortmunds aktie skulle sjunka och sedan genomfört attacken – som skulle se ut som ett terrordåd.
Dortmundbacken Marc Bartra och en polis skadades när tre sprängladdningar i tät följd exploderade intill bussen som var på väg till hemmaarenan för en match i Champions League.
TT-AP
