Fredricson snabbast: "Bra start på en lång vecka"

Magnus  Vasell



Sport
Efter mardrömsstarten höll Ullevi andan - då gick Peder Fredricson upp i ledning efter en makalös insats när hopptävlingarna inleddes under onsdagen. – Det är en bra start på en lång vecka, säger han.



Pressen som Peder Fredricson och All in hade på sig var inte att leka med.
Ullevi var också mycket riktigt knäpptyst när ekipaget kom in på banan.
Hinder för hinder avverkades - och det gick betydligt snabbare än vad det såg ut att göra.
Fredricson klockades för 75.70 och var därmed en dryg sekund före tysken Marcus Ehning, en ställning som höll hela vägen.
Fredricson var förstås märkbart nöjd efter sin runda, men ville inte dra allt för stora växlar på dagens ritt.
– Det är en bra start på en lång vecka, säger han.
Han var nöjd med hästens prestation inne på banan och tyckte inte att han hade några problem alls under ritten.
- Det viktigaste är ju att man rider så fort man kan utan att få hästen för flack och det var väl mitt mål att rida honom så fort jag kunde, men ändå ha honom hoppandes väl. Och det tycker jag fungerade bra, säger han.
Med Peders Fredricson och Douglas Lindelöws ritter har Sverige plötsligt ett bra läge inför den fortsatta laghoppningen - och inte minst individuellt.   Sverige går in i andra omgången som trea, bara 2.06 fel efter ledande Schweiz. De fem bästa nationerna, Schweiz, Frankrike, Sverige, Irland och Spanien ligger alla inom ett nedslag.  Men det började mörkt.
"Det är inga maskiner"
Henrik von Eckermann på Mary Lou gick ut först av svenskarna och började bra. Men inför vattengraven kom ekipaget i otakt och plumsade mer eller mindre mitt i. Det i sin tur gjorde att ekipaget kom ur rytm och fick ett stopp på näst sista hindret, vilket kostade på i Sannolikt störde det hästen som kort efter fick en vägran. Felet vid vattengraven innebär ett tillägg på fyra sekunder.
– Vi håller på med djur, det är inga maskiner. Hon har ofta respekt för vatten, men har hoppat bra hela året. Jag vet inte riktigt varför hon stod emot så mycket, säger han efter ritten.
– Det kan hänga ihop med att man var tvungen att galoppera på lite runt hela banan och en häst som är så pass försiktig backar av lite mer, eftersom man måste forcera dem lite mot hindren, säger han.
"Blev ett missförstånd"
När väl vattentrampet var ett faktum blev det lite oroligt och harmonin försvann en del.
– Jag försökte rida så fort jag kunde och kom runt svängen, men hade henne inte riktigt klar till kombinationen. Det blev ett missförstånd och hon visste inte riktigt vart hon skulle gå, så jag fick ta om den sista linje, säger von Eckermann.
"Jag är nöjd, faktiskt"
Efter Henrik von Eckermanns misslyckade ritt var pressen på en bra runda från Malin Baryard Johnsson stor för att inte Sverige skulle hamna långt efter toppen redan efter två rundor. Hon gick ut som tvåa i laget, på Cue Channa, och började i bra tempo och hade bra kontroll på ridningen.
Det var först på näst sista hindret som den retliga rivningen kom.
– Jag är nöjd, faktiskt. Rundan gick helt enligt plan, tyvärr faller näst sista hindret. Jag tror att det är en visuell svårighet det hindret, man ser att många hästar har problem med det, säger hon.
Om att pressen ökade i och med von Eckermanns miss säger hon:
– Självklart vet man ju om att det inte finns utrymme för någon mer större miss från oss. Samtidigt är man så inne i sitt. Det är mest tråkigt för Henrik. Planen vara att han skulle sätta ribban och sedan skulle vi försöka nå honom, men så blir det ibland. Jag hoppas att det inte kommer att kosta laget allt för mycket. Hon behövde inte oroa sig.
Även Lindelöw levererade
Douglas Lindelöw gick ut som tredje svensk och gjorde en kanonritt och blev första svensken utan tillägg.
Med tiden 80.02 slutade han, med hästen Zacramento, på en niondeplats totalt.
– Jag tycker att jag red enligt plan och hästen hoppade fantastiskt. Det är skönt att komma igång jag har haft lite väntan här innan, men nu kör vi! säger Douglas Lindelöw efter sin felfria, snabba ritt.
Det var helt knäpptyst inne på Ullevi under Lindelöws ritt, men det var inget han märkte av själv.
– Jag märker inte sådant, men jag hade väl hört om jag hade rivit ...
