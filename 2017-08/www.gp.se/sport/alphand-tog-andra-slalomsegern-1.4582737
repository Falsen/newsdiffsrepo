Alphand tog andra slalomsegern


TT




Sport



Estelle Alphand, som nyligen bytt från det franska till det svenska alpina landslaget, tog sin andra slalomseger i försäsongscupen i Australien och Nya Zeeland.
Hon vann i Coronet Peak i Nya Zeeland med 11 hundradelars marginal till tvåan Mina Fuerst Holtmann, Norge, och 52 före Katharina Liensberger, Österrike.
- Jag har haft svårt i slalom, men det här var en väldigt fin bana och snön var hård, säger Alphand till AP.
Sara Hector kom fyra och Natalie Eklund åtta.
För en vecka sedan vann Alphand en av två slalomtävlingar i australiska Thredbo.
22-åriga Alphand, dotter till den förre franske alpinstjärnan Luc Alphand, har dubbelt medborgarskap eftersom mamman är svensk.
TT
