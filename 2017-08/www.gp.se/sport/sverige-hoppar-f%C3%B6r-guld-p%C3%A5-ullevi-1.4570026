Malin Baryard tvingades bryta


Magnus Vasell




Sport
Inför hemmapubliken på Ullevi rider det svenska hopplandslaget för EM-medaljer.



Hästen Cue Channa var stressad och Malin Baryard tvingades bryta. Efteråt förklarade hon för SVT:
- Hon blev helt blockerad, jag kunde inte hjälpa henne, sa hon och angav det starka ljuset från strålkastarna som en förklaring till stressen.
Sverige har dock fortfarande ledningen och därmed guldläge inför den avgörande lagfinalen.
Fyra rundor ska göras, det sämsta resultatet får räknas bort.
Banan är krävande, tekniskt svår, höga hinder och tight med tid.
Precis som tidigare är det Henric von Eckermann på Mary Lou som är först ut av svenskarna.
Von E gjorde en stark runda och drog bara på sig ett tidsfel.
Malin Baryard Johnsson fick en mardrömsstart - hästen var spänd och bommarna flög. Som ryttare kunde hon inte göra mycket utan tvingades bryta efter halva banan.
Efter Baryards rivning sa föbundskaptenen Henrik Ankarcrona till SVT.
-Tungt förstås, men vi måste ha fullt fokus på fortsättningen.
Henrik von Eckermann fortsatte:
- Det här bli en thriller.
Nu ökar pressen på Douglas Lindelöw och Peder Fredricson-
För Douglas Lindelöw är tredje ryttare ut.
Avslutar gör Sveriges stjärnekipage,  Peder Fredricson på Allan, en häst som blivit folkkär under framgångarna i Göteborg.
Fredricson har varit helt suverän under inledningen av EM med sina två felfria rundor. Med det har han bäddat för Sveriges guldläge – och inte minst för sig själv inför den individuella finalen på söndag.
