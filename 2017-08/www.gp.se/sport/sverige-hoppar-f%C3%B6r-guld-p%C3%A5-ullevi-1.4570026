Malin Baryard tvingades bryta


Magnus Vasell




Sport
Inför hemmapubliken på Ullevi rider det svenska hopplandslaget för EM-medaljer.



Sverige har ledningen och därmed guldläge inför den avgörande lagfinalen.
Fyra rundor ska göras – det sämsta resultatet får räknas bort.
Banan är krävande, tekniskt svår och höga hinder. Bland de första 14 individuella ryttarna var en felfri, Danielle Goldstein från Israel.
Precis som tidigare är det Henric von Eckermann på Mary Lou som är först ut av svenskarna.
Han möttes av stort jubel - men sedan blev det knäpptyst bland publiken när ekipaget drog igång.
Von E gjorde en stark runda och drog bara på sig ett tidsfel.
Med den insatsen är Sverige fortfarande i ledningen.
Malin Baryard Johnsson fick en mardrömsstart - hästen tycktes spänd och bommarna flög. Som ryttare kunde hon inte göra mycket utan tvingades bryta efter halva banan.
Efter Baryards rivning sa föbundskaptenen Henrik Ankarcrona till SVT.
-Tungt förstås, men nu har vi fullt fokus på fortsättningen.
Henrik von Eckermann fortsatte:
-Det är tufft, jag tror att Malins häststördes av ljuset. Det här bli en thriller.
Nu ökar pressen på Douglas Lindelöw.
För Douglas Lindelöw, tredje ryttare ut, var det tvärtom. Han och Zacramento inledde första dagen bra med en felfri runda – men fick under torsdagens ritt en rivning på sista hindret.
Avslutar gör Sveriges stjärnekipage,  Peder Fredricson på Allan, en häst som blivit folkkär under framgångarna i Göteborg.
Fredricson har varit helt suverän under inledningen av EM med sina två felfria rundor. Med det har han bäddat för Sveriges guldläge – och inte minst för sig själv inför den individuella finalen på söndag.
