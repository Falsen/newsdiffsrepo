Duffy vann stort i triathlon


TT




Sport



I september i fjol inleddes Flora Duffys segertåg i triathlon. Efter att "bara" ha kommit tvåa i den senaste tävlingen i Edmonton var ordningen återställd i Stockholm.
Duffy, från Bermuda, vann VM-seriedeltävlingen i olympisk distans med över en minut före brittiskan Jessica Learmonth och australiskan Ashleigh Gentle.
Duffy har nu vunnit sju av de åtta senaste tävlingarna. Hon är regerande världsmästare.
Britten Jonathan Brownlee, OS-tvåa i fjol, vann herrtävlingen med 18 sekunder före Kristian Blumenfelt, Norge, och Pierre LeCorre, Frankrike, som gick i mål på samma tid.
Brownlee trivs i Stockholm. Han kom tvåa i fjolårets tävling.
TT
