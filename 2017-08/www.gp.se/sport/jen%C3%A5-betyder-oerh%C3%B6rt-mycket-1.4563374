Jenå: "Betyder oerhört mycket"


Gabriella Mohoff




Sport
Den första svenska lagmedaljen i dressyr på tio år ger förbundskapten Bo Jenå hopp om framtiden.
- Den betyder oerhört mycket, säger han.



Svenska förbundskaptenen Bo Jenå var förstås mer än nöjd med den svenska bronsmedaljen, som han menar bådar gott inför framtiden.
- Nu har vi ju fått smak för det, säger han halt på skämt.
Han medger att han var ordentligt nervös under Patrik Kittels ritt.
- Jag brukar inte ha puls, men när Patrik red ..., säger förbundskapten Bo Jenå.
Han tror att medaljen kommer att betyda otroligt mycket för svensk dressyr i framtiden.
- För alla de som ser att de är på väg upp så ser de att vi i ledningen låter dem komma ut och tävla. Nu ser man att det finns möjligheter om man är duktig, säger han.
Han vill inte heller utesluta individuella framgångar senare i veckan.
- Både Tinne och Patrik har häng på tredjeplatsen, säger han
Kvällen avslutades för det svenska laget med ett mindre firande.
- Vi skall ta ett glas bubbel. Men bara ett, säger Bo Jenå med ett leende.
