Svenskt EM-brons i dressyr


Magnus Vasell




Sport
Sverige har tagit sin första lagmedalj i dressyr på tio år.
- En helt fantastisk känsla, inte utan att jag kände pressen, säger Patrik Kittel som säkrade bronset på Ullevi.



Det blev till slut en riktig rysare. Det svenska laget, bestående av Rose Mathisen, Tinne Vilhelmson Silfvén, Therese Nilshagen och Patrik Kittel, hade silverläge – men blev fick ta klivet ner till bronsplats efter Englands ritt.
Med andra ord en viss press på sistaryttaren Patrik Kittel och hans Delaunay, ekipaget gjorde dock en stark insats.
Frågan var hur långt det skulle räcka.
Efter Dansk dynamit form av Cathrine Dufour som briljerade på banan blev det dansk silver och svenskt brons.
– Helt fantastiskt, en härlig laginsats, sa Patrik Kittel till SVT.
Tyskland segrade överlägset. Sveriges förbundskapten Bo Jenå var mycket glad efter den svenska EM-medaljen.
– Underbart, det här har jag väntat på i många år, säger han.
Grunden lades av Nilshagen
Trots en rejäl miss lyckades Therese Nilshagen på Dante Weltino slå sitt personbästa och ge Sverige ett utmärkt läge inför sista omgången av lagdressyren.
Ekipaget slutade på 74.429 procent och tog Sverige upp på en silverplats. Missen bestod i att hästen i stället för galoppombyte i vartannat steg valde att göra det i varje.
– Det var roligt men jag grämer mig över mina fel, det var lite för mycket spänning där, säger Nilshagen efter ritten.
