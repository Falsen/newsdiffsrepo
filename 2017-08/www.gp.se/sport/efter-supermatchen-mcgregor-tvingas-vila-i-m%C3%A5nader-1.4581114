Efter supermatchen - McGregor tvingas vila i månader

TT



Sport
Conor McGregor beordras till 60 dagars vila efter förlusten i den haussande boxningsmatchen mot Floyd Mayweather. Det har delstaten Nevadas idrottskommission beslutat, skriver Sportsnet.



McGregor golvades aldrig av Mayweather, utan förlorade matchen på teknisk knockout då domaren stoppade matchen i den tionde ronden. Irländaren mottog 170 slag varav 152 ansågs som kraftfulla.
Mayweather mottog 111 slag varav 27 ansågs som kraftfulla. Men vinnaren av "The Money Fight" får ingen medicinsk avstängning likt McGregor.
– Jag var bara lite trött, sade McGregor, som tyckte att matchen skulle ha fortsatt längre.
Totalt fick sex boxare i samband med galan medicinsk avstängning, bland dem Nathan Cleverly som förlorade WBA-mästarbältet till Badou Jack.
