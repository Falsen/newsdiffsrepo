Martens och Ronaldo bäst i Europa


TT




Sport



EM-drottningen Lieke Martens och Champions League-kungen Cristiano Ronaldo valdes till Europa-fotbollens bästa spelare den senaste säsongen.
Martens, som precis lämnat Linköping för spel i Barcelona, var med och förde fram sitt Nederländerna till EM-guld i somras. De övriga två damspelare som var nominerade var danskan Pernille Harder, som mötte Martens i EM-finalen, samt tyskan Dzsenifer Marozsán som såg till att Lyon vann Champions League. Norskan Ada Hegerberg vann priset i fjol.
Cristiano Ronaldo var med och tog Champions League-titeln med Real Madrid, som även vann spanska ligan. Ronaldo, som tagit emot åtskilliga troféer för egen del, sade om kommande säsong:
- Jag har samma mål som alla år, att vinna så mycket som möjligt, sade han vid Uefa-galan i Monaco.
Ronaldo fick Uefa-trofén även i fjol. I år var Juventus Gianluigi Buffon och Barcelonas Lionel Messi de övriga kandidaterna.
TT
