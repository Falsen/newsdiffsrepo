Brommapojkarna säljer anfallslöfte


TT




Sport



Viktor Gyökeres ser ut att lämna Brommapojkarna. Enligt Expressen närmar sig den 19-årige anfallaren en flytt till Premier League-nykomlingen Brighton som inlett med två raka förluster i ligan.
Tidningen skriver vidare att Gyökeres är överens om de personliga villkoren med klubben och ska inom kort genomföra den obligatoriska läkarundersökningen innan affären blir officiell. Brighton väntas hosta upp 10 miljoner för löftet, ett bud som Brommapojkarna ska ha accepterat.
Gyökeres har fått sitt stora genombrott under årets säsong med Brommapojkarna – som leder superettan – och noterats för nio mål.
Det svenska transferfönstret är stängt, men det engelska fönstret är öppet fram till den 31 augusti vilket innebär att det är fritt fram för dem att värva från Sverige.
TT
