Stort jubel när Baryard nollade


Magnus Vasell




Sport
Sverige har medaljläge när EM-hoppningen på Ullevi är i gång igen.




Med ett stort leende på kläpparna och ett stort jubel från hemmapubliken red Malin Baryard Johnsson felfritt på Cue Channa en suveränt fin runda på Cue Channa.
Helt klart är den svenka stjärnan och hennes häst i kanonform.
-Snacka om att leverera, det är nog bland det bästa jag har sett henne göra på Cue Channa, sa förbundskaptenen Henrik Ankarcrona till SVT.
Inför Douglas Lindelöws ritt har det svenska laget ett väldigt bra läge.
Startordningen i det svenska laget är densamma som i onsdagens rafflande hoppdrama, det vill säga att Henrik von Eckermann inledde.
Efter gårdagens missar  var det en revanschsugen svensk som med Mary Lou gav sig ut banan där bommarna ligger på 1.60.
Det gick så mycket bättre än på onsdagen. Förvisso sjöng det i bommarna på ett par ställen - men ingen av dem föll.
Dock drog von E på sig ett tidsfel på den tuffa banan.
- Hon var lite het, därför fick jag stå bromsen lite, det kostade mig lite tid, men det var det värt eftersom jag inte rev, förklarade Henrik von Eckermann.
Efter Douglas Lindelöw avslutar Sveriges tyngsta medaljhopp, Peder Fredricson och All, In går ut som näst sista ekipage – det enda som har noll fel med sig efter onsdagens tidshoppning.
Lagmässigt ligger Sverige trea inför torsdagens hoppning.
Kan den blågula kvartetten hålla och helst förbättra den positionen kan fredagskvällens avgörande hoppning på Ullevi blir mycket intressant för svensk del.
Det är då, närmare midnatt, som medaljerna ska fördelas.
Insatserna i torsdagens och fredagens tävlingar är mycket viktiga för den individuella fortsättningen eftersom ryttarna tar med sig sina resultat.
Inför torsdagens hoppthriller har Peder Fredricson guldläge och kan han behålla sin position kan söndagens individuella EM-final bli mycket trevlig.
