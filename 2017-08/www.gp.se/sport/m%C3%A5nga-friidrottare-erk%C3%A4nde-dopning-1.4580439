Många friidrottare erkände dopning


TT




Sport



Mer än 30 procent av friidrottarna som var med i VM 2011 har erkänt att de någon gång har dopat sig.
Det har forskare vid tyska universitetet i Tübingen och amerikanska Harvards medicinska fakultet presenterat i en rapport i forskningstidningen Sports Medicine.
Forskarna frågade även friidrottarna vid de panarabiska spelen 2011 och där svarade mer än 45 procent att de hade tagit förbjudna medel.
Totalt har 5 187 aktiva tillfrågats och 2 167 har svarat ja på frågan om de någon gång använt förbjudna medel.
Vid friidrotts-VM i Daegu, Sydkorea, var bara 0,5 procent av dopningsproverna positiva.
- Som det beskrivs i publikationen har friidrottare hittat ett antal vägar för att inte åka fast vid dopningstesterna, säger Harrison Pope, professor vid Harvard.
För två år sedan briserade dopningsskandalen inom rysk friidrott som bland annat ledde till att Ryssland stängdes av från internationellt tävlande. Och efter omtester av dopningsprov från OS 2008 och 2012 har mer än 100 friidrottare åkt fast.
TT-Reuters
