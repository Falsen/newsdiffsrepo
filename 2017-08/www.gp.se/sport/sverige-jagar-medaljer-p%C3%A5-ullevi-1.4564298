Sverige jagar medaljer på Ullevi


Magnus Vasell




Sport
Sverige med Peder Fredricson i spetsen har medaljläge när EM-hoppningen fortsätter på Ullevi på torsdagen.



Startordningen i det svenska laget är densamma som i onsdagens rafflande hoppdrama, det vill säga att Henrik von Eckermann inleder som 48:e ryttare av totalt 80.
Efter gårdagens missar är det en revanschsugen svensk som med Mary Lou ger sig ut banan där bommarna ligger på 1.60.
I det svenska laget följer sedan Malin Baryard Johnsson och Douglas Lindelöw.
Sveriges tyngsta medaljhopp, Peder Fredricson och All, In går ut som näst sista ekipage – det enda som har noll fel med sig efter onsdagens tidshoppning.
Lagmässigt ligger Sverige trea inför torsdagens hoppning.
Kan den blågula kvartetten hålla och helst förbättra den positionen kan fredagskvällens avgörande hoppning på Ullevi blir mycket intressant för svensk del.
Det är då, närmare midnatt, som medaljerna ska fördelas.
Insatserna i torsdagens och fredagens tävlingar är mycket viktiga för den individuella fortsättningen eftersom ryttarna tar med sig sina resultat.
Inför torsdagens hoppthriller har Peder Fredricson guldläge och kan han behålla sin position kan söndagens individuella EM-final bli mycket trevlig.
