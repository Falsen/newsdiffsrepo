Fenomenet Fredricson nollade igen


Magnus Vasell




Sport
Sverige har guldläge inför finalen efter att Peder Fredricson sett till att Sverige går in i fredagens final på första plats. – Vi har ett fantastiskt läge, säger Fredricson.




Han hade en enorm press på sig Peder Fredricson, men fixade det ändå.
– Känns väldigt kul att vara i ledning, det kändes bra därute, All in är en fantastisk häst, sa Fredricson till SVT och hyllade samtidigt sina lagkamrater:
– Vi funkar väldigt fint och vet precis var vi andra, sa han.
Inför morgondagens avgörande sa han:
– Nu får vi glädjas en stund, men sedan är det fullt fokus igen. Vi har ett fantastiskt läge.
Fredriksson hade en otroligt fokuserad ritt som slutade  felfritt - och skapade ett rejält tryck inne på Ullevi när Peder och Allan flög över hindren.
Därmed har Sverige ett kanonläge inför fredagens avgörande lagfinal - Sverige ligger inför den på första plats sedan bland annat Schweiz red bort sig på slutet.
Douglas Lindelöw som red före Peder drog på sig fyra fel.
Han hade en tuff ritt som han klarade riktigt bra och började förmodligen slappna av vid slutet. Det straffade sig.
Han måste vara felfri även under torsdagen för att Sverige ska chans på lag medalj - och för att han själv ska vara med i den individuella kampen.
Med ett stort leende på kläpparna och ett stort jubel från hemmapubliken red Malin Baryard Johnsson felfritt på Cue Channa en suveränt fin runda på Cue Channa.
Helt klart är den svenka stjärnan och hennes häst i kanonform.
- Snacka om att leverera, det är nog bland det bästa jag har sett henne göra på Cue Channa, sa förbundskaptenen Henrik Ankarcrona till SVT.
Startordningen i det svenska laget är densamma som i onsdagens rafflande hoppdrama, det vill säga att Henrik von Eckermann inledde.
Efter gårdagens missar  var det en revanschsugen svensk som med Mary Lou gav sig ut banan där bommarna ligger på 1.60.
Det gick så mycket bättre än på onsdagen. Förvisso sjöng det i bommarna på ett par ställen - men ingen av dem föll.
Dock drog von E på sig ett tidsfel på den tuffa banan.
– Hon var lite het, därför fick jag stå bromsen lite, det kostade mig lite tid, men det var det värt eftersom jag inte rev, förklarade Henrik von Eckermann.
Efter Douglas Lindelöw avslutar Sveriges tyngsta medaljhopp, Peder Fredricson och All, In går ut som näst sista ekipage – det enda som har noll fel med sig efter onsdagens tidshoppning.
