Tiden börjar rinna ut för stjärnorna: "Krävs ett mirakel"


Fredrik Janlind




Ishockey
Det ser mörkt ut för NHL-stjärnorna att få spela OS efter att NHL sagt nej. Nu går det internationella ishockeyförbundet ut och ger spelarna en deadline – om de ska kunna vara med.
– Det skulle krävas ett mirakel för att NHL ska delta helt och hållet, säger ishockeyförbundets ordförande René Fasel.



Det var redan i april som NHL kom med beskedet att de inte pausar sin liga för att släppa iväg sina spelare till OS. – Det hade varit förödande för hockeyn, sa Erik Karlsson efter beskedet. – Tråkiga nyheter, både för sporten och för spelarna, sa Henrik Lundqvist.  Det finns dock flera NHL-spelare som sagt att de trots beskedet från ligan vill spela OS. En av dem är den ryske stjärnan Alexander Ovetjkin men tiden börjar bli knapp för spelarna i NHL. – Alla NHL-spelare som vill delta måste finnas med en lista från den 1 oktober, för att kunna bli testade att antidopningsorganisationen Wada, och så vidare, säger internationella ishockeyförbundets ordförande René Fasel till Inside the Games och fortsätter. – Det skulle krävas ett mirakel för att NHL ska delta helt och hållet i OS. Jag tror att det slutliga beslutet är taget, så jag tror att det skulle krävas något riktigt speciellt för att det ska ske.
