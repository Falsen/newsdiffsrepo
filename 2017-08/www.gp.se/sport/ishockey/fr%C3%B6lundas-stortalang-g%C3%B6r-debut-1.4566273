Lasch hjälte i övertidsdrama

Andreas Johnsson



Ishockey
Ryan Lasch blev stor hjälte för Frölunda hemma i Borgen när man slog ZSC Lions i CHL-premiären, detta efter ett minst sagt dramatiskt avgörande med sen kvittering och övertid.



Det fanns två spelare som fick dela på Frölundaborgs strålkastarljus under CHL-premiären mellan Frölunda och ZSC Lions. I det gästande laget fanns det ett minst sagt välkänt ansikte tillhörande den gamle publikfavoriten Fredrik Pettersson, göteborgaren välkomnades varmt av publik med en publik när motståndarlaget presenterades.
Det varma välkomnandet av Fredrik Pettersson blev dock ganska snabbt svalt. Han presenterades sig nämligen snabbt under matchen genom ett distinkt slagskott som var otagbart för Johan Gustafsson i mål.
– Det var på ett sätt skönt. Ett viktigt mål som vi behövde. Sen är det klart att det är lite annorlunda … det är det, säger ”Freddan” om sitt ledningsmål till Viasat.
Men spelaren som hemmafansen såg mest fram emot att få stifta bekantskap med var nog Lias Andersson som gjorde sin första match med Frölunda, detta efter att New York Rangers stoppat honom från att spela träningsmatcher.
Debuten höll på att bli succé när centern var en stolpträff från att jämna ut tillställningen. Men ett relativt uddlöst Frölunda hade svårt att riktigt hitta rätt under inledningen av matchen.
- Vi kom inte riktigt upp i vårt spel de första fem minuterna. Men sen höjde vi och fick upp farten på pucken, säger Rasmus Dahlin efter första perioden.
Ett av Frölundas absolut vassaste vapen den förra säsongen var ett minst sagt vasst powerplay, där Victor Olofsson var en av de absolut farligaste målskyttarna. Den unge forwarden visade att han inte tappat stinget när han gjorde två identiska mål i numerärt överläge. Lasch och Friberg snurrade runt på vänsterkanten, tills man hittade ett passningsläge genom slottet till Olofsson som stod för två prickfria avslut.
- Det är kul när man har så pass bra passningsläggare på andra kanten. Så det är bra. Vi kände redan på träningen att vi hittar varandra, säger Olofsson efter mittperioden som slutade 2-1 till Frölunda.
Matchen såg länge ut att gå till övertid efter att Matt Donovan smällt in en kvitteringspuck i powerplay. Men den samme blev också syndabock när han, övermodigt, slarvade med pucken i egen zon och därmed friställde Schäppi med ”JG” som fick kapitulera. Därmed såg det ut att bli ridå i Frölundaborg, tills lagkapten Joel Lundqvist tog tag i det hela och kvitterade med 14 sekunder kvar att spela.
Väl i övertid blev Ryan Lasch stor hjälte när han sköt det avgörande målet i öppen kasse.
Chattkonversationen är avslutad
