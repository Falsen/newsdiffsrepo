Lasch hjälte i övertidsdrama

Andreas Johnsson



Ishockey
Ryan Lasch blev stor hjälte för Frölunda hemma i Borgen när man slog ZSC Lions i CHL-premiären, detta efter ett minst sagt dramatiskt avgörande med sen kvittering och övertid. – Jag är otroligt glad över att ha tillbaka honom i laget, säger Roger Rönnberg.



Det fanns två spelare som fick dela på Frölundaborgs strålkastarljus under CHL-premiären mellan Frölunda och ZSC Lions. I det gästande laget fanns det ett minst sagt välkänt ansikte tillhörande den gamle publikfavoriten Fredrik Pettersson, göteborgaren välkomnades varmt av publik med en publik när motståndarlaget presenterades.
Det varma välkomnandet av Fredrik Pettersson svalnade dock tämligen snabbt. Han presenterade sig nämligen snabbt under matchen genom ett distinkt slagskott som var otagbart för Johan Gustafsson i mål.
– Det var på ett sätt skönt. Ett viktigt mål som vi behövde. Sen är det klart att det är lite annorlunda … det är det, säger ”Freddan” om sitt ledningsmål till Viasat.
Men spelaren som hemmafansen såg mest fram emot att få stifta bekantskap med var nog Lias Andersson som gjorde sin första match med Frölunda, detta efter att New York Rangers stoppat honom från att spela träningsmatcher.
LÄS MER: Lias debutglädje: "Det var jäkligt skönt"
Debuten höll på att bli succé när centern var en stolpträff från att jämna ut tillställningen. Men ett relativt uddlöst Frölunda hade svårt att riktigt hitta rätt under inledningen av matchen.
– Vi tycker att vi inte riktigt får upp farten som vi vill ha i vårt passninsspel. Utan vi blir lite stillastående idag, så vi ska titta på det framöver, säger Roger Rönnberg.
Är det en viss ringrostighet fortfarande?
– Det tror jag. Det fnns en ambition som nästan blir en överambition, många vill väldigt mycket och då blir det lätt att man tappar finmotoriken i passningsspel och puckbehandling.
Olofsson vass i powerplay
Ett av Frölundas absolut vassaste vapen den förra säsongen var ett minst sagt vasst powerplay, där Victor Olofsson var en av de absolut farligaste målskyttarna. Den unge forwarden visade att han inte tappat stinget när han gjorde två identiska mål i numerärt överläge. Lasch och Friberg snurrade runt på vänsterkanten, tills man hittade ett passningsläge genom slottet till Olofsson som stod för två prickfria avslut.
– Jag fick två riktigt fina pass. Först från Max Friberg, sedan från Ryan Lasch. Det första var ju öppet mål, så det var bara att träffa. Den andra fick jag stå och sikta lite, men jag hittade hålet, säger tvåmålsskytten.
Lasch matchhjälte – med fem poäng
Matchen såg länge ut att gå till övertid efter att Matt Donovan smällt in en kvitteringspuck i powerplay. Men den samme höll också på att bli syndabock när han, övermodigt, slarvade med pucken i egen zon och därmed friställde Schäppi mot ”JG” som fick kapitulera. Därmed såg det ut att bli ridå i Frölundaborg, tills lagkapten Joel Lundqvist tog tag i det hela och kvitterade med 14 sekunder kvar att spela.
Väl i övertid blev Ryan Lasch stor hjälte när han sköt det avgörande målet i öppen kasse.
– Det var riktigt skönt, vi jobbade riktigt hårt och att få segern efter att vi krigat oss tillbaka kändes såklart riktigt skönt, säger matchhjälten som låg bakom samtliga av Frölundas fem mål.
Chattkonversationen är avslutad
