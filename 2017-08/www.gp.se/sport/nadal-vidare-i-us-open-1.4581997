Nadal vidare i US Open


TT




Sport



Tennisens världsetta Rafael Nadal tog sig utan större bekymmer vidare till den andra omgången i US Open. 7–6, 6–2, 6–2 var segersiffrorna när spanjoren besegrade Dusan Lajovic.
Lajovic började bäst och hade chans att serva hem första set vid ställningen 5–4. Men då bröt Nadal tillbaka till 5–5 och kunde sedan vinna setet efter tiebreak. Därefter hade den 85:e-rankade serben inte så mycket att säga till om mot Nadal, som i nästa match ställs mot antingen japanen Taro Daniel eller amerikanen Tommy Paul.
TT-Ritzau
