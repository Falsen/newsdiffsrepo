En miljon per biljett – här är kändisarna som såg supermatchen


Fredrik Janlind




Sport
Det tog tio ronder innan Floyd Mayweather hade besegrat Conor McGregor. Tur det för kändisarna som betalat drygt en miljon kronor för att få sitta ringside under supermatchen.



Det är en av de mest uppmärksammade matcherna i boxningshistorien. Matchen mellan Floyd Mayweather och Conor McGregor blev världens mest inkomstbringande match någonsin inom boxningen. Enligt ESPN hamnade inkomsterna på cirka 3,83 miljarder kronor.  Den största inkomstdelen kom ifrån pay-per-view, där TV-tittarna fick betala för att köpa matchen. Att få en biljett till arenan i Las Vegas var inte det lättaste om du inte hade en stor plånbok. Kändisarna i USA fick hosta upp drygt en miljon kronor för att få en ringsidebiljett. Något som basketstjärnan LeBron James och boxningsikonen Mike Tyson gjorde. Men duon var långt ifrån ensamma bland kändisarna som ville synas under supermatchen.  LÄS ÄVEN: Mayweather vann efter tio ronder: "Det var min sista fight"  Inför matchen hade skådespelaren Mark Wahlberg slagit vad med artisten P Diddy om utgången i mötet. Duon hade lagt 200 000 dollar – 1,5 miljoner kronor var där Wahlberg trodde på McGregor och Diddy på Mayweather. Segraren som i det här fallet blev P Diddy behöll dock inte pengarna utan vinstsumman gick till välgörenhet.  Spana in kändisarna som var på plats i bildspelet ovan.
