Tufft för Sverige - nu hänger det på Fredricson


Magnus Vasell




Sport
Inför hemmapubliken på Ullevi rider det svenska hopplandslaget för EM-medaljer.




Efter Malin Baryards utgång ökade pressen på Douglas Lindelöw.
Han började bra, men fick en rivning, tappade rytmen, rev mer och tappade stigbygeln. Dessutom ett tidsfel.
Nu blir det tufft för Peder Fredricson, men fortsätter han i samma stil som tidigare finns fortfarande hopp om medalj.
Hästen Cue Channa var stressad och Malin Baryard, som gick ut som nummer två, tvingades bryta. Efteråt förklarade hon för SVT:
- Hon blev helt blockerad, jag kunde inte hjälpa henne, sa hon och angav det starka ljuset från strålkastarna som en förklaring till stressen.
Fyra rundor ska göras, det sämsta resultatet får räknas bort.
Banan är krävande, tekniskt svår, höga hinder och tight med tid.
Precis som tidigare är det Henric von Eckermann på Mary Lou som är först ut av svenskarna.
Von E gjorde en stark runda och drog bara på sig ett tidsfel.
Malin Baryard Johnsson fick alltså en mardrömsstart - hästen var spänd och bommarna flög. Som ryttare kunde hon inte göra mycket utan tvingades bryta efter halva banan.
Efter Baryards rivning sa föbundskaptenen Henrik Ankarcrona till SVT.
-Tungt förstås, men vi måste ha fullt fokus på fortsättningen.
Henrik von Eckermann fortsatte:
- Det här bli en thriller.
För Douglas Lindelöw som nummer tre blev det tufft.
Sverige halkade ner till fjärde plats efter han runda.
Avslutar gör Sveriges stjärnekipage,  Peder Fredricson på Allan, en häst som blivit folkkär under framgångarna i Göteborg.
Fredricson har varit helt suverän under inledningen av EM med sina två felfria rundor. Med det har han bäddat för Sveriges guldläge – och inte minst för sig själv inför den individuella finalen på söndag.
