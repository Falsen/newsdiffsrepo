Granqvist: "Fantastisk sammanhållning"


TT




Sport



Sverige leder europeiska VM-kvalgrupp A före stornationer som Frankrike och Nederländerna.
Lagkaptenen Andreas Granqvist hyllar stämningen i laget under förbundskapten Janne Andersson och assisterande förbundskapten Peter Wettergrens ledning.
- Vi har fått till en fantastisk lagsammanhållning spelare och ledare, säger 32-åringen på onsdagens presskonferens i Sofia.
Förutom Janne Anderssons magsjuka – som hållit förbundskaptenen isolerad under onsdagen – så vilades Baselmittfältaren Alexander Fransson från dagens träning.
Den 23-årige Baselmittfältaren, som startat i en av sex matcher i kvalet, har fått en lättare smäll.
- Det var mer ur säkerhetssynpunkt vi körde rehab på honom, säger Peter Wettergren.
TT
