Guldläget har fått det att rassla till i biljettkassan


Magnus Vasell




Sport
Peder Fredricsons seger och dressyrlagets brons har vart guld värt för biljettrycket inför helgens EM-finaler på Ullevi.
– Vi närmar oss försäljningsmålet, säger tävlingsledaren Tomas Torgersen.



Under de inledande tävlingarna på arenan har läktarna delvis gapat tomma.
– Då har vi ändå haft runt 7 000 personer vilket är en ganska bra siffra de första dagarna på ett mästerskap, säger Tomas Torgersen och fortsätter:
– Men jag kan hålla med om det på sina håll sett lite öde ut. Dels är Ullevi en väldigt stor arena, dels har prissättningen på olika biljetter bidragit till att vi fått stor spridning på läktarna vilket stärkt känslan av tomhet, säger han.
Rasslat till i biljettkassan
Hittills har drygt 110 000 biljetter sålts och Tomas Torgersen har gott hopp att man ska närma sig försäljningsmålet som ligger runt 130 000 biljetter.  Då är man hemma.
En positiv väderprognos har tillsammans med Sveriges chans till lagmedalj och Peder Fredricsons seger fått det att rassla till rejält i biljettkassorna.
– Något som fortsatt under torsdagsförmiddagen efter dressyralandslagets brons på onsdagskvällen. Ett svenskt hopp har tänts och det ä många som vill se de högklassiga individuella finalerna, säger han.
Inför helgen går EM in andra halvlek.
Räknar med fullsatt
– Då trappas allt upp ytterligare ett snäpp. Publikmässigt talar det för att vi ska ha fullsatt, 27 000 på Ullevi, under söndagens hoppfinal, säger han.
Trycket runt Heden har varit stort och Torgersen räknar med ytterligare upptrappning.
– I det området har det varit rena Gothia cup –känslan. När vi närmar oss helgen och fyrspannen körs genom hela stan till Slottsskogen på lödag för fartfylld tävling, kan det bli rena folkfetsen, säger Torgersen som också är nöjd med hur organsiationen kring EM  hittills har fungerat.
– Vi har fått mycket beröm – från folk på stan och från tävlande och ledare och det ju alltid roligt, säger han.
