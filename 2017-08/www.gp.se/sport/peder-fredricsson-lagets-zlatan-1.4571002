Peder Fredricsson - lagets Zlatan?

Magnus  Vasell



Sport
Det var en mycket glad och lättad förbundskapten som firade EM-silvret med sitt lag i natt.
– Men det fanns en stund då jag tänkte dåliga tankar, medger Henrik Ankarcrona.



Gulddrömmen fanns där men allt eftersom bommarna rök all världens väg för Malin Bartyard Johnsson och Douglas Lindelöw började den avta.
– Vi föll i placeringarna och det började se mörkt ut, säger han.
LÄS OCKSÅ: Svenskt EM-silver på Ullevi
Men sedan var det dags för den där Fredricson som kom på sin springare, svingade sitt trollspö och plötsligt var allt som förändrat.
– Vi vann ett silver, säger Henrik Ankarcrona.
Att ha Peder i laget tycks som att ha en Zlatan...?
– Ha, ha, jag har aldrig haft Zlatan i laget - men jag har Peder Fredricson och jag vet att det är en fantastisk ryttare på en fantastisk häst. I dag var han den stora skillnaden - än en gång, säger han och fortsätter:
– Samtidgt är det ett lag som rider och fokus ligger på varje enskild insats, men visst underlättar när någon räddar situationen, säger han.
I natt var det ett lätt firande -  men snart är det fokus igen.
På söndag rider Fredricson om en ädlare valör.
– Peder är inte nöjd - han vill ha mer, säger förbundskaptenen - som tog silver i sitt första mästerskap.
