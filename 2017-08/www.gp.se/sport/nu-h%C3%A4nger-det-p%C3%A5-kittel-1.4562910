Nu hänger det på Kittel


Gabriella Mohoff




Sport
Patrik Kittel har chansen att rida hem en medalj.



Trots en rejäl miss lyckades Therese Nilshagen på Dante Weltino slå sitt personbästa och ge Sverige ett utmärkt läge inför sista omgången av lagdressyren.
Ekipaget slutade på 74.429 procent och tog Sverige upp på en silverplats. Missen bestod i att hästen i stället för galoppombyte i vartannat steg valde att göra det i varje.
– Det var roligt men jag grämer mig över mina fel, det var lite för mycket spänning där, säger Nilshagen efter ritten.  Medaljens vara eller inte vara hänger nu på Patrik Kittel och och Delauney, som startar klockan 21.12.
– Jag skulle tro att det behövs minst 75 procent, helst lite till, säger förbundskapten Bo Jenå.
Sverige ligger strax före Danmark och Nederländerna. Tyskland leder med stor marginal och ser ut att gå mot ett säkert guld.
