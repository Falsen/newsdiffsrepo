Motorcykel i krock med lastbil - fördes till sjukhus


Victor Blomdahl




Västsverige
En motorcykel och en lastbil krockade i Stenungsund under tisdagen. Räddningstjänsten kallades till platsen och motorcykelföraren fick föras till sjukhus.



Det var på Industrivägen vid bensinmacken OK Q8 i Stenungsund som en lastbil och en motorcykel krockade under tisdagen.
– Föraren var vid medvetande, men det är klart att det lätt blir stora skador om en motorcykelförare krockar med något stort, säger larm och ledningsoperatör på Södra Bohusläns Räddningstjänstförbund i Stenungsund.
Motorcykelföraren, som är en yngre man, fick föras till Sahlgrenska Sjukhus i Göteborg.
– Mannen har ådragit sig livshotande skador, säger Anders Berg vid Sahlgrenskas pressjour.
Texten uppdateras-
