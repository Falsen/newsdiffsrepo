Mammans ord om Kim Walls död


Josefine Olausson




"Det är med gränslös sorg och bestörtning vi tagit emot beskedet att kvarlevorna efter vår dotter och syster Kim Wall, har hittats". Så börjar Kim Walls mamma Ingrid Wall sitt inlägg på Facebook angående polisens bekräftelse på att hennes dotter hittats död i danska vatten.



Det har gått några timmar sedan beskedet kom att den hittade kroppsdelen tillhör den svenska journalisten Kim Wall, 30.
Nu skriver hennes mamma Ingrid om sorgebeskedet på Facebook.
Hittade delar av kvinnokropp
Den 10 augusti åkte Kim Wall ut från Refshaleøen på Amagers tillsammans med uppfinnaren Peter Madsen i dennes ubåt för att skriva en artikel om 47-åringen.
Sedan dess har ingen sett henne.
Under onsdagsmorgonen uppgav polisen att delar av en kvinnokropp har hittats av en cyklist under måndagen. Fyndet gjordes bara några meter från strandkanten vid Klydesøen på ön Amagers sydvästra sida.
LÄS MER: Detta har hänt i ubåtsdramat
Gav röst åt de svaga
Nu skriver Kim Walls mamma om tragedin som har drabbat familjen och om hur de tog emot dödsbeskedet med "gränslös sorg och bestörtning".
"Under de fasansfulla dagar som gått sedan Kim försvann, har vi fått otaliga bevis på hur älskad och uppskattad hon varit, såväl som människa och vän som professionell journalist" skriver mamman.
Hon skriver även att det, trots bekräftelsen, kvarstår många frågor.
I texten berättar mamman om hur dottern berättade historier från olika delar av jordklotet, att hon reste i flera månader i Söderhavet för att låta världen veta vad som händer med befolkningen på de öar som sjunker.
Hon skriver även att Kim Wall gav röst åt de svaga, de utsatta och de marginaliserade.
"Den rösten hade behövts länge, länge än. Nu blir det inte så", avslutar hon inlägget.
