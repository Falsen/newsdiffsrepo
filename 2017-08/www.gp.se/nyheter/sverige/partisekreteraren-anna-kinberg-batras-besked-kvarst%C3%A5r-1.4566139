Partisekreteraren: "Anna Kinberg Batras besked kvarstår"

Michaela Karlén



Sverige
Moderaternas partisekreterare Anders Edholm uttalar sig om avgångskraven. Han säger att Anna Kinberg Batra inte ska avgå men att tveksamheten på partiledaren skadar partiers sammanhållning och väljarnas förtroende.



Moderaternas partisekreterare Anders Edholm bekräftar i ett sms till GP att partiledaren inte tänker avgå:
"Anna Kinberg Batras besked från i går kvarstår."
Åtta av Moderaternas länsförbund samt Stockholms stads förbund har meddelat att de kräver partiledare Anna Kinberg Batras avgång. Även Moderaternas ungdomsförbund ställer sig bakom avgångskravet.
Anders Edholm uttalar sig om situationen i partiet och menar att fokus borde istället ligga på politiken och att det nuvarande tillståndet är skadligt för partiet.
"Det hade förstås varit bättre för Moderaterna om vi diskuterade vår politikutveckling som Moderaterna ska gå till val på istället för för personfrågor. Att det nu ett år innan valet spridit sig en tveksamhet i partiet skadar sammanhållningen och väljarnas förtroende för partiet. Vi behöver fokusera framåt, driva moderat politik och bli överens internt" skriver han.
