Missade karies i flera år


TT




Sverige



En tonåring fick tänder förstörda efter att Folktandvården i Norrköping missat kariesangrepp i flera år.
Tonåringen, som nu är 19 år, var under en fyraårsperiod hos tandläkaren flera gånger men utan att tandläkaren upptäckte att tonåringen hade hål i tänderna.
Först i mars i år upptäcktes hålen och då var kariesangreppet så kraftigt att den ena tanden fick ryckas ut och den andra riskerar rotfyllning, skriver Folkbladet.
Händelsen har nu lex Maria-anmälts till Inspektionen för vård och omsorg, Ivo.
TT
