Sjubarnspappan försvann - nu döms man för hans död


Sandra Divinyi




Sverige
Sjubarnspappan blev upphämtad i en bil av en man i 55-årsåldern.
Sedan dess är han försvunnen. Nu har det gått över ett år.
Åklagaren menar att han förts bort och mördats. Nu har tingsrättens andra dom i målet kommit.



Vid lunchtid den 22 juni förra året blev en sjubarnspappa i 50-årsåldern hämtad i sitt hem i Malmö av en man i 55-årsåldern. Sjubarnspappan skulle följa med och skaffa pengar till en lägenhetsaffär där handpengen skulle betalas samma dag, enligt åklagaren.
Sjubarnspappans familj skulle bo i lägenheten, men mannen i 55-årsåldern skulle äga den.
Men enligt misstankarna ska de inte ha fått ihop tillräckligt med pengar. Då ska mannen i 55-årsåldern ha "bemäktigat sig och fört bort", sjubarnspappan, enligt åklagaren.
LÄS MER: Tre anhållna för sjubarnspappas försvinnande
Blod i bilen
Till en början var både pappan och bilen borta.
Polisen gjorde bedömningen att 51-åringen inte höll sig undan frivilligt och inledde en förundersökning om människorov. Bland annat fanns mannens pass kvar i bostaden och mannen hade inte hört av sig till familjen, som han brukar göra.  ​– Vi tror att han är utsatt för någon form av brott, sa kriminalkommissarien Jan-Bertil Cederholm från länskriminalen i Skåne inledningsvis i ärendet.
