Så här har du inte sett Sveriges flygvapen förut


Andreas Göransson




Sverige
I helgen anordnade försvarsmakten sitt årliga evenemang Flygets dag. I år stod Norrbottens flygflottilj F21 och bland annat flög Jas 39 Gripen tillsammans med historiska planet J32 Lansen i storformation.
– Det var mäktigt. Det är första gången som Lansen deltar i en sådan här flygning på länge, berättar Louise Levin, kommunikationschef vid Norrbottens flygflottilj F21.



På Instagram spreds bilder på formationen som bestod av Jas 39 Gripen och dess föregångare J35 Draken, AJS37 Viggen, J29 Tunnan, J32 Lansen, samt "skolflygplanet" SK 60. Flygningen kallas för storformation.

Fantastiskt kul att se grupp och start i grupp med Saab 39, 35, 37, 60, 29, 32 (startordning). @svfmf21 #svfm pic.twitter.com/SSQmyi2AC3 — Ghost One (@72_Sqn)
26 augusti 2017


Vill visa bredden inom försvarsmakten
Som evenemang blev Flygets dag riktigt lyckat. Louise Levin, kommunikationschef vid Norrbottens flygflottilj F21, berättar att man hade cirka 30 000 besökare. – Det här är en dag för alla. Vi vill visa bredden inom den svenska försvarsmakten, vad vi är bra på, vad vi gör enskilt och hur vi jobbar med andra, säger hon.
Louise Levin berättar också att evenemanget fått internationell uppmärksamhet. Bland annat ska brittiska medier ha rapporterat från flygningarna som gjordes tillsammans med nordiska förband – bland annat norska Yellow Sparrows.
"Det var mäktigt"
Flygets dag arrangeras varje år. Förra året var det i Linköping. Formationen som sågs i Norrbotten var dock unik. – Det var mäktigt. Det är första gången som Lansen deltar i en sådan här flygning på länge, berättar Louise Levin.
