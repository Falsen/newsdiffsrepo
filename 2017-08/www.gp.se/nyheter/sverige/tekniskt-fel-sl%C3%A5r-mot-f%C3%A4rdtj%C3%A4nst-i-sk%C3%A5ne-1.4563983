Tekniskt fel slår mot färdtjänst i Skåne


TT




Sverige



Flera hundra personer som beställt färdtjänst och sjukresor i Skåne i går fick vänta förgäves på att någon bil skulle dyka upp. Problemen beror på ett tekniskt fel, som fortfarande är olöst. Skånetrafiken har ingen prognos för när problemet ska vara löst.
- Beställningen fungerar, men när vi sedan skickar köruppdrag till taxibolagen blir det en störning, säger Lars Hellström , affärsområdeschef på Skånetrafiken, till SVT Nyheter Skåne.
Problemen har drabbat beställare runtom i Skåne. Skånetrafiken tipsar om att de som i stället lyckas få tag i en taxi kan få ersättning för det i efterhand.

TT
