Olofsdotter ny svensk ambassadör i USA


TT




Sverige



I dag har regeringen utsett Karin Olofsdotter till ny ambassadör i USA. Det meddelar svenska ambassaden i Washington.
Olofsdotter är utrikesråd för handelsfrågor och kommer att tillträda som ambassadör den 1 september. Tidigare har hon bland annat tjänstgjort vid ambassaden i Washington, ambassaden i Moskva, vid NATO-delegationen och vid EU-representationen i Bryssel. Hon har också varit ambassadör i Budapest och enhetschef för UD:s ministerkansli.
Karin Olofsdotter efterträder Björn Lyrvall och blir Sveriges första kvinnliga ambassadör i USA, enligt SR:s Ekot.
TT
