Fynd kommer inte från en människa


Anders Abrahamsson




Sverige
Ett fynd anträffades i havet i Höllviken i Vellinge kommun i Skåne under torsdagseftermiddagen och polisen misstänkte inledningsvis att det skulle kunna vara en misstänkt mänsklig kroppsdel.
Efter en kriminalteknisk undersökning uppgav polisen senare att fyndet inte kommer från en människa.



Det fynd som under lunchtid på torsdagen gjordes vid en strandkant i Höllviken i Falsterbo i Skåne är inte en mänsklig kroppsdel, uppger polisen under torsdagskvällen.
Inga ytterligare fynd har gjorts vid platsen och avspärrningarna är hävda.
Det finns inget misstanke om brott.
Polisen uppgav inledningsvis att fyndet skulle kunna vara en kroppsdel från en människa och har under eftermiddagen undersökts av kriminaltekniker.
Polisen i region Syd uppgav tidigare att man har underrättade dansk polis om fyndet.
– Om det är ett fynd som kommer köras till rättsläkare för vidare undersökning kommer vi att göra ett dna-test för att se vad det matchar. Det är lätt att dra paralleller i det här läget, men vi vet ingenting mer i nuläget. Vi är fortfarande på platsen och har underrättat dansk polis, sa Åsa Emanuelsson, under torsdagseftermiddagen.
En del av strandkanten och fyndplatsen spärrades under dagen av och dykare från räddningstjänsten skickades till platsen för ytterligare sökarbete.

Muligt fund af kropsdel ud for Falsterbo i svensk farvand. Der er pt. ikke yderligere oplysninger. #politidk https://t.co/WpvGiANQz5 — Københavns Politi (@KobenhavnPoliti)
24 augusti 2017


LÄS OCKSÅ: Bekräftat: Hittade kroppen tillhör Kim Wall
Höllviken ligger på motsatt sida av Öresund där den avlidna svenska journalisten Kim Walls torso anträffades av en manlig cyklist i måndags. Sedan kroppsdelen hittades i måndags har polisen fortsatt att söka efter saknade kvarlevor på både svenskt och danskt vatten.
Polisen i Köpenhamn uppger på sin hemsida att man har informerats om fyndet, men att det ännu är för tidigt att säga om det har någon koppling till deras utredning gällande Kim Walls död.
Köpenhamnspolisen: Forsätter söka vid fyndplatsen
Köpenhamnspolisen uppger också att fortsatta sökningar i vattnet runt platsen där fyndet har gjorts nu genomförs genom att bland annat dyka.
LÄS OCKSÅ: Åklagarens krav: Häkta Madsen misstänkt för mord
Under tisdagen obducerades Kim Walls torso och en rättsmedicinsk undersökning har också gjorts av kroppsdelen. Polisen väntar fortfarande på det färdiga resultatet av undersökningen för att se om den kan fastställa Kim Walls dödsorsak. Att kunna fastställa en dödsorsak kan vara avgörande för att få reda på vad som orsakat hennes död.
Polisen misstänker att ubåtskaptenen Peter Madsen medvetet mördade den svenska kvinnan i hans ubåt någon gång under torsdagskvällen den 10 augusti eller runt midnatt mot fredagen den 11 augusti.
Peter Madsen hävdar själv att en olycka inträffade ombord på hans ubåt, och att han därefter "begravde" den svenska kvinnan i Kögebukten söder om Köpenhamn.
Kim Walls kläder efterlyses
Tidigare under torsdagen gick dansk polisen också ut med en efterlysning av Kim Walls kläder. Kläderna hon bar när hon åkte ut med Madsen i hans ubåt anträffades varken i farkosten när den undersöktes eller i samband med att hennes torso anträffades.
Cyklister, båtfolk och människor som rör sig i Öresund, särskilt runt ön Amagers sydvästra sida, ombeds vara uppmärksamma. När Kim Wall åkte ut med Madsen bar hon en orangeblus som hade ett svartvitt mönster ned till, strumpbyxor och ett par vita tennisskor.
