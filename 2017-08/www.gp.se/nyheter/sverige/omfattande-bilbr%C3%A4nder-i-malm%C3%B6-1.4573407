Omfattande bilbränder i Malmö


TT




Sverige



Många fordon har brunnit på olika platser i Malmö i natt. I ett av fallen har en person gripits misstänkt för mordbrand.
Strax före midnatt larmades polisen till Stensåkersvägen i Oxie utanför Malmö, där flera bilar stod i brand. Fyra bostäder evakuerades på grund av risk för spridning av eld och rök, skriver Kvällsposten. Även en husvagn brann i området under kvällen.
På Oshögavägen brann en hel garagelänga vilket gav skador på 15 fordon. Även där evakuerades bostäderna närmast garaget och flera husägare försökte hindra eldens spridning med egna vattenslangar.
Efter ettiden natten mot söndagen var spridningsrisken över. En 26-årig man greps under natten misstänkt för mordbrand, skriver polisen på sin hemsida.
TT
