Martin Jonsson till våldsam attack i fängelset


Sandra Divinyi




Sverige
Kroppsbyggaren Martin Jonsson, 34, slog ihjäl sin exflickvän Lotta Rudholm, 41, med sina bara händer. Straffet: Fängelse i 18 år.
Men innanför murarna fortsätter våldet.
Efter en attack mot en medfånge har Martin Jonsson nu varnats och tvångsförflyttats till Tidaholmsanstalten.



Tidigt på morgonen den fjärde juni förra året kom ett larmsamtal till SOS. – Jag har slagit min flickvän, det har gått åt helvete, sa Martin Jonsson.
Flickvännen var Lotta Rudholm, 41. När polisen kom till lägenheten i Bromma möttes de av en skakande syn. En av poliserna ropade på polisradion att "det är jävligt illa och vi behöver ambulans fort".
I senare förhör beskrev poliserna "en fruktansvärd hopplöshet". De visste inte vad de skulle göra för att rädda Lotta. När ambulanspersonalen kom till platsen insåg de snart att det enda de kunde göra var att ta Lotta till sjukhus så snabbt som möjligt.
Men Lottas liv gick inte att rädda.
