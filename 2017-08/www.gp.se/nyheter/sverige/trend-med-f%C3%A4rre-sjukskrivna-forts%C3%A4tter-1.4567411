Trend med färre sjukskrivna fortsätter


TT




Sverige



Antalet sjukskrivna fortsätter att minska, enligt nya siffror från Försäkringskassan. Sjukpenningtalet sjunker för sjätte månaden i rad och nu även i samtliga län för både kvinnor och män.
Jämfört med för ett år sedan har sjukpenningtalet minskat med 2,4 procent.
Försäkringskassan framhåller att mycket arbete återstår för att förebygga ohälsa på arbetsplatserna.
"Vi kommer under hösten att intensifiera dialogen med offentliga arbetsgivare som i dag har höga ohälsotal", säger Lars-Åke Brattlund, chef för sjukförsäkringen, i ett pressmeddelande.
I juli låg sjuktalet på 10,5 dagar och därmed ser regeringens mål om 9,0 dagar 2020 ut att vara möjligt att nå.
TT
