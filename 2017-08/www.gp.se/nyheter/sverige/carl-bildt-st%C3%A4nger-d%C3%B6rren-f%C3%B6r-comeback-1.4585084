Carl Bildt stänger dörren för comeback


Sandra Molliver




Sverige
Han har hittills duckat frågat om han kan tänka sig att bli partiledare för Moderaterna igen. I Expressens program Bara Politik frågades Carl Bildt ut om eventuella partiledarambitioner – men visade sig inte vara intresserad av posten.



45 procent av de moderata sympatisörerna vill se Carl Bildt som ny partiledare för Moderaterna, enligt en undersökning av DN/Ipsos. Men hittills har Carl Bildt undvikit att svara på frågan om han kan tänka sig att leda Moderaterna igen.
Den nya partiledaren ska väljas på en extrainsatt stämma den 1 oktober efter att Anna Kinberg Batra lämnade sin post.
LÄS MER: Ny undersökning: Bildt favorit att ta över
Även den tidigare försvarsministern Mikael Odenberg har pekats ut som möjlig framtida partiledare, men bland väljarkåren i helhet är han långt mindre populär än Bildt. Bara 7 procent vill se Odenberg som partiledare för Moderaterna, jämfört med 26 procent för Carl Bildt. Mikael Odenberg har medgett att han står till förfogande till partiledarposten.
I Expressens program Bara Politik erkänner Bildt dock att han inte är intresserad av partiledarposten – även om han är beredd att hjälpa Moderaterna på andra sätt.
– Jag tror att det finns saker som jag gärna skulle vilja göra. Jag vill hjälpa Sverige, säger han i programmet.
LÄS MER: M i Göteborg: "Klart att det skadar partiet"
