Regeringen omlokaliserar myndigheter - en till Göteborg

Jules Attar



Sverige
Sju myndigheter kommer helt eller delvis flyttas från Stockholm.
– Under alltför lång tid har det funnits en tydlig trend av centralisering till Stockholm, säger statsminister Stefan Löfven (S).



Vid en presskonferens i Katrineholm presenterade statsminister Stefan Löfven och civilminister Ardalan Shekarabi sina planer.  Först ut är Strålskyddsmyndigheten, som får 120 nya arbetstillfällen i Katrineholm. Den flytten ska vara klar i november 2018.
Statsministern kritiserade samtidigt den tidigare borgerliga regeringen för ett allt för stort fokus på Stockholm.  – I dag presenterar vi den största omlokaliseringen av statliga myndigheter från Stockholm till andra delar av landet på över ett decennium.
Myndigheten för kulturanalys flyttar till Göteborg. Den har i uppgifter att utvärdera och analysera av effekter och förslag på kulturområdet. Flytten ska vara klar i oktober 2018. Totalt handlar det om 13 arbetstillfällen.
Sedan tidigare är det klart att jämställdhetsmyndigheten inrättas i Göteborg. Där handlar det om 75 tjänster och flytten ska vara klar i januari 2018.  – Sverige är ett fantastiskt land och vi ska hålla ihop, avslutar statsministern.
Förslaget ligger i linje med landsbygdskommitténs förslag från januari i år.
