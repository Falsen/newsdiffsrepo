USA: Kärnvapenstopp hotar samarbete


TT




Sverige



USA varnar svenska regeringen för konsekvenserna av att underteckna en FN-konvention om att avveckla världens alla kärnvapen, rapporterar Svenska Dagbladet. Det svensk-amerikanska samarbetet på försvarsområdet försvåras om konventionen skrivs under, enligt ett hemligstämplat brev som amerikanske försvarsministern James Mattis skickat till sin svenske kollega Peter Hultqvist.
I juli var Sverige ett av 122 länder som röstade för FN-konventionen, som öppnas för undertecknande den 20 september. Alla kärnvapenstater, inklusive USA, bojkottade processen.
Även Frankrike och Storbritannien har via diplomatiska källor varnat för att Sveriges samarbete med Nato hotas, skriver Dagens Nyheter.
- Det här innebär att den nuvarande svenska säkerhetspolitiken inte kan fullföljas, säger en av tidningens källor.
TT
