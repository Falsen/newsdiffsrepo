Legitimation för kuratorer föreslås


TT




Sverige



Regeringen vill införa en legitimation för kuratorer och skickar nu ut ett förslag på remiss. Syftet är att öka patientsäkerheten och få en högre kvalitet.
Enligt förslaget skulle kuratorers legitimerade yrkestitel bli hälso- och sjukvårdskurator.
"Det är viktigt för att tydliggöra den centrala roll kuratorerna spelar i arbetet mot psykisk ohälsa", säger socialminister Annika Strandhäll (S) i ett pressmeddelande.
Förhoppningen är också att en legitimation ska leda till en mer likformig kompetens över landet.
Regeringen föreslår att systemet ska träda i kraft den 1 januari 2019.
TT
