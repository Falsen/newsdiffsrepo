Enköpingsbor uppmanas att koka vatten


TT




Sverige



Boende i Enköpings kommun uppmanas att koka dricksvattnet efter att prover visat på bakterier i vattnet i flera områden, skriver lokala medier.
- Vi har fått otjänligt vatten på delar av vårt dricksvattennät, så vi har gått ut med kokningsrekommendationer för det som kallas högzonen och ett antal kransorter, säger VA-chefen Danielle Littlewood, till SVT Nyheter Uppsala.
Kommunen gick ut med informationen runt lunchtid och även ett "Viktigt meddelande till allmänheten" (VMA) har skickat ut via Sveriges Radio och Sveriges Television.
Vad som kan ha orsakat föroreningarna i vattnet vill inte VA-chefen svara på innan hela bilden är klar. Men han betonar att det inte är livsfarligt att dricka vattnet.
- Vi har kollat med smittskyddsläkare och man kan bli magsjuk av bakterierna, men är man frisk och kry så märker man troligen inte ens av det. Är man osäker rekommenderar vi att man hör av sig till 1177, säger Littlewood till SVT.
Områden som drabbats är: Enköping, Skolsta, Grillby, Haga, Hjälsta, Säva, Lillkyrka och Örsundsbron, skriver Enköpings kommun på sin hemsida.
TT
