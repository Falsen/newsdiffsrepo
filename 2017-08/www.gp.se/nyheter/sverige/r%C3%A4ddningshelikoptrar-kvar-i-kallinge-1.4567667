Räddningshelikoptrar kvar i Kallinge


TT




Sverige



Kallinge i Blekinge ska fortsatt vara Sjöfartsverkets bas för räddningshelikoptrar i sydöstra Sverige. Nu har verket beställt en ny, egen hangarbyggnad på Blekinge flygflottiljs område, rapporterar Sydöstran.
Planen är att den ska stå klar för användning 2019. Diskussionen om räddningshelikoptrarnas stationering har pågått länge och exempelvis Kalmar har pekats ut som ett möjligt alternativ.
- Det finns inga planer på någon annan lokalisering än Ronneby, säger Daniel Lindblad, pressansvarig på Sjöfartsverket, till tidningen.
TT
