Kollegorna i Alliansen reagerar på avgångsbeslutet

Michaela Karlén



Sverige
Allianskollegorna säger adjö till Anna Kinberg Batra. Deras gemensamma röst uttrycker ledsamhet inför att Moderaternas och Alliansens ledare ska avgå, samtidigt som de tackar för hennes arbete.



När Anna Kinberg Batra på fredagsmorgonen meddelade att hon tänkte avgå som Moderaternas partiledare reagerade hennes Allianskollegor. Centerpartiets partiledare Annie Lööf tackade henne på Twitter.
”Tack Anna för gott samarbete dessa tre år, du har en varm personlighet med ett starkt driv”.
På Instagram publicerade hon en längre text. Där uttrycker hon sin uppskattning för Moderaternas partiledares arbete och hennes personlighet.
”Jag har verkligen uppskattat att samarbeta med Anna, inte minst för att jag fått lära känna den varma person hon är. Anna är en ledare med ett mycket starkt driv, som alltid jobbar stenhårt för att nå sina mål. Jag önskar henne all lycka i framtiden och att moderaterna hittar trygghet framåt så Alliansen kan samla sig inför valåret".








A post shared by Annie Lööf (@annie_loof) on Aug 25, 2017 at 1:11am PDT




Hon kommenterade även senare att det är tråkigt att det har blivit ett personfokus.
– Turbulens i olika Allianspartier gör att det blir fokus på person och inte politik. Jag tycker att det är beklagligt att det varit så otroligt mycket fokus på person, säger Annie Lööf.
"Kuppmakarna gör det lätt för sig"
Jan Björklund, Liberalernas partiledare, uttrycker ledsamhet över situationen och tackade henne.
”Beklagar att Anna känner sig tvingad avgå. Känner stor respekt för henne, efter nära tre års nära samarbete. Tack Anna!”


Beklagar att Anna känner sig tvingad avgå. Känner stor respekt för henne, efter nära tre års nära samarbete. Tack Anna! — Jan Björklund (@bjorklundjan)
August 25, 2017



Han kritiserar, likt Annie Lööf, de som har krävt hennes avgång för att ha gjort saken till en personfråga.
– Kuppmakarna gör det väldigt lätt för sig. De gör det här till en personfråga, vilket det inte alls är, säger Jan Björklund till TT.
Partiledaren respekterar beslutet
Kristdemokraternas partiledare Ebba Busch Thor beklagar även hon avgångsbeskedet. På Instagram skriver hon:
"Jag är ledsen över att tappa Anna som kollega, men jag respekterar också hennes beslut att lämna partiledarskapet".








A post shared by Ebba Busch Thor (@buschebba) on Aug 25, 2017 at 12:58am PDT




Hon säger även att hon också har uppskattat att ha Anna Kinberg Batra som arbetskamrat.
"Anna har att kommit bli en kär vän och uppskattad kollega. Hon är en varm person och en noggrann och gedigen politiker. Hon har ett genuint engagemang för att nästa generation ska få en bra utbildning och ha möjlighet att stå på egna ben som vuxna...”
Hon sa sedan också att det fokuseras för mycket på politiska spel, som kan vara brutala.
– Vi får återigen fokus på personfrågor, strategi och spel i stället för den reformagenda som behövs, och det är självklart dåligt. Politiken är i många delar brutal, och det har vi fått ytterligare ett kvitto på här, säger hon om det sätt som Anna Kinberg tvingats bort på.
Partisekreterarna beundrar AKB
Även några Allianspartiernas partisekreterare har uttalat sig om partisekreterarens avgång på sociala medier. Kristdemokraternas partisekreterare Acko Ankarberg Johansson tackade Anna Kinberg Batra i en tweet.
”Beundransvärd. Tack Anna Kinberg Batra för ditt engagerade arbete för Alliansen och för ett bättre Sverige.” skriver hon.


Beundransvärd. Tack Anna @KinbergBatra för ditt engagerande arbete för Alliansen och för ett bättre Sverige. — Acko Ankarberg J (@AckoAnkarberg)
August 25, 2017



Michael Arthursson, Centerpartiets partisekreterare retweetade det uttalandet och skrev även själv att han tycker Anna Kinberg Batra slutar när hon är som bäst.
”Riktigt starkt framträdande av Anna Kinberg Batra. Så tråkigt att hon tvingas avgå. Hon slutar verkligen med flaggan i topp” skriver han.


Riktigt starkt framträdande av Anna Kinberg-Batra. Så tråkigt att hon tvingas avgå. Hon slutar med verkligen med flaggan i topp. — Michael Arthursson (@MicArtur)
August 25, 2017
