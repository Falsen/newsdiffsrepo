Kvinna fasttejpad vid rån i bostaden


TT




Sverige



Polisen larmades till en bostad i Limhamn i Malmö i går kväll där en kvinna ska ha blivit rånad och fasttejpad av två maskerade män, rapporterar lokala medier. Händelsen utreds som grovt rån.
- De tillgriper kontanter, smycken och en klocka. Det rör sig om ett större godsvärde, uppemot tiotusentals kronor, säger Nils Norling, presstalesperson vid Malmöpolisen, till nyhetssajten 24 Malmö.
Kvinnan tog sig själv loss och larmade polisen.
- Hon verkar inte vara allvarligt fysiskt skadad. Ambulans har varit på plats men hon har inte behövt följa med, säger Nils Norling till Sydsvenskan.
En teknisk undersökning av bostaden ska göras. Ingen person har gripits.
TT
