Gratis kollektivtrafik på sommarlovet


TT




Sverige



Nästa sommarlov blir kollektivtrafiken gratis för skolungdomar från årskurs 6 i grundskolan till årskurs 2 på gymnasiet. Ett statligt bidrag ska ge avgiftsfria resor i den lokala kollektivtrafiken under lovet.
"Alla barn har rätt till ett bra sommarlov, oavsett om föräldrarna har mycket eller lite pengar. Därför satsar vi nu på avgiftsfri kollektivtrafik på sommarloven. När kompisarna tar bussen för att bada ska inte den som har föräldrar med lite sämre ekonomi behöva stanna hemma." säger Jonas Sjöstedt (V) i ett pressmeddelande.
Samtidigt byggs sommarlovsstödet ut till att gälla alla lov. Lovstödet betalas ut till kommuner som erbjuder avgiftsfria lovaktiviteter för barn i åldrarna 6 till 15 år.

TT
