Annie Lööf vill sluta vårdklyfta


TT




Sverige
Annie Lööf fokuserar i sitt sommartal på vikten av att kunna lita på sjukvården, om vikten av en nära och tillgänglig vård i hela landet, barns och ungas utsatthet och växande köer. Centern lyfter åter förslaget om en tillgänglighetsmiljard för att korta köer.



- Inte minst har sommaren visat många prov på hur ansträngd situationen är. Små barn tvingas vänta, i för dem och inte minst föräldrarna, outhärdliga timmar, i ångestfyllda dagar, på hjärtoperation. För att det råder brist på specialistsjuksköterskor, säger Annie Lööf vid talarpodiet på Hasselbacken i Stockholm när hon målar en bild av läget i den svenska vården.
Hon säger att Centern vill att fler läkare ska få starta privatpraktik och att gränserna för hur länge man får vänta ska skärpas. Det krävs för en rättvis vård i hela landet, anser hon.
- Stefan Löfven borde säga samma sak om vården som om den svenska modellen; vården ska utvecklas, inte avvecklas, säger hon.
Hon säger också att värderingar spelar roll i en omvälvande tid. Hon beskriver en tid där terrorister mördar oskyldiga och högerextrema hetsar och hatar, och att det kräver en kraftfull motståndsrörelse mot extremism.
- Stå upp, stå pall. Anständigheten behöver er, säger Annie Lööf.
TT
