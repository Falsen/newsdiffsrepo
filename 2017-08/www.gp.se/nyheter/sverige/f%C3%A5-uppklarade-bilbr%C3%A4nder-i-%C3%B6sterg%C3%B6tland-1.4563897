Få uppklarade bilbränder i Östergötland


TT




Sverige



Över 200 bilar har brunnit i Östergötlands sedan början av 2016, rapporterar P4 Östergötland. Från första januari till sista juli har det varit 69 bilbränder, jämfört med 95 under samma period förra året. Flest bilar har stått i brand i Norrköping, i bland annat Hageby, totalt 81 stycken sedan 2016.
Men det är väldigt ovanligt att fallen blir lösta. Förra året fick polisen tag på tre misstänkta och i år har inte en enda hittats.
- I de flesta fallen finns det väldigt få vittnen till just bilbränderna. Och de vittnen vi får fram lämnar diffusa signalement, så det är svårt att knyta till en person, säger inspektör Michael Persson till kanalen.
Enligt honom försvåras arbetet av att de flesta av bränderna sker nattetid då inte så många är vakna.
- Man upptäcker det först när det börjar brinna, säger Persson.
TT
