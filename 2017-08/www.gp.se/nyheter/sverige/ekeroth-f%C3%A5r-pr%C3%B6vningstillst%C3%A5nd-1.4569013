Ekeroth får prövningstillstånd


TT




Sverige
Kent Ekeroth som fälldes för ringa misshandel får prövningstillstånd i hovrätten, uppger Svea hovrätt.
Hovrätten skriver att den kommer att pröva om åtalet är styrkt och om målsäganden ska få skadestånd.



Kent Ekeroth (SD) dömdes för ringa misshandel efter ett bråk i krogkön vid Stureplan i Stockholm.
Han dömdes att betala 38 400 kronor i dagsböter och därefter överklagade Ekeroth domen.
Nu har hovrätten meddelat honom prövningstillstånd.
Hamnade i bråk
Det var den 24 november i fjol som han hamnade i bråk med en annan man i krogkön och ska ha slagit honom i ansiktet.
Åkalagaren lämnade in sin stämningsansökan under fredagen. Bevisningen består främst av vittnesmål.
Är vittnenas uppgifter den tyngsta bevisningen?
– Det tycker jag och även vad målsägaren säger och till viss del även Kent Ekeroths egna uppgifter också, säger chefsåklagare Lena Kastlund.
Men det finns också en övervakningsfilm.
– Det är tyvärr lite dålig vinkel på den så man ser inte riktigt exakt vad som händer. Men man ser vissa delar av det, hur Kent Ekeroth går fram mot den här kön och att det händer något och så, vissa rörelser. Jag kan inte säga att den är säkert bra. Det är därför jag har åberopat flera vittnen som har sett det.
LÄS MER: Kent Ekeroth lämnar SD-post
Nekades på grund av fylla
Målsägande uppgav att han hade sett Ekeroth stå och argumentera med vakterna som inte hade släppt in honom.
"Han passerade mig och då så la jag en kommentar i stil med, "var det kul med järnrören", varpå han då kommer fram till mig, på ett uppkäftigt vis, och lägger någon kommentar, tar tag i mig och slår till mig på, i ansiktet", har målsägande sagt i förhör med polisen.
Entrévärden som nekade Ekeroths sällskap inträde uppgav att de hade svårt att ta ett nej. De ska även ha försökt betala "under bordet" för att få komma in, enligt vakten.
De uppges ha nekats inträde på grund av fylla och för att de inte fanns med på krogens lista. Han berättade vidare att Ekeroth hade varit aggressiv även efter händelsen.
LÄS MER: SD-topp har polisanmälts för misshandel
Får prövningstillstånd
I november dömdes Kent Ekeroth för ringa misshandel efter ett bråk i krogkön vid Stureplan i Stockholm.
Han dömdes att betala 38 400 kronor i dagsböter och därefter överklagade Ekeroth domen.
Under fredagen har hovrätten meddelat honom prövningstillstånd.
Annika Norée är docent i straffrätt vid Stockholms universitet. Hon menar att det är ovanligt att en dom om ringa misshandel prövas i hovrätten.
- Även om jag inte kan säga hur pass ovanligt det är så är det vanliga att det stannar i tingsrätten när det handlar om dagsböter, säger hon.
Kent Ekeroth blev invald i riksdagen 2010 och har varit ledamot av justitieutskottet. Han ersattes dock på den posten redan innan tingsrättens dom tillkännagavs.
Inför tingsrättens dom sade Sverigedemokraternas gruppledare Mattias Karlsson att partiet kommer att uppmana Ekeroth att lämna riksdagen om domen vinner laga kraft.
GP har sökt Kent Ekeroth för en kommentar.
