Borta var hemma


TT




Sverige



En äldre dam på ett äldreboende i Ersboda kan konsten att ligga lågt.
När hon i fredags anmäldes försvunnen av personalen på boendet drogs det igång en rejäl sökinsats och patruller sökte igenom hela området – och lite till, eftersom damen beskrevs som "rask trots rullator", skriver Västerbottens-Kuriren.
Trots sökinsatserna hittades inte damen, så ett signalement gick ut till allmänheten. Inga napp.
Till slut återfanns hon – på äldreboendet.
Kvinnan hade varit hemma på boendet hela tiden och bara hälsat på i någon annans rum.
TT
