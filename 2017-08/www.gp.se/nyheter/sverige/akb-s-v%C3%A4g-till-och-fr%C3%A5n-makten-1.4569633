AKB:s väg till – och från – makten


Agneta Willung




Sverige
Anna Kinberg Batras väg till makten var knappast spikrak. Och något hon aldrig tillåtits glömma är uttalandet om lantisar.



Anna Kinberg Batra är född 1970 och gick med i MUF som 13-åring.  1993: blev hon politiskt sakkunnig hos Carl Bildt.  1995-96: politisk sekreterare för M i Europaparlamentet.  1998: M hade just dragit igång en personvalskampanj och MUF samlade in pengar för att få väljarna att kryssa in Anna Kinberg Batra. Hon behövde 15 000 kryss, men fick bara 2 600. Bidragande orsak tros ha varit hennes uttalande "stockholmare är smartare än lantisar" i Rapport. Youtubeklippet med kommentaren har fram till nu visats över 520 000 gånger.   2002: misslyckades än en gång med att komma in i riksdagen.  2006: blir ordinarie riksdagsledamot och dessutom gruppledare för M i riksdagen 2010-2015.  2014, september: Alliansen förlorar regeringsmakten och M gör en kraftig valförlust. Fredrik Reinfeldt deklarerar att han avgår som både statsminister och partiledare.
2014, december: Anna Kinberg Batra är nominerad till partiledare och M:s representant när Decemberöverenskommelsen presenteras. Regeringspartierna och Alliansen har gjort upp för att stänga ute Sverigedemokraterna.  2015, januari: Anna Kinberg Batra väljs till partiledare.  2015, oktober: under våren och sommaren har Decemberöverenskommelsen krackelerat och nu faller den, efter att KD och M förklarat att de lämnar den. Senare i månaden enas S, MP, M, C, L och KD om en skärpt migrationspolitik.
2016: M fortsätter med flera förslag i samma riktning, till exempel att begränsa välfärdsförmånerna för asylsökande och nyanlända, höja kraven för medborgarskap och AKB pratar om "svenska värderingar" i sitt nationaldagstal.
2017, januari: AKB meddelar att M är berett att börja göra upp med SD i riksdagens utskott, samtidigt som hon "fortfarande anser att SD är ett rasistiskt parti". Efter det rasar M i opinionsmätningarna.
2017, mars: lokala moderatpolitiker börjar kräva Kinberg Batras avgång.  2017, augusti: Elva länsförbund har anslutit till upproret mot AKB och hon meddelar på en presskonferens att hon avgår.
