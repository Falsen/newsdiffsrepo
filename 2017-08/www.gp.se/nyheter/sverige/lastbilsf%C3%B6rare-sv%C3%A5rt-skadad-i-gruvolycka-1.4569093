Lastbilsförare svårt skadad i gruvolycka


TT




Sverige



En lastbilsförare har skadats i en olycka i LKAB:s gruva i Kiruna. En lastbil körde in i en bergvägg i gruvan, varpå föraren klämdes fast i fordonet. Först efter ett långvarigt räddningsarbete kunde personen komma loss.
Enligt LKAB togs föraren till sjukhuset i Kiruna med ambulans och transporterades senare med ambulansflyg till Norrlands universitetssjukhus i Umeå.
- Personen är allvarligt skadad, säger Maritha Mossberg, kommunikatör vid LKAB.
Polisen utreder händelsen som en trafik- och arbetsplatsolycka. Även LKAB ska utreda olyckan.
TT
