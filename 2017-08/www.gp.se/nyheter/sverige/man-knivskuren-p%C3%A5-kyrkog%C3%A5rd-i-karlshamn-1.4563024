Man knivskuren på kyrkogård i Karlshamn


TT




Sverige



En man i 25-årsåldern blev skuren eller huggen med ett vasst föremål på Hvilans kyrkogård i Karlshamn. Han hamnade i bråk med en pojke som sedan sprang från platsen. Larmet kom in klockan 18.14.
- Det jag vet om ärendet är att det har varit någon form av bråk och att en person ska ha blivit knivskuren, säger Henrik Johansson, inre befäl hos Kristianstadpolisen, till SVT Blekinge.
Den skadade är förd till sjukhus med ambulans. Det är oklart hur allvarliga skador han har.
- Skadorna har varit mer än skärskador, det är stickskador, men exakt hur han mår har jag ingen information om, säger Åsa Emanuelsson, polisens presstalesperson i region Syd.
Senare kunde en misstänkt gärningsman gripas av polisen. Han är i 15-årsåldern och är misstänkt för försök till dråp, skriver polisen på sin hemsida.
Brottsplatsen är avspärrad och polisens tekniker har undersökt området.
TT
