Försvunnen pojke hittad


TT




Sverige



En nioårig pojke anmäldes tidigare under morgonen försvunnen från Mobackens camping i Skellefteå. Han var vid 10.30-tiden åter hos sina föräldrar, skriver polisen på sin hemsida.
- Föräldrarna anmälde honom försvunnen och de har själva varit ute och letat, sade Ann-Christin Johnsen, kommunikatör på polisen i region Nord, till TT.
Sökinsatsen efter pojken var stor och polisen letade i närområdet kring campingen med bil, mc och cykel. Även hundförare var inkallade.
TT
