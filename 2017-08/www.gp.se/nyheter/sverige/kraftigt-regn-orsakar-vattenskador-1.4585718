Kraftigt regn mattas av under dagen


TT




Sverige
Kraftigt regn föll i natt och det fortsätter under dagen – stråk med regn och åska drabbar stora delar av Götaland och södra Svealand.



Uppemot 35 millimeter regn väntas falla i det kraftiga regnvädret som drar bort under dagen.
- Det mesta av regnet har ju redan kommit, men det är kraftiga stråk som just nu ligger från östra Småland upp över Östergötland och vidare upp mot Svealand, säger meteorologen Sandra Andersson.
I kväll väntas det vara fortsatt regnigt på många håll i Svealand och södra Norrland. Nytt regn drar sig in västerifrån över mellersta Sverige.
- Men det handlar inte om lika stora mängder, säger Andersson och berättar att det från eftermiddagen blir uppehåll på det flesta håll Götaland.
Fyra vattenskadade källare i Tenhult utanför Jönköping fick tömmas av räddningstjänsten under natten.
- Vi har pumpat ut, det har slutat regna där så vi har kunnat rensa lite brunnar och kört lite vattendammsugare, säger Richard Lindqvist, inre befäl räddningstjänsten Jönköping.
TT
