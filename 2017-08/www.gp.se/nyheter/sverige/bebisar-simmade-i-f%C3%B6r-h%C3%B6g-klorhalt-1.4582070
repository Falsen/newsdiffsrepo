Bebisar simmade i för hög klorhalt


TT




Sverige



Mer än 160 personer, runt hälften barn, har fått bada i alltför höga klorhalter i Iggesunds badhus barnbassäng. Bland annat var bassängen öppen för babysim, rapporterar Hela Hälsingland.
- Ett 80-tal barn med föräldrar deltog under måndagen i babysim och utsattes för de höga klorvärdena. Det är naturligtvis oerhört beklagligt och jag förstår att många föräldrar är oroliga, säger kommunchefen Bengt Friberg, till tidningen.
Klorhalter över gränsvärdet tillsattes på grund av att mätutrustningen visade fel.
De höga halterna upptäcktes efter babysimmet i måndags.
- Vi vet att några barn hostade och hade irritation i ögonen och det var hudrodnad på några barn. Det luktade också klor i lokalen och då slog personalen larm till tekniska förvaltningen som sköter driften av badhuset, säger Bengt Friberg.
Barnbassängen kommer nu att hållas stängd i några dagar.
TT
