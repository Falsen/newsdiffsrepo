Man knivskars när han rånades


TT




Sverige



En man har knivskurits i samband med att han rånades i Kista i nordvästra Stockholm. Tre yngre män tvingade av honom koden till hans uttagskort och höll kvar honom medan uttaget gjordes.
- I samband med det har han blivit knivskuren i ena benet, säger Sven-Erik Olsson, presstalesperson för polisen.
Han uppger att ingenting tyder på att offret fått livshotande skador.
Efter rånet sprang de tre förövarna i riktning mot Husby men ingen har kunnat gripas.
En anmälan om grovt rån har upprättats.
TT
