Muf vänder Anna Kinberg Batra ryggen


Josefine Olausson




Sverige
Under onsdagseftermiddagen har Moderata ungdomsförbundet (Muf), krävt att partiledare Anna Kinberg Batra avgår.
– Det var ett långt samtal med många resonemang åt båda hållen, men mötet avslutades med att samtliga tyckte att Anna Kinberg Batra har ett lågt förtroende, säger Pontus Båth.



Kravet kommer efter att länsförbundet i Stockholm tidigare under onsdagen gått ut med samma krav.
Benjamin Dousa, Muf:s ordförande, höll under tisdagskvällen telefonmöte med förbundsstyrelsen och 25 distriksordföranden. För Dagens Nyheter berättar han att det under mötet blev en överväldigande majoritet som tyckte att de skulle gå ut med ett avgångskrav.
Han har också riktat kritik mot partiledarens sätt att agera, bland annat i samband med regeringskrisen i somras och misstroendeförklaringarna mot tre S-stasråd.
– Vi borde inte ha gått med på den typ av misstroendebingo som man har gjort nu. Mycket av det som kommit ut från partiet har inte varit särskilt genomtänkt. Om man gör anspråk att leda ett helt land måste man fundera på hur statsministern och svenska folket att agera, säger Benjamin Dousa till Dagens Nyheter.
Pontus Båth: "Samtliga tyckte att Anna Kinberg Batra har ett lågt förtroende"
Även Pontus Båth, ledamot i förbundsstyrelsen Muf kommenterar uppgifterna:
– Jag deltog på ett förbundsstyrelsemöte där vi gav presidiet i uppdrag att kunna fatta ett beslut av Anna Kinberg Batras eventuella avgång om det krävdes. Det var ett långt samtal med många resonemang åt båda hållen, men mötet avslutades med att samtliga tyckte att Anna Kinberg Batra har ett lågt förtroende. Benjamin Dousa med presidiet fick mandat att fatta det slutgiltiga beslutet att kräva Anna Kinberg Batras avgång, säger Pontus Båth till GP.
LÄS MER: Västsverige står bakom partiledaren
"Stort parti med många åsikter"
Den 12-15 oktober håller Moderaterna arbetsstämma, men partiledarfrågan står inte på dagordningen. Det innebär att Anna Kinberg Batra måste själv välja att kliva åt sidan för att en ny partiledare ska väljas.
Partisekreteraren Anders Edholm har tidigare kommenterat att Anna Kinberg Batra är den som kommer att leda Moderaterna i valet 2018:
"Vi är ett stort parti, med olika åsikter och det är tråkigt att några kommunpolitiker fokuserar på avgångskrav när vi bör fokusera på att vinna förtroende. Självklart finns det en oro när det inte går bra i opinionen, men det är uppenbart att Anna Kinberg Batra har växlat upp och att vi som parti arbetar för fullt för att vinna fler väljares förtroende", har han skrivit till TT.
LÄS MER: Anna Kinberg Batra: "Jag tänker inte avgå"

GP har sökt Benjamin Dousa.
