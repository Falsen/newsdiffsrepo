Åtalas för hets mot folkgrupp på Facebook


TT




Sverige



En 42-årig man från Malmö har åtalats för hets mot folkgrupp för kommentarer han skrivit på Facebook.
Mannen kommenterade i Facebook-gruppen "Stå upp för Peter Springare", en grupp som nu heter "Stå upp för Sverige", i samband med ett inlägg om ett våldtäktsfall där en ung flicka våldtogs av två pojkar.
Enligt åklagaren skrev mannen nedsättande, kränkande och hotfulla inlägg samt avslutade kommentarerna med en vapenikon.
Kommentaren skrevs den 8 mars i år, skriver Nerikes Allehanda.
TT
