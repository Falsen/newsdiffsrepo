Älgjägare skjuter frivilligt på jaktstarten


TT




Sverige



Älgjakten senareläggs av vissa jaktlag, som tagit fasta på att älgarna är brunstiga längre än vad man tidigare trott. SLU-forskaren Jonas Malmsten talar om en gräsrotsrörelse, framför allt i Götaland.
- Ja, det är nästan som en underjordisk gräsrotsrörelse som arbetar för det här ideellt och med starka känslor, säger Jonas Malmsten vid Sveriges Lantbruksuniversitet till P4 Halland.
När jakten får inledas fastställs i jaktförordningen, men det är inget som hindrar att jägarna väntar. Lars Skoglund, ordförande i älgsköteselområde i Södra Fjäre i norra Halland, tycker inte att det känns bra att skjuta älgar under parningsperioden. I hans jaktlag kommer starten därför att skjutas upp från och med nästa år.
- Det spelar roll för älgarnas fortplantning och framåtriktning, säger han till radion.
TT
