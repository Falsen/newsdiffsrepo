Riskfyllt att stå mycket på jobbet


TT




Sverige



Män som står eller går mer än sex timmar om dagen på jobbet löper större risk än andra att behöva opereras för ljumskbråck. Om de kan minska gåendet och ståendet till mindre än fyra timmar om dagen minskar risken med 30 procent visar en dansk studie, skriver Arbetet.
I studien undersöks förekomsten av ljumskbråck hos nästan 18 000 danska män i olika yrken. Oberoende av yrke så löper de män som står mer än sex timmar större risk att drabbas av ljumskbråck som kräver operation. De opereras också sex till sju år tidigare än män med mindre aktiva jobb.
TT
