Olycka på Borås djurpark – en till sjukhus

Caroline Lundgren



Västsverige
En kvinna har förts till sjukhus efter att ha skadat sig i en arbetsplatsolycka på Borås djurpark.



Strax innan klockan tio på torsdagen inkom larm om att en kvinna skadat sig i en olycka på Borås djurpark. Polis och ambulans kallades till platsen.
– Kvinnan har på något vis sågat sig i handen, säger Tommy Nyman, presstalesperson vid polisen i Region Väst.
Kvinnan har förts med ambulans till sjukhus. Det är ännu oklart hur pass allvarlig skadan är.
