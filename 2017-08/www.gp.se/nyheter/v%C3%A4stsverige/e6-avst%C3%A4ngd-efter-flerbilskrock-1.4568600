E6 avstängd efter flerbilskrock – en till sjukhus


Johan Andreasson




Västsverige
En person har förts till sjukhus efter en flerbilskrock på E6. Vägen är avstängd i norrgående riktning genom Kungälv.



Vid elvatiden under fredagsförmiddagen krockade flera bilar vid Rollsbomotet på E6 i Kungälv, uppger SOS alarm. Enligt Trafikverket har vägen stängts av i norrgående riktning till följd av olyckan.
– Tre bilar som kolliderat och det är helstopp i trafiken. Vi är på plats och försöker hjälpa till med bärgning, säger Sanna Lagerqvist, vakthavande befäl vid polisen i region Väst.
Trafikstopp
Trafiken kunde släppas på vid 12.20, men innan dess fick trafikanter välja andra vägar.
– Samtliga bilar ska bärgas. Jag har inget om personskador än, sade Sanna Lagerqvist.
Vid lunchtid uppgav SOS Alarm att en person förts till sjukhus efter olyckan, men ännu kunde inget sägas om skadeläget.
Alla ska bärgas
För närvarande pågår bärgningsarbete på de tre bilar som kolliderat.
– Bärgningsbilen har precis kommit till platsen och vi håller avspärrningarna så att de kan jobba, säger Christoffer Gottlieb, insatsledare vid Bohus räddningstjänstförbund.
Räddningstjänsten uppger också att trafiken förmodligen kommer att kunna släppas på inom kort.



Texten uppdateras.
