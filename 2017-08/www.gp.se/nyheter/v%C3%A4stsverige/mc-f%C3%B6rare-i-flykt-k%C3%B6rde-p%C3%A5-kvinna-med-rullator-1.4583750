Mc-förare i flykt - körde på kvinna med rullator


Anders Abrahamsson




Västsverige
Två personer har flytt på en mc efter en dramatisk trafikolycka utanför Lysekil.
Enligt räddningstjänsten är två motorcyklar och en personbil inblandad i olyckan.
En av motorcyklarna ska också har kört på en rullator vilket fick en äldre kvinna att falla till marken.



Olyckan inträffade i Brastad i Lysekils kommun vid 13.30-tiden på onsdagseftermiddagen.
Lars Samuelsson är insatsledare vid räddningstjänsten i Brastad.
– Det är en personbil, två motorcyklar och en rullator inblandade. En av motorcyklarna har touchat en rullator som en äldre kvinna var ute och gick med. I samband med detta faller hon i backen. Hon ska inte vara skadad utan har fått hjälp från ambulanspersonal för att ta sig hem, säger Lars Samuelsson.
Insatsledaren berättar fortsatt att en mc ligger kvar vid olycksplatsen.
– Den andre har två personer lämnat olycksplatsen på, säger Lars Samuelsson.
Vad Samuelsson förstår startade flerfordonskrocken med att minst en av motorcyklar krockade med en personbil - efter det ska kvinnan med rullator ha blivit påkörd av en av motorcyklarna på en gångbana intill vägen.
Flera personer vittnar för GP om ett stort räddningspådrag med flera ambulanser och brandbilar vid platsen.
Polisens presstalesman Stefan uppgav strax innan klockan 14.00 att även polisen var på väg till Brastad. Vid den tidpunkten hade Gustafsson inga detaljer om hur olyckan hade gått till och gällande vad som inträffat.
