E6 avstängd efter flerbilskrock – en till sjukhus


Johan Andreasson




Västsverige
En person har förts till sjukhus efter en flerbilskrock på E6. Vägen är nu öppen igen efter att den, till följd av olyckan, var avstängd i norrgående riktning genom Kungälv.



Vid elvatiden under fredagsförmiddagen krockade flera bilar vid Rollsbomotet på E6 i Kungälv, uppgav SOS alarm.
Vägen var avstängd i norrgående riktning till följd av olyckan och skapade långa köer.
– Tre bilar som kolliderat och det är helstopp i trafiken. Vi är på plats och försöker hjälpa till med bärgning, sade Sanna Lagerqvist, vakthavande befäl vid polisen i region Väst.
Ett bärgningsarbete pågick för att få bort de tre bilarna som hade kolliderat från vägen. Vid 12:20 kunde trafiken släppas förbi igen.
En till sjukhus
Vid lunchtid uppgav SOS Alarm att en person förts till sjukhus efter olyckan, men ännu kunde inget sägas om skadeläget.
– Samtliga bilar ska bärgas. Jag har inget om personskador än, sade Sanna Lagerqvist.





Texten uppdateras.
