Svår olycka - person slungades ur bil


Josefine Olausson




Västsverige
En person ska ha skadats allvarligt i samband med en trafikolycka på riksväg 40 i Borås, uppger SOS Alarm.
– Den är en personbil som har kört av vägen. En person är inblandad som är allvarligt skadad, vi arbetar med personen just nu, säger Joakim Mattsson, räddningschef i beredskap vid räddningstjänsten i Södra Älvsborg.



Enligt SOS ska det röra sig om en singelolycka. En person uppges ha slungats ur bilen i samband med att bilen voltade av vägen.
Två ambulanser är på plats och ambulanshelikopter är på väg till platsen.
– En person har stannat och ringt in det här. Bilen har fått sladd och voltat av vägen. Det är en allvarlig olycka, säger en operatör på SOS alarm.
En person skadad
Olyckan har inträffat på riksväg 40 mellan Dalsjöforsmotet och Rångedalamotet.
– Den är en personbil som har kört av vägen. En person är inblandad som är allvarligt skadad, vi arbetar med personen just nu, säger Joakim Mattsson, räddningschef i beredskap vid räddningstjänsten i Södra Älvsborg.
Det är för närvarande en stor polisinsats vid platsen.
– Vägen har stängts av i båda riktningarna, säger Ulla Brehm, presstalesperson vid polisen i region Väst.
Vid 17-tiden uppger polisen att räddningspersonalen utför livräddande insatser vid olycksplatsen.
– Personen är förd till sjukhus, säger Joakim Mattsson.
Texten uppdateras.
