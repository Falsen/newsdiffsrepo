Svår olycka - person slungades ur bil


Josefine Olausson




Västsverige
En person ska ha skadats allvarligt i samband med en trafikolycka på riksväg 40 i Borås, uppger SOS Alarm.
- Vi är på väg till platsen, mer än så vet jag inte, säger Ulla Brehm, presstalesperson vid polisen i region Väst.



Enligt SOS ska det röra sig om en singelolycka. En person uppges ha slungats ur bilen i samband med att bilen voltade av vägen.
Två ambulanser är på plats och ambulanshelikopter är på väg till platsen.
– En person har stannat och ringt in det här. Bilen har fått sladd och voltat av vägen. Det är en allvarlig olycka, säger en operatör på SOS alarm.
Olyckan har inträffat på riksväg 40 mellan Dalsjöforsmotet och Rångedalamotet.
Texten uppdateras.
