Två bilar i krock i Borås


Tobias Kjellberg




Västsverige
Två bilar har krockat i Borås. Ingen har skadats i krocken.
– Personerna är bara oense om vem som har gjort vad. De står och munhugger, säger Christer Fuxborg, polisen presstalesperson vid region Väst.



Det var strax innan lunchtid under fredagen som polis och räddningstjänst larmades till en krock på riksväg 27 i Borås.
– Två bilar i krock. Verkar inte vara några personskador. Vi är på väg dit för att se vad som har hänt, sade Sanna Lagerqvist, vakthavande befäl vid polisen i region Väst.
Olyckan inträffade på avfarten mot Gässlösa, enligt uppgifter till SOS alarm.
Enligt polisen skadades ingen i krocken. Personerna i båda bilarna är uppe och står och talar.
– Personerna är bara oense om vem som har gjort vad. De står och munhugger, säger Christer Fuxborg.
Enligt polisen har olyckan inte lett till någon trafikpåverkan.
