Trafikolycka vid E6 - en till sjukhus

Björk Emma-Karin



Bohuslän
En bil hamnade i diket utanför Uddevalla.



Vid halv nio på onsdagen kom larmet om en singelolycka vid E6. En personbil hade hamnat i diket vid Lerbomotet utanför Uddevalla. Det var på avfarten mot Trollhättan.
Enligt uppgifter från Sos Alarm har trafikolyckan troligen orsakats av att föraren drabbats av sjukdom.
- En person avfördes med ambulans till sjukhus, säger Anna Zander på Sos Alarm.
Enligt Trafikverket ska trafiken kunna passera förbi som vanligt vid niotiden.
Texten uppdateras
