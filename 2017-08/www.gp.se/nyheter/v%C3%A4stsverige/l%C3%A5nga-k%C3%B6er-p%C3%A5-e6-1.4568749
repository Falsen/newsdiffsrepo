Långa köer på E6

Pär  Lindqvist



Halland
Personbil har kört in i mittenräcket.



Strax efter tolv på fredagen inträffade en olycka på E6 cirka 500 meter söder om avfarten till Väröbacka. En personbil har troligtvis fått vattenplaning och brakat in i mittenräcket.
Räddningstjänst och ambulans är på plats. De förstnämnda håller på att städa upp på olycksplatsen. Olyckan har skapat långa köer då båda körfälten i norrgående riktning varit avstängda.
Men enligt räddningstjänsten ska snart ett körfält öppnas. Det ska inte vara några värre skador på de två personerna som satt i bilen.
