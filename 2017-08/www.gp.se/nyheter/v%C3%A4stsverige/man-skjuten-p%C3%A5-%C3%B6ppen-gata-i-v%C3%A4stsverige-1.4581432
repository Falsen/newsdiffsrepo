Man skjuten på öppen gata i Västsverige


Victor Blomdahl




Västsverige
Strax efter halv sex sköts en man i benet på öppen gata i Veinge Centrum i Laholms kommun. Gärningsmannen är i nuläget på fri fot.
– Vi håller på att prata med den skjutne mannen, säger Hans Lippens, presstalesman vid polisen i region Väst.



Polisen fick in larmet om att en person blivit skottskadad av en okänd person vid Veinge Centrum utanför Laholm.
– Personen blev skottdskadad i benet. Men gärningsmannen har lämnat platsen, säger Hans Lippens, presstalesperson vid polisen i region Väst.
Just nu håller den skottsskadade mannen på att förhöras tillsammans med en del vittnen på platsen.
– Vi vet inte varför han blev skjuten, men vi håller på att snacka med honom och vi letar efter gärningsmannen, säger han.
Platsen avspärrad
Den skottskadade mannen är känd av polisen sedan innan. Ännu är alltså ingen gripen, men händelsen rubriceras som försök till dråp.
Polisen har spärrat av platsen för en teknisk undersökning och man planerar att knacka dörr i området under kvällen.
Texten uppdateras
