Kvinna med rullator påkörd - mc-förare flydde


Anders Abrahamsson




Västsverige
Två personer har flytt på en mc efter en dramatisk trafikolycka utanför Lysekil.
Enligt räddningstjänsten är två motorcyklar och en personbil inblandade i olyckan.
En av motorcyklarna ska också har kört på en rullator vilket fick en äldre kvinna att falla till marken.



Olyckan inträffade i Brastad i Lysekils kommun vid 13.30-tiden på onsdagseftermiddagen.
Lars Samuelsson är insatsledare vid räddningstjänstförbundet Mitt Bohuslän.
– Det är en personbil, två motorcyklar och en rollator inblandade. En av motorcyklarna har touchat en rullator som en äldre kvinna var ute och gick med. I samband med detta faller hon i backen. Hon ska inte vara skadad utan har fått hjälp från ambulanspersonal för att ta sig hem, säger Lars Samuelsson.
Två personer stack iväg på mc
Insatsledaren berättar fortsatt att en mc ligger kvar vid olycksplatsen - vid Hallindvägen i Brastad.
– Den andre har två personer avvikt olycksplatsen på, säger Lars Samuelsson.
Vad Samuelsson förstår startade trafikolyckan med att minst en av motorcyklar krockade med en personbil - efter det ska kvinnan med rullator ha blivit påkörd av en av motorcyklarna på en gångbana intill vägen.
Polisen på väg
Flera personer vittnar för GP om ett stort räddningspådrag med flera ambulanser och brandbilar vid platsen.
Polisens presstalesman Stefan uppgav strax innan klockan 14.00 att även polisen var på väg till Brastad. Vid den tidpunkten hade Gustafsson inga detaljer om hur olyckan hade gått till och gällande vad som inträffat.
Strax efter klockan 14.00 hade Gustafssons kollega Tommy Nyman inte heller någon mer information om ärendet än att polisen är på väg till platsen.
– Det jag har information om är att en mc eller personbil kört på en rullator, säger Tommy Nyman.
