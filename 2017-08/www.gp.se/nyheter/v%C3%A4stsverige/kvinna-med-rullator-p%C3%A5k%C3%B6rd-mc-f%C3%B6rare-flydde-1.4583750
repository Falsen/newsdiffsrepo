Kvinna med rullator påkörd - mc-förare flydde


Anders Abrahamsson




Västsverige
Två personer har flytt på en mc efter en dramatisk trafikolycka utanför Lysekil.
Enligt räddningstjänsten är två motorcyklar och en personbil inblandade i olyckan.
En av motorcyklarna ska också har kört på en rullator vilket fick en äldre kvinna att falla till marken.



Olyckan inträffade i Brastad i Lysekils kommun vid 13.30-tiden på onsdagseftermiddagen.
Lars Samuelsson är insatsledare vid räddningstjänstförbundet Mitt Bohuslän.
– Det är en personbil, två motorcyklar och en rollator inblandade. En av motorcyklarna har touchat en rullator som en äldre kvinna var ute och gick med. I samband med detta faller hon i backen. Hon ska inte vara skadad utan har fått hjälp av ambulanspersonal för att ta sig hem, säger Lars Samuelsson.
Två personer stack iväg på mc
Insatsledaren berättade efter olyckan fortsatt att en mc låg kvar vid olycksplatsen - vid Hallindenvägen i Brastad.
– Den andre har två personer avvikt olycksplatsen på, säger Lars Samuelsson.
Vad Samuelsson förstår startade trafikolyckan med att minst en av motorcyklar krockade med en personbil - efter det ska kvinnan med rullator ha blivit påkörd av en av motorcyklarna på en gångbana intill vägen.
Polisen på väg
Flera personer vittnade för GP om ett stort räddningspådrag med flera ambulanser och brandbilar vid platsen efter olyckan.
Strax efter klockan 14.00 på onsdagseftermiddagen var även polisen på plats.
– Motorcykel som blev kvar på platsen ska vara falskskyltad, alltså när polisen gör en slagning på fordonet så stämmer inte regeisteringsskylten. Den är nu beslagtagen av polis på plast och en utredning har inletts, säger Tommy Nyman, presstalesperson vid polisen region Väst.
