Person död efter svår olycka


Josefine Olausson




Västsverige
En man har dött efter den allvarliga trafikolyckan på gamla riksväg 40 i Borås tidigare under dagen, meddelar polisen.



En medelålders man har avlidit efter olyckan, meddelar polisen. Anhöriga är underrättade.
En singelolycka har under torsdagseftermiddagen inträffat på gamla riksväg 40 i Borås. En person ska ha slungats ur bilen i samband med att bilen voltade av vägen.
Två ambulanser skickades till platsen tillsammans med en ambulanshelikopter.
– En person har stannat och ringt in det här. Bilen har fått sladd och voltat av vägen. Det är en allvarlig olycka, sa en operatör på SOS Alarm inledningsvis.
En person skadad
Olyckan inträffade på gamla riksväg 40 mellan Dalsjöforsmotet och Rångedalamotet.
– Den är en personbil som har kört av vägen. En person är inblandad som är allvarligt skadad, vi arbetar med personen just nu, sa Joakim Mattsson, räddningschef i beredskap vid räddningstjänsten i Södra Älvsborg tidigare under eftermiddagen.
En stor polisinsats har under eftermiddagen varit vid platsen. Och under räddningsinsatsen stängdes riksväg 40 av i båda riktningar men öppnades åter strax innan 17.30 på eftermiddagen.
Vid 17-tiden uppgav polisen att räddningspersonalen utförde livräddande insatser vid olycksplatsen för att sedan föras med ambulanshelikopter till sjukhus med allvarliga skador.
Texten uppdateras.
