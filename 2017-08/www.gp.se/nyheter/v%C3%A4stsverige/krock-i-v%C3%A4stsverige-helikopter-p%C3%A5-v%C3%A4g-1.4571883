Krock i Västsverige – helikopter på väg


Tobias Kjellberg




Västsverige
Två bilar har krockat i Stenungsund. Räddningstjänsten är på väg till platsen. Det ska finnas fem personer i bilarna.



Det var strax innan 13 under lördagseftermiddagen som två bilar krockade vid infarten till Stenungsbaden hotell i Stenungsund.
– Fem personer i bilarna. Oklart skadeläge. Alla våra resurser har inte kommit fram ännu, säger Lars Strandh, räddningschef i beredskap vid Södra bohusläns räddningstjänstförbund.
Ambulanshelikopter och polis blev kallade till platsen.
Vittnar om långa köer
Vittnen på platsen berättar om långa köer.
– Trafiken kommer helt klart bli påverkad under dagen. Det gäller då länsväg 160 mot Tjörn, säger Hans Lippens, polisens presstalesperson i Region Väst.
Enligt Trafikverket påverkas trafiken av olyckan i ett av körfälten.
– Men det går att passera. Det verkar inte vara en stor trafikpåverkan. Man får köra lite långsammare bara, säger Beisi Sundin, presskommunikatör vid Trafikverket.
"Inga personskador"
Strax efter 13-tiden kom polisen fram till olycksplatsen.
– Vi kan konstatera att det inte rör sig om några personskador, säger Hans Lippens.
Texten uppdateras.
