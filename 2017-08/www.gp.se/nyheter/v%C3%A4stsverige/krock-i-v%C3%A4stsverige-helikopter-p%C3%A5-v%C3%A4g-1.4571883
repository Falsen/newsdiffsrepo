Krock i Västsverige – helikopter på väg


Tobias Kjellberg




Västsverige
Två bilar har krockat i Stenungsund. Räddningstjänsten är på väg till platsen. Det ska finnas fem personer i bilarna.



Det var strax innan 13 under lördagseftermiddagen som två bilar krockade vid infarten till Stenungsbaden hotell i Stenungsund.
– Fem personer i bilarna. Oklart skadeläge. Alla våra resurser har inte kommit fram ännu, säger Lars Strandh, räddningschef i beredskap vid Södra bohusläns räddningstjänstförbund.
Ambulanshelikopter och polis är på väg till platsen.
Ingen stor trafikpåverkan
– Det påverkar troligen trafiken, men vi är inte på plats än så vi kan inte göra en bedömning, säger Hans Lippens, presstalesperson vid polisen i region Väst.
Enligt Trafikverket påverkas trafiken av olyckan i ett av körfälten.
– Men det går att passera. Det verkar inte vara en stor trafikpåverkan. Man får köra lite långsammare bara, säger Beisi Sundin, presskommunikatör vid Trafikverket.
Texten uppdateras.
