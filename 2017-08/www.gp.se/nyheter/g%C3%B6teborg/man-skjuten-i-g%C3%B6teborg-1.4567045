Man skjuten i Göteborg

Gabriella Elbied Pettersson



Göteborg
En man har blivit skjuten i Tynnered i Göteborg.
- En man har hittats utomhus med vad som kan vara skottskador, säger Ulla Brehm, polisens presstalesperson i Region Väst.



Skottlossningen ska ha inträffat i anslutning till Bergskristallsparken och polisen har spärrat av platsen för teknisk undersökning. Polisen åkte till platsen tillsammans med ambulans efter att de fått in flera samtal om skottlossning i ett bostadsområde i Tynnered.
– Vi tillsammans med ambulans åker dit och en man hittas utomhus med vad som kan vara skottskador, han körs till sjukhus med oklara skador.
Misstänkta gärningsmän flydde i bil
Polisen jagar två misstänkta gärningsmän som ska ha lämnat platsen i en bil.
– Vi har inte gripit någon men flera vittnen har sett två unga män hoppa in i en personbil och lämnat platsen i samband med skottlossningen, vi letar nu efter dessa män. Det pågår ett spaningsarbete, vi har bland annat polis med hund i området som har hittat flera tomhylssor, säger Ulla Brehm.
Den skottskadade mannen har förts till sjukhus med ambulans.
– Han kördes omgående till sjukhus, säger Ulla Brehm.
Stort polispådrag
Ett vittne berättar för GP om ett stort polispådrag vid ett bostadsområde i närheten av Bergkristallsgatan.
– Jag har sett flera polisbilar och ambulaner här utanför, berättar hon.
SOS Alarm bekräftar att en person är skottskadad och att ambulans varit på platsen för att för personen till sjukhus.
Händelsen rubriceras som misstänkt dråp- alternativt mordförsök.
Texten uppdateras.
Vet du mer? Är du på plats? Kontakta GP.
Via mejl: [email protected] Telefon: 031-17 20 10 MMS/SMS: 720 10
