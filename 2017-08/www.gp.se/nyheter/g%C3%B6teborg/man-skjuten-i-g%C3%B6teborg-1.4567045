Man skjuten i Göteborg – ingen gärningsman gripen


Gabriella Elbied Pettersson




Göteborg
Under torsdagskvällen blev en man skjuten i Tynnered i Göteborg. Polisen jagar två misstänkta gärningsmän som lämnade platsen i samband med händelsen. Den skottskadade mannen fördes till sjukhus efter att ha blivit skjuten i benet. Ingen är gripen än.




Det var vid tiotiden under torsdagskvällen som en man blev skjuten i benet i Tynnered. Under fredagsförmiddagen har polisen ännu inte gripit någon misstänkt.
– Vi fortsätter med dörrknackning i området, som vi började med i går kväll. Vi inväntar även teknikernas undersökning, säger Christer Fuxborg, polisen presstalesperson vid region Väst. säger Christer Fuxborg, presstalesperson vid polisen i region Väst under fredagen.
Polisen är intresserade av en svart Volvo V40 som har setts i samband med händelsen. Men på grund av att den skadeskjutne mannen vägrar tala med polis, försvåras utredningen.
– Det finns olika anldeningar till varför man inte vill tala med polis. Det kan vara att man är rädd inför framtida hot eller att man tror att man ska sköta det här själva, säger Fuxborg.
Bergkristallparken
Skottlossningen inträffade i anslutning till Bergkristallsparken och polisen spärrade av platsen för teknisk undersökning. Polisen åkte till platsen tillsammans med ambulans efter att man fått in flera samtal om skottlossning i närheten av bostadsområdet Guldringen.
– Mannen har blivit skjuten i benet. Jag vet inget mer om hans skadeläge, sade Christer Fuxborg vid tillfället.
Den skottskadade mannen fördes till Sahlgrenska sjukhuset med ambulans. Mannen ska vara mellan 20 och 30 år gammal. VId halv nio-tiden på fredagsmorgonen kommenterade Sahlgrenska mannens skadeläge.
– Tillståndet är stabilt, sade Lisa Räng, vid Sahlgrenskas presstjänst.
Misstänkta gärningsmän flydde i bil
Polisen jagade sent under torsdagskvällen två misstänkta gärningsmän som ska ha lämnat platsen i en bil.
– Vi har inte gripit någon men flera vittnen har sett två unga män hoppa in i en personbil och lämna platsen i samband med skottlossningen, vi letar nu efter dessa män, sade Ulla Brehm under kvällen.
Senare på kvällen gav Ulla Brehm ett nytt uttalande:
– Vi vet att de försvann fort från platsen, så det är mycket som talar för att de har något med detta att göra. Det är två unga män som ska vara mörkklädda, sade hon.
Stort polispådrag
Ett vittne berättade för GP om ett stort polispådrag vid ett bostadsområde i närheten av Bergkristallsgatan.
– Jag har sett flera polisbilar och ambulanser här utanför, berättade hon.
Enligt GP:s reporter på plats hade polisen spärrat av ett omfattande område kring Bergkristallparken. Vid en basketplan hade polisens kriminaltekniker markerat ut ett flertal spår med hjälp av muggar. Polisen bekräftar för GP att man anträffat tomhylsor vid platsen.
– Det pågår ett spaningsarbete, vi har bland annat polis med hund i området som har hittat flera tomhylsor, sade Ulla Brehm under torsdagskvällen.
En granne som bor precis vid polisens avspärrningar berättade för GP att hon hörde skjutningen.
– Jag trodde först att det var raketer, hundarna blir rädda. Men jag hörde inte så många smällar, bara en eller två, sade grannen.
Rubriceras som mordförsök
Polisen har inlett en förundersökning med brottsrubricering försök till mord.
– Vi har flera vittnen och de kommer naturligtvis att lämna fler detaljer under förhör och de olika föröhören kommer kompletera varandra. Vi har poliser med god person- och lokalkännedom i dessa områden, det går inte utesluta att de kan få en bättre bild av vad som har hänt utifrån signaliment och att uppgifter från olika personer pusslas ihop.
Strax innan klockan halv ett natten mot fredagen hävde polisen sina avspärrningar efter att man samlat in de fynd som hittats vid platsen.
