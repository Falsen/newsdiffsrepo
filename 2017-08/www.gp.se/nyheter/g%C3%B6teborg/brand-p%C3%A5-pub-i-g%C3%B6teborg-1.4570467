Brand på pub i Göteborg


Tobias Kjellberg




Göteborg
Det brann i köket på en pub i centrala Göteborg under fredagen. Puben har utrymts och räddningstjänsten är på plats.



Det var vid åttatiden under fredagskvällen som det började brinna i köket på en pub på Avenyn i Göteborg.
– Det brann i restaurangköket, men jag vet inte omfattningen av det, säger Hans Lippens, presstalesperson vid polisen i region Väst.
När räddningstjänsten kom till platsen var det en utvecklad brand, och man fick gå in med rökdykare för att släcka branden.
– Det vi håller på med nu är att kontrollera så att det inte har spridit sig, säger Mats Gränsmark, larm- och ledningsoperatör vid räddningstjänsten i Storgöteborg.
Risken är att branden har stigit upp i ventilationssystemet och spridit sig, berättar Mats Gränsmark.
Texten uppdateras.
