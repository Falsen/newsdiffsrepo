Skotten i Tynnered: Båda misstänkta släppta


Peter Linné




Göteborg
Båda de två män som greps och anhölls efter skottlossningen i Tynnered i förra veckan har släppts.
- Men misstankarna kvarstår, säger åklagaren.



Det var i torsdags kväll som en man i 25-årsåldern överfölls i Bergkristallparken i bostadsområdet Gullringen.
Enligt vad GP erfar blev han först slagen i ansiktet med någon typ av tillhygge och därefter skjuten dels i ena benet, dels i en fot.
Under fredagen plockade polisen in två män, båda i samma ålder som offret. Den ene frigavs dagen efter, den andre slapp ur arresten under måndagen.
- Utredningen fortsätter och de båda är fortfarande misstänkta, summerar kammaråklagare Stina Lundqvist.
LÄS ÄVEN: Två greps för skjutning i Tynnered
Kända av polisen sen tidigare
Rubriceringen i ärendet är synnerligen grov misshandel.
Samtliga inblandade är väl kända av polisen sedan tidigare. De bedöms ingå på varsin sida i den territoriella gängkonflikt som skakat Frölunda och Tynnered under de senaste året.
Offret i den senaste dådet satt exempelvis anhållen, misstänkt för inblandning i dubbelmordet på två unga bröder på Briljantgatan i oktober i fjol.
Uppgörelserna i västra Göteborg har hittills kostat sex unga män livet.
Inte i något av fallen har gärningsmän kunnat dömas.
LÄS ÄVEN: Man skjuten i Göteborg – ingen gärningsman gripen
