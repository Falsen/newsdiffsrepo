Friades efter 13 år i fängelse – nu kräver Kaj Linna miljonskadestånd

Gabriella Elbied Pettersson



Göteborg
Kaj Linna friades efter nästan 13 år i fängelse. Nu kräver han totalt 20 miljoner i skadestånd av staten, enligt Dagens Nyheter.



Till en början vill han ha 5,5 miljoner kronor i förskott, men totalt kräver Kaj Linna 20 miljoner i skadestånd av staten efter sina nästan 13 år som fängslad, skriver Dagens Nyheter.
I skadeståndsansökan till Justitiekanslern framgår det att Kaj Linna vill ha extra pengar för "försumlighet från svenska staten", skriver DN. Hans advokat Thomas Magnusson säger till tidningen att det handlar om "det usla utredningsarbetet". Han syftar då på att polisen aldrig kontrollerade huvudvittnets telefonkopplingar, som motsade hans berättelse.
När Kaj Linna fälldes för rånmordet i Kalamark år 2004 var huvudvittnets berättelse avgörande. När han beviljades resning och friades i juni så var det för att huvudvittnets trovärdighet hade försvagats.
Texten uppdateras.
