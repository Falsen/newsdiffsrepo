Larm om vattenskoter orsakade pådrag


Tobias Kjellberg




Göteborg
Räddningstjänsten larmades om ett drunkningstillbud efter att en vattenskoter utan förare setts driva omkring i älven.



Det var vid tretiden under lördagseftermiddagen räddningstjänsten larmades om en misstänkt drunkning i Frölunda. En ägarlös vattenskoter raporterades vara på drift i Göta älv.
Räddnignstjänst sökte med flera båtar i älven tillsammans med polisen.
– Efter en obeservation av en herrelös vattenskoter har vi gjort bedömningen att vi vill söka igenom vattnen mellan Älvsborgsbron och Käringberget för att säkerställa att det inte ligger någon i vattnet. Det gör vi nu, säger Jonas, larm- och ledningsoperatör vid räddningstjänsten i Storgöteborg.
Även en polishelikopter har varit över vattnet och sökt, men inte hittat något.
– Det handlar om en vag observation men vi tar det säkra före det osäkra, säger Jonas vid räddningstjänsten.
Runt halv fem-tiden var instsen från både räddningstjänst och polis avslutad efter att ingen skoter påträffats.
