Vattenskoter driver i älven – misstänkt drunkning


Tobias Kjellberg




Göteborg
Räddningstjänsten har larmats om ett drunkningstillbud efter att en vattenskoter utan förare setts driva omkring i älven. Räddningstjänsten söker nu i vattnen.



Det var vid tretiden under lördagseftermiddagen räddningstjänsten larmades om en misstänkt drunkning i Frölunda.
– Vi vet inte riktigt om det är en drunkning än. Det är en vattenskoter som driver i älven utan en förare på, säger Anders Helmborn, larm- och ledningsoperatör vid räddningstjänsten i Storgöteborg.
Räddningstjänsten skickade ut en räddningsbåt för att inspektera vattenskotern. Än så länge vet man inte om någon varit ute och kört med den och trillat av, eller om den bara slitit sig från sin förtöjningsplats.
– Vi kommer att kolla på skotern och se om det sitter nycklar i, säger Anders Helmborn.
Ingen vattenskoter funnen
Vid halv fyratiden under lördagseftermiddagen hade räddningstjänsten ännu inte hittat någon vattenskoter. Man söker nu med flera båtar i älven tillsammans med polisen.
– Efter en obeservation av en herrelös vattenskoter har vi gjort bedömningen att vi vill söka igenom vattnen mellan Älvsborgsbron och Käringberget för att säkerställa att det inte ligger någon i vattnet. Det gör vi nu, säger Jonas, larm- och ledningsoperatör vid räddningstjänsten i Storgöteborg.
Även en polishelikopter har varit över vattnet och sökt, men inte hittat något.
– Det handlar om en vag observation med vi tar det säkra före det osäkra, säger Jonas vid räddningstjänsten.
Texten uppdateras.
