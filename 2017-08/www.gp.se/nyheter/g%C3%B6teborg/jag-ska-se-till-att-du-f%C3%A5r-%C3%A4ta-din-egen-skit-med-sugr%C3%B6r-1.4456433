”Jag ska se till att du får äta din egen skit med sugrör”

GP



Göteborg
Sedan hemmet i Kallebäck startade 2015 har 25 incidenter rapporterats till kommunen. Hälften handlar om hot och våld mot personalen.



Alla allvarliga incidenter som olyckfall, hot och våld som inträffar på kommunens arbetsplatser måste registreras i kommunens så kallade Lisa-register. Här nedan följer ett axplock från 2015–2017.
2015
”Slog på mina händer med nyckelknippan” 28 augusti: ”Den boende trodde att jag hade stulit något. Han ville att jag skulle visa vad jag hade i fickorna. Jag visade det jag hade i fickorna. Mina nycklar och en penna. Han slet till sig nycklarna och pennan och slog på mina händer med nyckelknippan. Han hotade mig med att sticka mig med pennan.”
”Hotar med att ta fram kniv” 24 november: ”Påtalar för x att han får dricka öl på sitt rum och inte i offentligt tv-rum. X blir väldigt arg och lägger ölen in sin ficka och hotar med att ta upp en kniv ur sin ficka och sticka/skära/ta livet av oss med. /.../ Upplevs som mycket arg och instabil, hotar oss vid flertal tillfällen till livet och säger sig också ha en morakniv som han inte är rädd för att använda.”  ”Han går fram och spottar på mig” 9 december: ”X undrar varför det dröjer med maten, jag säger att jag ska hämta den nu. Då säger han att jag borde jobba i stället för att prata och går fram och spottar på mig. Så jag säger till honom att om du spottar på mig eller rör mig så ringer jag polisen. Då blir han irriterad och kommer närmre och knuffar och slår mig med axeln när han går förbi och säger: är du rädd nu eller?”  ”Nedlåtande och kränkande kvinnosyn” 28 december: ”Boende kommer gråtandes till mig för att en annan boende har uppträtt aggressivt och hotfullt. Kallar henne för nedlåtande könsord och tillåter henne inte att sitta och titta på tv i det allmänna utrymmet. Jag försöker lugnt och lågeffektivt samtala med den boende och påtalar att det är fler som vill titta på tv. Han hotar och säger att han ska slå ihjäl mig, slår en nyckel i tinningen (nära ögat) och slår mig över munnen. Den boende har en nedlåtande och kränkande kvinnosyn.”
2016
”Ska se till att vi får ett helvete” 25 juni: ”En boende frågar om det finns kaffe. Hänvisar till personal i köket som håller på att göra kaffe. Han ser ingen i köket. Blir arg, skriker och säger ”Du minns vad jag sa till dig förra gången”. (Jag har blivit hotad av denna person innan då jag avvisade besökare på natten pga att de var påverkade av droger). Då sa han ”Jag ska se till att du får äta din egen skit med sugrör”. Nu stormar han mot min kollega som står i köket och hon försöker förmå honom att gå ut därifrån men han trycker bort henne och vägrar lämna köket. Tar sitt kaffe och skriker att vi ska passa oss för att han ska se till att vi får ett helvete och mig har han redan varnat en gång.”  ”Han slår till personalen” 25 juni: ”Den boende kommer ut ur sitt rum och är upprörd för att hen har blivit magsjuk av maten som serverats på boendet. Han är aggressiv och hotfull. Lugnar ner sig. Efter tre timmar börjar han igen och har nu med sig två and­ra boende. Han provocerar även en tredje boende som ber dom att vara tysta. Personal försöker få honom att gå in till sin lägenhet igen, men han vägrar. Varpå han slår till personalen.”  ”Jag kände mig väldigt rädd och trängd” 7 november: ”Jag delade hiss med en av våra boende. /.../ Han blev hotfull och ställde sig väldigt nära mig i hissen och skrek. Eftersom jag var själv med honom i hissen och inte hade någonstans att ta vägen så kände jag mig väldigt rädd och trängd.”
2017
”Han sa att han skulle döda mig” 20 februari: ”Boende kom utrusande från sin lägenhet. Han hotade mig och sa att han skulle döda mig. Han trodde att jag tagit hans pengar.”  ”Hällde en halv liter konjak över personalen” 4 juli: ”Vid 23-tiden på kvällen befann sig en boende inne hos en granne. Grannen ville att personen skulle gå därifrån och denne blev då tillsagd av personalen att lämna grannens bostad. Personen blev då arg och spottade personalen i ansiktet och hällde en halv liter konjak över personalen. När personalen gick därifrån slog den boende personalen i ryggen 5-6 gånger.”
