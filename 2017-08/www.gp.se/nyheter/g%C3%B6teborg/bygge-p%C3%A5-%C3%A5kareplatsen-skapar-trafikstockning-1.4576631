Bygge på Åkareplatsen skapar trafikstockning

Adam Samara



Göteborg
På bilderna i artikelns bildspel ses en trögflytande om inte stillastående trafikkö. Läget mitt i centrala Göteborg, intill centralstationen och passage mot leder åt såväl norr som söder gör inte saken bättre. Nu erkänner Västtrafik att man inte varit tillräckligt förberedd på konsekvenserna av byggnationen kring Åkareplatsen.



– Vi har tagit kontakt med trafikkontoret för att se vad vi kan göra för att underlätta för trafikanterna här, säger Jesper Wiberg, pressinformatör vid Västtrafik.
De foton som kan ses i bildspelet i artikelns topp, är tagna strax efter 17 på fredagen 18 augusti. Västtrafik störningsjour förklarade vid tillfället att ingen olycka inträffat utan att "Det inte är en ovanlig syn en vardagseftermiddag," något som Jesper Wiberg, bekräftar.
– Tillsammans med Göteborgs Stad bygger Västtrafik ett nytt resecentrum vid Åkareplatsen. I samband med det har ett körfält i vardera riktning tagits bort, vilket påverkar trafiken. Inte minst under rusningstrafik när flest människor reser, säger Wiberg.
LÄS MER: Åkareplatsen byggs om helt
Hoppas hitta lösning på problemet







Ytterligare en läsarbild. Denna är dock tagen under förmiddagen den 17 augusti. Här ses hur trafik, lokal som privat, blockerats på väg mot Åkareplatsen kommandes från Ullevi-hållet.


Efter att GP visat bilderna för Västtrafik meddelas snart därpå att Västtrafik nu kommer att titta på fler lösningar tillsammans med kommunen.
– Västtrafik har kontakt med trafikkontoret i Göteborgs Stad och kommer tillsammans att titta på hur vi kan underlätta för kollektivtrafiken i området under byggandet av Åkareplatsen.
Semesterns slut faktor
– Sedan ska man komma ihåg att det är de första veckorna trafiken återgått till det normala efter semester och skollov. Många väljer då att resa vid samma tid och det kan ta några veckor innan resandet sprids ut, säger Jesper Wiberg, pressinformatör på Västtrafik.







Här kommer mycket att hända under 2017. Det ska byggas cykel och gångbana och en rondell, bland annat. Foto: Ulf Börjesson.


Västlänkens dominoeffekter
I slutet av 2016 påbörjas byggandet av ett nytt resecentrum vid Åkareplatsen. Målet har hela tiden varit att den arbetet ska vara avklarat i december i år. Parallellt med byggandet av resecentrum påbörjades under mars i år, arbetet med att bygga en gång- och cykelbana i området.
Anledningen till ombyggnaden av Åkareplatsen, såväl som många andra i staden, är det enorma infrastrukturprojektet Västlänken, som bland annat kräver att delar av Nils Ericson Terminalen monteras ned.
LÄS MER: Stora utmaningar under byggandet av Västlänken
Det är anledningen till att resecentrum vid Åkareplatsen. Lösningen är dock av temporär karaktär, med syfte att hysa bussar och chaufförer under en 10 årsperiod.
– Det kommer att ligga där i tio år, tills Västlänken är klar, sa Stefan Ekman, chef på Västtrafiks Infrastrukturavdelning, till GP tidigare i år.
Läs mer om GP:s rapportering kring Västlänken och projektets konsekvenser här







Arkitekten byrån White:s skiss Åkareplatsens nya resecentrum.Foto: Design från White arkitekter på den planerade bussterminalen vid åkeriplatsen.
