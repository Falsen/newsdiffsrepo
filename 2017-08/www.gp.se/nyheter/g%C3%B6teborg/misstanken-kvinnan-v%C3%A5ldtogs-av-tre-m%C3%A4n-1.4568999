Misstanken: Kvinnan våldtogs av tre män


Sandra Divinyi




Göteborg
I fyra timmar, under en natt och tidig morgon i slutet av maj, ska en kvinna ha varit tillsammans med tre killar i en bostad i i Göteborg. Under den här tiden ska de har utsatt henne för en grov våldtäkt, enligt åklagarens misstankar.
Nu, tre månader senare, har misstänkta häktats i målet.
– Det är tre killar som har förgripit sig på målsäganden. Inte samtidigt utan efter varandra, säger kammaråklagare Linda Wiking.



Sent på natten den 27 maj i år ska en kvinna ha utsatts för en grov våldtäkt. Enligt de häktningsframställningar som lämnats in i målet framgår det att brottet begåtts mellan klockan två på natten och sex på morgonen. – Det är tre killar som har förgripit sig på målsäganden. Inte samtidigt utan efter varandra, säger kammaråklagare Linda Wiking.
Ingen överfallsvåldtäkt
Händelsen utspelade sig i en bostad i norra Göteborg. – Det är ingen överfallsvåldtäkt utan de är bekanta med varandra, säger Linda Wiking.
Först i veckan, nästan tre månader efter händelsen, har misstänkta i ärendet anhållits. – Det har varit en del spaningsåtgärder och vi har säkrat upp bevisning. Och så har det varit sommar. Jag fick ärendet nu, denna vecka, säger Linda Wiking.
De anhållna är i övre tonåren och i ungefär samma ålder som offret. – De medger att de haft samlag med tjejen men hävdar att det har skett frivilligt, säger Linda Wiking.
Häktades efter förhandlingar
Männen begärdes senare häktade och under fredagseftermiddagen hölls häktningsförhandlingarna i Göteborgs tingsrätt.
Vid 15.30 berättade Linda Wiking att rätten beslutade att häkta männen. För en av dem ändrades rubriceringen till våldtäkt och det gäller den man som ska ha förgripit sig på kvinnan först.
