Tre sjöbodar i brand

Alicia Heimersson



Göteborg
Under onsdagseftermiddagen började en sjöbod i Hovås brinna och spred sig till de två närliggande bodarna.
–Hade det varit på natten hade det varit riktigt illa, säger Mats Gränsmark, larm- och ledningsoperatör vid räddningstjänsten i Storgöteborg.



Sjöboden som ligger i en länga med flera andra bodar började under onsdagseftermiddagen brinna. När räddningstjänsten kom till platsen var det en fullt utvecklad brand som hade spridit sig till de två närliggande bodarna.
Ingen av förråden brann ner till marken.
– Vi kunde släcka elden, men hade det varit på natten hade det varit illa, säger Mats Gränsmark.
Räddningstjänsten är fortsatt på platsen för eftersläckning.
Det är i nuläget oklart vad som orsakade branden.
– I mina anteckningar står det att det inte föreligger någon misstanke om brott i nuläget, säger Tommy Nyman, presstalesperson vid polisen region Väst.
