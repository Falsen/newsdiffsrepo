Problem i tågtrafiken till och från Göteborg


Madeleine Gartéus




Göteborg
Under onsdagsmorgonen meddelade Trafikverket att det är fortsatta problem i tågtrafiken mellan Göteborg och Kungsbacka.



Förseningarna under tisdagsmorgonen ska bero på ett spårfel mellan Lindome och Anneberg, och enligt Trafikverket påverkar det all tågtrafik mellan Göteborg och Kungsbacka.
Flera avgångar kan även komma att ställas in under morgonen, och vid 07.30-tiden fanns ingen prognos över när spårfelet skulle vara åtgärdat.
Problem tidigare under veckan
Det är alltså andra gången denna vecka som det uppstår problem i tågtrafiken på sträckan.
Under natten till tisdag arbetade ett arbetsfordon på banvallen söder om Lindome. Av okänd anledning råkade arbetsfordonet skada upp emot 50 sliprar på rälsen. Sliprar är de trä- eller betongdelar som ligger under tågrälsen.
LÄS MER: Kraftiga störningar i tågtrafiken mellan Göteborg och Kungsbacka
– Reparationsarbetet har påbörjats nu vilket gjort att ett spår behövts stängas av. Det kommer påverka trafiken mellan Kungsbacka och Göteborg, sa Ulrika Nilsson Lokrantz på Trafikverkets pressjour, under tisdagen.
Arbetet pågick under stora delar av tisdagen och medförde kraftiga förseningar i pendeltrafiken.
Texten uppdateras
