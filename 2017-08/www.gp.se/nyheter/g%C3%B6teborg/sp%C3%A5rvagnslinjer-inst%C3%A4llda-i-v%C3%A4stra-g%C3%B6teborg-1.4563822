Spårvagnslinjer inställda i Västra Göteborg

Caroline Lundgren



Göteborg
Spårvagnslinjerna 1,7 och 8 är inställda på grund av elfel. – Ersättningsbussar är på väg, säger Emin Canli på Västtrafik.



Sträckan mellan Axel Dahlströms torg och Tynnered är strömlöst och därför utgår all spårvagnstrafik på den sträckan.
– Vi fick precis meddelandet från Göteborgs spårvägar om det här felet, säger Emin Canli  på Västtrafik.
Bussar kommer nu att ersätta trafiken på sträckan, och det är ännu oklart hur länge felet beräknas kvarstå.
– Vi har 12 bussar på väg till området just nu, säger Emin Canli.
