Brand på återvinningscentral i Göteborg


Andreas Göransson




Göteborg
Strax efter klockan 18 på tisdagskvällen började det brinna på en återvinningscentral i Högsbo.



Det brinner i en sopkomprimator på återvinningscentralen i Högsbo. Larmet kom in strax efter 18 men branden är under kontroll. Enligt räddningstjänsten i Storgöteborg finns ingen risk för allmänheten. Dock bör man hålla avstånd då det ryker rejält.
– Det är aldrig nyttigt att andas in den typen av rök, berättar en larmoperatör hos räddningstjänsten.
Hörde explosioner
Branden började i samband med två explosioner, något många GP-läsare hört av sig om. Men enligt räddningstjänsten är den typen av smällar vanliga en maskin av den typen.
– Det kan vara värme i samband med tjäle i maskinen.
Finns det risk för större explosioner?
– Nej, det gör det inte.
