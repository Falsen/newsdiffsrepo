Polis dog i rånarjakten - nu åtalas fyra


Sandra Divinyi




Göteborg
Beväpnade och maskerade rånade de tobaksaffären vid Kaggeledstorget i Göteborg och kom åt tobak, kontanter och annat till ett värde av totalt 180 000 kronor, enligt åklagarens misstankar. Under den efterföljande polisjakten blev polismannen Per Nattvide, 43, påkörd. Hans liv gick inte att rädda.
Nu åtalas de fyra unga männen.



En söndagsförmiddag för en månad sedan utsattes en tobaksbutik vid Kaggeledstorget i östra Göteborg för ett väpnat rån av fyra unga män. – Det var fyra personer som rånade butiken. En av dem hotade personalen med ett pistolliknande föremål, sa då Christer Fuxborg, polisens presstalesperson vid region Väst.
Dessutom ska de ha slagit honom i huvudet med föremålet.  De ska sedan ha plockat på sig cigaretter värda drygt 17 500 kronor, kontanter på 69 000 kronor, postpaket på 30 000 kronor, samt annat värt omkring 6 000 kronor.
LÄS MER: Polisman ihjälkörd i polisjakt efter väpnat rån
Polis dog under jakt
De fyra rånarna flydde sedan från platsen i en bil. En polishelikopter och polispatruller användes för att jaga efter gärningsmännen. Under flykten sprang några av rånarna över motorvägen E20 vid Ånäsmotet.
Göteborgspolisen Per Nattvide, 43, följde efter rånarna till fots och när den hemska olyckan inträffade. En bilist hann inte bromsa utan körde på polismannen.
Han fördes med ambulans till Sahlgrenska Universitetssjukhus, men hans liv gick inte att rädda. – Det är klart det är tungt, det är många sorgsna miner när vi förlorar en kollega och god vän till många av oss, sa Erik Nord, polischef i Göteborg efter händelsen.
LÄS MER: Polisen Per, 43, dog i tjänsten
Åtalats
Gärningsmännen till rånet kunde gripas och nu har de åtalats för rån. Åklagaren yrkar på att de tre äldsta männen ska utvisas.
Två av de åtalade erkänner brott och två nekar. – Jag visste inte vad det handlade om när de tog mig med, säger en i polisförhör. – Jag har inte tagit något. Jag har inte rånat någon, säger en annan.
En av de som erkänt berättade sin version av det som hände: – Alltså när vi åkte dit då var planen att vi skulle köpa. Men när vi kom dit gick det fort. NN han bara tog fram pistolen och började attackera mannen. När han tog fram pistolen förstod jag att de skulle råna, berättar han och fortsätter. – Jag hjälpte XX att bära tobak och NN och ZZ bar på annan påse och ställde i bilen.
LÄS MER: Mamma Hildegard om sonen: "Han var fantastisk”
Ingen åtalas för polisens död
Polismannens död ingår inte i åtalet. – Det finns inte ett tillräckligt tydligt samband mellan rånet och att polismannen blir tragiskt påkörd, säger kammaråklagare Jonas Martinsson till TT.
Den man som körde på polisen misstänks inte heller för något brott.
