Flera saknas efter schweiziskt skred


TT




Världen
Åtta människor saknas efter jordskred i Schweiz, rapporterar nyhetsbyrån AFP. De saknade är medborgare i Tyskland, Österrike och Schweiz.



Enligt kantonspolisen i Graubünden i östra Schweiz har sex av personerna anmälts som saknade av sina anhöriga. Landets armé hjälper till med eftersökningar med helikopter. Luftrummet har spärrats av för civilflyg för att räddningsinsatsen inte ska störas.
Raset inträffade på onsdagen i Val Bondasca och har delvis begravt en by som heter Bondo, skriver tidningen Blick. Ungefär hundra personer har evakuerats därifrån och de kan tills vidare inte återvända till sina bostäder, enligt polisen. Vid 15-tiden ska en ny lägesbedömning göras.
Flera byar fick evakueras i samband med jordskredet, enligt AFP.
