Flera dödsoffer i tyfonen Hatos spår


TT




Världen



Minst fem människor har mist livet i Macao och en person i Hongkong efter att tyfonen Hatos dragit fram.
Stormvarning av högsta graden har utfärdats för Hongkong där ovädret ryckt upp träd med rötterna och där byggkranar och byggställningar har rasat. Höga vågor slår in från havet och lågt liggande områden har översvämmats.
Flera skolor har hållit stängt, liksom börsen och hundratals flygavgångar har ställts in.
Hundratals har sökt skydd på tillfälliga evakueringsplatser. I hem och butiker har man täckt över fönster för att de inte ska spräckas av vindarna.
Ovädret beskrivs som det värsta på fem år. Det nådde land vid staden Zhuhai i Guangdongprovinsen i Kina.
Sedan Hongkong lämnades över till Kina 1997, efter att ha varit brittisk koloni, är det tredje gången en stormvarning utfärdas på skalans högsta nivå.
TT-AFP-AP
