Bekräftat: Hittade kroppen tillhör Kim Wall


Andreas Göransson




Världen
Dansk polis bekräftar nu att torson till den kropp som har anträffats i Öresund tillhör försvunna journalisten Kim Wall, 30.
På kroppsdelen har även metall anträffats som polisen misstänker har använts för att sänka kvinnans kroppen med. Något som gör att misstankarna mot ubåtskaptenen Peter Madsen stärks.
– Från polisens sida är han och har hela tiden varit misstänkt för mord , säger polischefen Jens Møller till GP.



Köpenhamnspolisen bekräftar nu att den kroppsdel som i måndags hittades i Öresund tillhör försvunna Kim Wall, 30. Jens Møller, chef för Köpenhamnspolisens mordenhet, bekräftade redan under tisdagen att torson medvetet avlägsnats från övriga delar av ett lik.
Under en presskonferens under onsdagsmorgonen uppgav Møller att Wall identifierats med hjälp av dna från hennes hårborste och en tandborste. Kvinnans dna säkrades för över en vecka sedan då polisen åkte hem till hennes familj i Sverige för att meddela att det inte fanns någon kropp i den misstänkte Peter Madsens ubåt som vid midnatt mellan den 12 och 13 augusti bärgades från havets botten.
Polisen har även hittad blodspår i Madsens sänkta ubåt vars dna matchar med Kim Walls.
Ubåtskaptenen Peter Madsen sitter sedan den 12 augusti häktad misstänkt för brottsrubriceringen "uagtsomt manddrab" under särkilt försvårande omständigheter. En rubricering som i svensk lagstiftning motsvarar grovt vållande till annans död.
Polisens misstanke är dock att Madsen medvetet har mördat Kim Wall.
– Han är från polisens sida, och har hela tiden varit, misstänkt för den allvarligare formen av det som vi kallar för ”manddrab”, alltså det ni i Sverige kallar för mord. Domaren valde senare under häktningsförhandlingen att häkta honom misstänkt för "uagtsomt manddrab". Men polisens misstanke har hela tiden varit att han är misstänkt för ”manddrab”, säger polischefen Jens Møller.
Ni misstänker alltså att Peter Madsen har haft ett motiv och medvetet har mördat Kim Wall?
– Ja.
Vilket tänkbart motiv polisen misstänker ligger bakom att man tror att Peter Madsen mördat Kim Wall vill polischefen inte kommentera.
– Vi har hela tiden sagt att vi ska arbeta brett och jag kan in nuläget inte kommentera någon motivbild. Är det så att svenska medborgare har upplysningar hänvisar vi dem att kontakta svensk polis som vi har ett samarbete med, säger Jens Møller.
Madsen nekar fortsatt till brott
Madsen har enligt Møller ännu inte förhörts gällande de nya uppgifterna om de fynd polisen har gjort efter att Kim Walls kvarlevor anträffades. Madsen har sedan han frihetsberövades nekat till att han gjort sig skyldig till brott.
Peter Madsen står enligt sin advokat fast vid att en olycka orsakat den svenska kvinnans död.
– Min klient och jag är mycket till freds med att fyndet som polisen gjort har kunnat identifieras. Den delen av utredningen är nu på plats, och det är han mycket lättad över, säger Peter Madsens advokat Betina Hald Engmark till Ritzau.
På frågan om hur hennes klient kan vara lättad över att Kim Walls kropp har hittats svarar hon: – Min klient är det för han har ingen annan önskan än att det här blir uppklarat och sanningen kommer fram. Det är fortfarande i min klients största intresse och hans önskan.
Dödsorsaken inte fastställd
Under onsdagens presskonferensen uppgav polischefen Jens Møller också att det finns skador på Kim Walls torso. Vad som orsakat skadorna är ännu inte fullt utrett. Enligt Jens Møller kan skadorna ha orsakats för att kroppen skulle tömmas på luftgaser och därmed lättare skulle kunna sjunka och inte flyta upp till ytan. Även metall har hittats på kroppsdelen, metall som polisen misstänker har använts för att sänka kroppen med.
Än så länge har polisen inte kunnat fastställa en dödsorsak. Enligt Møller väntar polisen på ett färdigt resultat från den rättsmedicinska undersökning som gjorts av torson.
Cyklist gjorde makabra fyndet
Kim Walls torso, alltså endast hennes överkropp, hittades strax före klockan 16.00 på måndagen då en manlig cyklist gjorde det makabra fyndet.
Kroppsdelen hittades bara några meter från strandkanten vid Klydesøen på ön Amagers sydvästra sida. Området ligger inte långt ifrån den plats där ubåtsuppfinnaren Peter Madsen räddades från sin ubåt dagen efter Kim Walls försvinnande.
LÄS MER: Del av kvinnokropp hittad i Öresund
Kim Wall åkte vid 19-tiden under torsdagen den 10 augusti ut från Refshaleøen på Amagers nordligaste spets tillsammans med uppfinnaren Peter Madsen i hans ubåt för att skriva en artikel om 47-åringen.
När hon inte återvände hem under natten anmälds hon försvunnen av sin partner.
Dagen efter, fredagen den 11 augusti, greps och anhölls Madsen misstänkt för att ligga bakom Walls död efter att han ensam räddades från sin ubåt UC3 Nautlius som då samtidigt sjönk till botten i Kögebukten söder om Köpenhamn.
I en första version uppgav Madsen för polisen att han hade släppt i land Kim Wall på Refshaleøen vid 22.30-tiden under torsdagskvällen. ¨
Polisen: Ubåten sänktes medvetet
Men i samband med att Madsen häktades vid Köpenhamns tingsrätt under lördagen den 12 augusti, misstänkt för grovt vållande till annans död, uppgav Madsen en ny version om händelsen. En version polisen, i samråd med Madsens advokat och Köpenhamns tingsrätt, fick tillåtelse till att offentliggöra delar av under måndagen. Hela Madsens förklaring till vad som har hänt har dock ännu inte blivit offentlig.
Enligt polisen har Madsen i den andra versionen uppgett att Kim Wall dog till följd av en olyckshändelse ombord på hans ubåt, vilket gjorde att han senare bestämde sig för att "begrava" Kim Wall i Kögebukten.
Efter att Peter Madsens ubåt bärgades och undersöktes har polisen också uppgett att det är konstaterat att farkosten sänktes med flit i Kögebukten den 11 augusti i samband med att Madsens räddades ombord på en privat båt.
Under onsdagen och resten av veckan kommer polisen i Köpenhamn att fortsätta söka i havet och längs kustlinjen söder om Köpenhamn efter Kim Walls saknade kvarlevor.
LÄS MER: Detta har hänt i ubåtsdramat
