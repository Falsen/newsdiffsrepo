Ensam vinnare drar in 6 miljarder


Anders Abrahamsson




Världen
En ensam vinnare har kammat hem över 6 miljarder svenska kronor på lotto. Vinstsumman i det amerikanska Powerball-lotteriet är den näst högsta vinsten i USA:s historia. Den än så länge okända vinnaren får dock räkna med att skala bort en hel del av vinsten i skatt.



Dragningen i det amerikanska Powerball-lotteriet offentliggjordes under torsdagen.
Lotteriet pågår i 44 amerikanska stater och vinstsumman i den senate jackpot-dragningen är hisnande 758 miljoner dollar - motsvarande över 6 miljarder svenska kronor.
Enligt nyhetsbyrån AP är vinstlotten såld i en affär i staden Watertown i delstaten Massachusetts - vem som kammat hem pengarna är dock ännu inte känt.
Enligt AP är vinstsumman den näst högsta någonsin i ett enskilt lotteri i USA:s historia.
Vinnaren får betala miljarder i skatt
Vinnaren kan dock räkna med att få betala en hel del i skatt.  För att få ut hela vinsten från Powerball-lotteriet krävs det att vinnaren går med på att få vinsten utbetalad i 30 delbetalningar över 29 års tid. Varje år ökas summan av den årliga delbetalningen med 5 procent.
Väljer vinnaren att få vinsten utbetald direkt, (vilket de flesta gör), delas en mindre summa ut. Gällande den senaste jackpot-vinsten skulle den ensama vinnare i en engångs summa kunna få ut 480 miljoner dollar.
Efter det väntar sedan 25 procent i statlig inkomstskatt. (30 procent för utländska medborgare)
Utöver den statliga inkomstskatten kan ytterligare skatter tillkomma beroende på vilken stat lotten är såld i. I stater som Kalifornien och Texas beskattas inte lotterivinster. I New York beskattas däremot vinster med 8.82 procent.
I Massachusetts ligger vinstskatten på 5 procent.
Chansen att vinna: 1 på 292 miljoner
För att vinna i Powerball-lotteriet gäller det att pricka in en korrekt rad av sex nummer. De första fem dras från en trumma med 69 vitar bollar. Det sjätte numret dras sedan från en mindre trumma med 26 röda så kallade "powerbollar".
Powerball-lotteriet har dragningar varannan vecka. Prickar ingen in rätt rad av de sex siffrorna stiger jackpoten. Fler människor blir då benägna att testa sin lycka och delta i lotteriet vilket gör att sannolikheten för att någon ska pricka in rätt rad stiger. Innan torsdagens dragning delades den senaste jackpot-vinsten ut i juni vilket är bakgrunden till torsdagens supervinst.
Att kamma hem storvinsten i Powerball-lotteriet är snudd på helt omöjligt. Chansen att vinna är enligt AP 1 på 292 miljoner.
För att sätta oddsen i perspektiv jämför matematikprofessorn Cornelius Nelan det hela med att singla slant. Sannolikheten för att pricka in rätt rad är enligt Nelan lika stor som att ett mynt landar på samma sida 28 gånger i rad.
När det gäller en vinnarens val, att antigen välja en mindre klumpsumma istället för att få hela vinsten utbetald, fast då över 29, år ser många möjligheten att direkt kunna börja investera pengarna och på så sätt bygga en ännu större förmögenhet.
Rätt vinstrad i torsdagen lotteri var: 6, 7, 16, 23, 26 med en "powerball" med siffran 4.
