Fyra miljoner har flytt våld i Kongo-Kinshasa


TT




Världen



Antalet människor som tvingats på flykt från sina hem på grund av oroligheterna i Kongo-Kinshasa har fördubblats under de senaste sex månaderna till cirka fyra miljoner, enligt FN:s flyktingorgan UNHCR.
Bara i regionen Kasai har 1,4 miljoner människor flytt sina hem, varav cirka 33 000 till Angola, undan oroligheter som krävt över 3 000 liv. Oroligheterna i Kasai utbröt i september efter att den lokale upprorsledaren Jean Pierre Mpandi, även kallad Kamwina Nsapu, dödats. Det ledde till ett uppror mot president Joseph Kabila.
- Förhållandena i Kasai är i dag sådana att vi inte kan uppmuntra eller understödja ett återvändande för flyktingar, säger George Okoth-Obbo, hög chef på UNHCR.
Också stridigheter mellan olika folkgrupper i regionerna Tanganyika och Kivu ökar på flyktingströmmarna.
TT-AFP
