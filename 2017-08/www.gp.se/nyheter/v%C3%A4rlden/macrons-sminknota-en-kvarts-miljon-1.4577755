Macrons sminknota – en kvarts miljon

Jules Attar



Världen
I tre månader har den franske presidenten bott på Elyséepalatset och hittills har sminkutgifterna landat på 26 000 euro – ungefär 250 000 kronor.



Texten börjar efter klippet.



Totalt har enligt uppgifter två räkningar skickats till palatset, en på 10 000 euro och den andra på 16 000 euro, enligt fransk public service.
Men till skillnad från hans föregångare Francois Hollande och Nicolas Sarkozy kommer Macron billigt undan – de båda hade heltidsanställda make-upartister som tjänade 57 000 respektive 76 000 kronor i månaden. En tjänst Macron valt att inte använda sig av. Samtidigt är snittlönen per år i Frankrike 237 000 kronor - på tre månader har över en årslön spenderats på smink, enligt Washington Post.
Den tidigare socialistiske parlamentsledamoten René Dosière, expert på presidentämbetets utgifter, menar att denna typ av omkostnader är försvarbara. Presidenten medverkar regelbundet i fotosammanhang, och det menar Dosière motsvarar pengarna som läggs på smink.
Presidenten själv har inte uttalat sig, men representanter från Elyséepalatset menar att man nu ska se över utgifterna.
Efter 100 dagar vid makten har Macrons popularitetssiffror dykt sedan han vann valet stort i maj i år. Endast 40 % av franska folket är nöjda med hans insatser, jämfört med 54 % för en månad sen, rapporterar Le Figaro.
