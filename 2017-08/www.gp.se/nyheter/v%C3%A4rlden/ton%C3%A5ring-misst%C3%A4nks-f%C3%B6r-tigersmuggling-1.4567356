Tonåring misstänks för tigersmuggling


TT




Världen
En tonåring från Kalifornien har gripits för att ha försökt ta en bengalisk tiger från Mexiko till USA i sin bil.



18-åringen säger att han köpte tigern för 300 dollar på en gata i Tijuana, Mexiko, av en person som var ute och gick med en vuxen tiger i koppel.
Tullen hittade tigerungen på golvet vid passagerarsidan i bilen under en inspektion vid gränsen i onsdags. Föraren misstänks för smuggling
Tigerungen är överlämnad till San Diego Zoo Safari Park.
I januari beslagtog mexikanska myndigheter en bengalisk tiger i Tijuana sedan en invånare slagit larm om att en man gått med en tiger i hundkoppel. Den fyra månader gamla tigern hade då bott i ett hem med barn.
I april beslagstogs en nio månader gammal bengalisk tiger, också i Tijuana, sedan den fallit från tredje våningen och ned på en grannes uteplats.
Cirkusar i Mexiko har försökt bli av med sina exotiska djur sedan de förbjöds 2015. Knarkkungar har också ryktats ha stora katter som husdjur.
Alla tigrar räknas som utrotningshotade och det krävs tillstånd för att föra in djuren i USA.
Om tonåringen döms riskerar han fängelsestraff i upp till 20 år.
TT-AP
