Dansk polis efterlyster stulen turistbuss


Anders Abrahamsson




Världen
Polisen i Köpenhamn vädjar om allmänhetens hjälp för att lokalisera en stulen belgisk turistbuss.
– Med tanke på vad som sker i världen vill vi gärna få allmänhetens hjälp med att lokalisera bussen, säger Peter Buhl vid Köpenhamnspolisen till GP.



Samtidigt vill polisen klargöra att de inte har funnit något som i nuläget tyder på att det rör sig om något annat än en vanlig stöld.
Den belgiska turistbussen stals någon gång mellan klockan 22.00 på tisdagskvällen och klockan 7.00 i morse. Bussen stod då parkerad på gatan Ingerslevsgade i stadsdelen Vesterbro i Köpenhamn.


Har du set denne bus? Belgisk turistbus stjålet i Kbh. Har du set den - kontakt politiet! https://t.co/3uYd4gzp8J pic.twitter.com/F5E3vaklA1 — Københavns Politi (@KobenhavnPoliti)
30 augusti 2017



Under onsdagen har polisen i Köpenhamn gått ut med flera efterlysningar efter fordonet genom ett pressmeddelande och på Twitter.
Peter Buhl är vakthavande befäl vid Köpenhamnspolisens ledningscentral och utvecklar varför polisen är högst angelägna om att kunna lokalisera bussen.
– Vi har inga klara eller tydliga indikationer på att det skulle kunna handla om något annat än en vanlig stöld, det är viktigt för oss att understryka. Det finns alltså ingen konkret misstanke om att bussen kan komma att brukas för något som kan kopplas till något annat. Men när vi efterlyser bussen är det så klart med anledning av att vi gärna vill undersöka den saken närmare genom att lokalisera den för fått rätssida på hur det ligger till och det vi vill gärna få allmänhetens hjälp med, säger Peter Buhl.
Han berättar fortsatt att polisen i nuläget inte har någon aning om var bussen är.
Är det vanligt att bussar blir stulna i Köpenhamn?
– Nej det är inte särskilt vanligt och det är därför vi är angelägna om att kunna lokalisera den här bussen. Jag vill återigen understryka att det inte finns något konkret som talar för att det skulle vara något annat än en vanlig stöld, men med tanke på det som sker i världen och det som har skett i Sverige och andra städer i Europa är vi särkilt uppmärksamma och i Danmark har vi en hög beredskap, säger Peter Buhl.


Der er tale om rette bustype - men reg.nr. er retteligt: 1-DIA-309 pic.twitter.com/oZGYuHxdeU — Københavns Politi (@KobenhavnPoliti)
30 augusti 2017
