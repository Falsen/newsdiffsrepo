Inga dolda utrymmen funna i ubåten


Anders Abrahamsson




Världen
Polisen har inte hittat några hemliga utrymmen i mordmisstänkte Peter Madsens ubåt UC3 Nautilus, uppger danska TV2.
– Det finns hålrum där vi väntade oss att hitta hålrum, förklarar vice polisinspektör Jens Møller Jensen för tv-kanalen.
Sökningarna efter Kim Walls saknade kvarlevor fortsätter nu i Öresund.



Utredningen gällande den avlidne svenska journalistens Kim Walls död fortsätter. Polisen misstänker att hon mördades av en danska ubåtsuppfinnaren Peter Madsen vars ubåt hon åkte ut tillsammans med dansken i den 10 augusti.
Polisen misstanke är att Madsen mördade Kim Wall i ubåten och sedan styckade hennes kropp för att sedan sänka den i havet söder om Köpenhamn.
LÄS OCKSÅ: Ubåten söks igenom efter dolda utrymmen
Under tisdagen meddelade Köpenhamnspolisen att Madsens bärgade ubåt UC3 Nautilus skulle sökas igenom med hjälp av en mobil lastbilsscanner.
"Det ska understrykas att scanningen genomförs för att utesluta att där kan finnas ogenomsökta rum, inte mot bakgrund av en konkret misstanke om detta", skrev Köpenhamnspolisen i ett pressmeddelande.
Sökningarna fortsätter
Danska TV2 uppger nu att polisen inte har hittat några dolda utrymmen i den 18 meter långa ubåten, som alltså polisen betraktar som en den troliga brottsplatsen där Kim Wall dödades.
– Det finns hålrum där vi väntade oss att hitta hålrum, förklarar vice polisinspektör Jens Møller Jensen samtidigt som han poängterar att inga nya fynd gjorts efter den senaste undersökningen.
Danska TV2 uppger även att sökningarna efter Kim Walls saknade kvarlevor fortsätter. Under tisdagen meddelade polisen att man med hjälp av bland annat att svenska likhundar söker av områden i Kögebukten i Öresund där Madsens ubåt bärgades från havets botten dagen efter Walls försvinnande.
LÄS OCKSÅ: Polisen: Så ska vi lösa Kim Wall-fallet
Madsen har sedan han frihetsberövades nekat till att han medvetet mördat den svenska kvinnan. Enligt hans senaste kända version om vad som hände ombord på hans ubåt har han uppgett att en olycka orsakade 30-åringens död. Efter det uppger Madsen att han "begravde" kvinnan i Kögebukten.
Sedan Kim Walls torso hittades söder om ön Amager förra måndagen misstänks Madsen även för en brottsrubricering som i svensk lagstiftning motsvarar brott mot griftefriden.
Madsen sitter den den 12 augusti häktad misstänkt för grovt vållande till annans död. Vid häktningsförhandlingen hade Kim Walls kropp inte anträffats. Madsens häktningstid går ut den 5 september och i samband med den kommande häktningsförhandlingen väntas åklagaren som leder fallet yrka på att Madsen istället ska häktas misstänkt för mord alternativt dråp samt brott mot griftefriden.
