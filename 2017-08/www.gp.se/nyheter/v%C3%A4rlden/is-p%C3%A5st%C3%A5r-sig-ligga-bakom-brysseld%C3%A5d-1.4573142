IS påstår sig ligga bakom Brysseldåd


TT




Världen



Terrorrörelsen IS påstår via ett av sina propagandaorgan att den ligger bakom knivdådet i Belgiens huvudstad Bryssel i fredags kväll.
Enligt IS ska mannen, som sköts ihjäl av soldater efter att ha attackerat dem med kniv, ha agerat efter uppmaningar från terrorgruppen om att angripa västerländska mål.
Soldaterna skadades lindrigt, den ena i ansiktet och den andra i handen.
Jihadistgruppen har tidigare tagit på sig ett flertal dåd, ofta utan att kunna presentera några bevis.
TT-Reuters
