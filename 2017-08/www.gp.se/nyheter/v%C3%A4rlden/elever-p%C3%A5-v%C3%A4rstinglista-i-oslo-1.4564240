Elever på värstinglista i Oslo


TT




Världen



Polisen i Oslo har lagom till höstens skolstart sammanställt en värstinglista med namn på närmare 40 elever som uppges ha koppling till våld och narkotika. Att listan finns bekräftar polisinspektör Janne Birgitta Stømner för Dagsavisen.
Listan omfattar unga under 18 år som är registrerade hos polisen för fyra lagöverträdelser eller fler, säger hon.
Janne Birgitta Stømner leder en grupp i Oslo polisdistrikt som ska arbeta med förebyggande insatser.
- Det är första gången vi gör en sådan översikt. Bakgrunden är att vi ser att antalet unga under 18 år som återkommer ökar, förklarar hon.
Alla gymnasieskolor i Oslo får nu också sin egen kontaktperson hos polisen.

TT-NTB
