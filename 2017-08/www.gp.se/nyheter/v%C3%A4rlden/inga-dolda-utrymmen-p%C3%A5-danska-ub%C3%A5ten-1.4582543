Inga dolda utrymmen på danska ubåten


TT




Världen



Köpenhamnspolisen har inte hittat några dolda utrymmen på ubåten Nautilus, rapporterar danska TV2. Slutsatsen dras sedan farkosten undersökts med en mobil scanner som myndigheten Skat normalt använder för att kontrollera lastbilar.
- Det finns hålrum där vi väntade oss att hitta hålrum, förklarar vice polisinspektör Jens Møller Jensen för tv-kanalen.
Utredningen i det så kallade ubåtsfallet fortsätter – bland annat genom sökinsatser efter journalisten Kim Walls kvarlevor i Kögebukten. Svenska likhundar som är specialtränade för sökning på vatten har deltagit i sökandet.
Uppfinnaren Peter Madsen sitter häktad för att ha vållat Kim Walls död. Snart har utredningen pågått i tre veckor och förra veckan hölls förhör där Madsen delgavs misstanke för mord eller dråp samt brott mot griftefrid. Men den misstänkte nekar och hävdar att Kim Wall dog i en olycka ombord.
TT-Ritzau
