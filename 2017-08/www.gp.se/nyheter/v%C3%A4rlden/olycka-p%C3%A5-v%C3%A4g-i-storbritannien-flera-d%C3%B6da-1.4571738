Olycka på väg i Storbritannien – flera döda


Tobias Kjellberg




Världen
Flera människor ska ha dött efter en trafikolycka mellan två lastbilar och en minibuss i staden Newport pagnell i sydöstra England, rapporterar The guardian.



Två män ska ha gripits misstänkta för vållande till annans död genom vårdslöst trafikbeteende, uppger The guardian.
Trafikanter uppmanas att hålla sig borta från vägen M1 utanför Newport pagnell där olyckan inträffade vid fyratiden natten till lördagen, svensk tid.
– Räddningstjänsten är för närvarande på platsen i samband med olyckan och vägspärrar är på plats. Vi ber alla trafikanter att undvika området, använda alternativa vägar och invänta ytterligare uppdateringar innan man försöker köra på den här vägen. Vi uppskattar trafikanters tålamod medan vi handskas med denna allvarliga olycka, säger Henry Parsons vid den lokala polisen, enligt The guardian.
Hydraulisk utrustning
Räddningstjänsten ska ha fått använda sig av hydraulisk utrustning för att befria sammanlagt tre människor som satt fast i de olika fordonen. Det är ännu oklart hur många som har dött i olyckan och vad det är som har hänt.
– Jag uppmanar alla som kan ha sett olyckan och ännu inte pratat med polisen att kontakta oss, säger Henry Parsons.
Texten uppdateras.
