Våldsamma protester efter våldtäktsdom i Indien

Adam Samara



Världen
Indiska styrkor hårdbevakar flera platser efter fredagens kravaller som krävde över 30 liv. Över 500 personer har gripits och hundratals tåg har ställts in.



Artikeln börjar under tv-inslaget




Antalet rapporterade dödsfall stiger löpande, och på lördagen är siffran uppe i över 30 dödsfall. Vad som började som en lokala oroligheter blev till slut ett nationellt bekymmer.
Gurun, som är känd i Indien från film och tv, dömdes på fredagen för våldtäkt mot minderårig. Ett stort antal hans följare protesterar mot den fällande domen, och resulterade i en våldsvåg över flera regioner.
Hundratals, enligt vissa uppgifter upp emot 500 personer, har skadats i de kaosartade protesterna.
Våldet sprider sig
Bland annat gick anhängare till gurun, Ram Rahim Singh, gick bärsärkagång i staden Panchkula i delstaten Haryana, där domstolen ligger.
Fordon, järnvägsstationer och bensinstationer stacks i brand. Polisen tog till tårgas och vattenkanoner mot demonstranterna, men protesterna växte. En strid ström av blodiga människor fördes till sjukhus, enligt CNN News 18 TV. Enligt BBC har polis avlossat dödande skott mot anhängare till gurun.
– Antalet döda inom delstaten är minst 30, med cirka 200 skadade inklusive poliser, säger Haryanas polischef Baljit Singh Sandhu.
Ram Niwas i delstatsförvaltningen uppger enligt Reuters att minst 524 personer greps.
Ram Rahim Singhs straff ska meddelas på måndag. Man befarar nya oroligheter inte minst vid domstolen, och vid guruns högkvarter i staden Sirsa.
Tåg inställda, mobilnät blockerade
Det nattliga utegångsförbudet har hävts, men begränsningar av mötesfriheten råder. I två delstater, Haryana och Punjab, är mobilnäten delvis blockerade. 340 tåg genom delstaterna har ställts in på lördagen, meddelar Indian Railways och tillägger att det kanske inte räcker.
Minst en tom buss och två tomma tågvagnar i huvudstaden Delhi stacks i brand av sektmedlemmar enligt indiska medier.
Tolv fall av mordbrand rapporteras från staden. Även två järnvägsstationer i Punjab eldhärjades. Upplopp rapporteras också från den stad i Sirsa, där rörelsen har sin bas.
Våldtog egna anhängare
Gurun har stått åtalad för att ha våldtagit två av sina kvinnliga anhängare, anklagelser som han nekar till. Våldtäkterna – som domstolen anser styrkta, enligt juristen H P S Verma vid åklagarmyndigheten – skedde 2002. Fallet har prövats i en federal specialdomstol.
Hans anhängare slog läger i en park nära domstolen i Panchkula. Själv tog sig gurun till rätten från sitt ashram (rörelsens samlingspunkt) i staden Sirsa i en fordonskolonn med poliseskort.
Guruns fulla namn är Gurmeet Ram Rahim Singh Ji Insan och uppges kalla sig både helgon och doktor. Han har gjort sig känd bland annat genom egenproducerade actionfilmer och braskade reklam.
Enligt vissa källor ska uppemot 200 000 av hans anhängare ha samlats inför domslutet.
