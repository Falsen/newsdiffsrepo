Våldsamma protester efter våldtäktsdom i Indien

Adam Samara



Världen
Kaos har brutit ut i staden Panchkula i norra Indien efter att den så kallade "action-gurun" Gurmeet Ram Rahim, dömts för våldtäkt på fredagen. Gurun som är känd i Indien från film och tv har ett stort antal följare som samlats i protest mot den fällande domen.



Enligt Indiska News 18 TV kan det inledningsvis beskrevs som oroligheter, nu liknas vid en krigszon. Antalet rapporterade dödsfall stiger löpande, vid 16:30 var den enligt tv-kanalen uppe i 28 dödsfall. Va som började som en lokala oroligheter är nu ett nationell bekymmer.
Mängder av människor, enligt vissa uppgifter upp emot 300 personer, har skadats i vad som beskrivs som kaosartade protester till följd av fredagens dom.
Upploppen har sin grund i missnöjet hos många över att den så kallade "actiongurun" Gurmeet Ram Rahim döms för två fall av våldtäkt.
Våldet sprider sig över Indien
Beskedet om att gurun fälls för våldtäkt har utlöst en våg av vrede. En strid ström av blodiga människor förs till sjukhus, enligt indiska News 18 TV.
Tusentals personer rapporteras ha löpt amok och tv-kanalen rapporterar att det ska ha tänts eld på två järnvägsstationer och flera rapporterande mediers skåpbilar.
Våldet sprider sig också till flera delstater. Minst en tom buss och två tomma tågvagnar i huvudstaden Delhi har satts i eld av sektmedlemmar enligt indiska medier. Tolv fall av mordbrand rapporteras därifrån.
Två järnvägsstationer i Punjab har stuckits i brand. Upplopp rapporteras också från den stad i delstaten Haryana, Sirsa, där rörelsen har sin bas.
"Action-gurun"
Gurun heter Gurmeet Ram Rahim Singh Ji Insan och uppges kalla sig både helgon och doktor. Han har gjort sig känd bland annat genom egenproducerade actionfilmer och braskade reklam.
Våldtog egna anhängare
Gurun har stått åtalad för att ha våldtagit två av sina kvinnliga anhängare, anklagelser som han nekar till. Våldtäkterna – som domstolen anser styrkta, enligt juristen H P S Verma vid åklagarmyndigheten – skedde 2002. Fallet har prövats i en federal specialdomstol.
Hans anhängare slog läger i en park nära domstolen i Panchkula. Själv tog sig gurun till rätten från sitt ashram (rörelsens samlingspunkt) i staden Sirsa i en fordonskolonn med poliseskort.
Förberedda på tumult
Indiska myndigheter har befarat oroligheter. Mobiltelenät har enligt Reuters stängts av i båda delstaterna Punjab och Haryana för att förhindra ryktesspridning. Järnvägstrafiken har begränsats och vissa landsvägar har stängts. Beriden polis finns längs gatorna i Panchkula och metallbarrikader toppade med taggtråd har rests.
Inför domen har gatorna patrullerats av militär. Guruns anhängare fick order om att inte samlas vid domstolen i Panchkula, en förort till staden Chandigarh i norra Indien. När utslaget meddelades reagerade anhängarna med vrede, skriver nyhetsbyrån AP.
