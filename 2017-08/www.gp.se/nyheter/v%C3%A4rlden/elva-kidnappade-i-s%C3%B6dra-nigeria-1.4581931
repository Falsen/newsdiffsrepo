Elva kidnappade i södra Nigeria


TT




Världen



Beväpnade män har fört bort elva personer som färdades i en buss i närheten av staden Port Harcourt i södra Nigeria. Bussen hamnade i ett bakhåll och personerna som befann sig i den tvingades ut och fördes in i ett skogområde, enligt vittnen.
Fem personer lyckades dock fly.
Polisen söker nu igenom området där kidnappningen inträffade.
Området kring Port Harcourt är ökänt för kidnappningar. Tidigare i augusti fördes 16 personer bort.
De flesta som kidnappas i det oljerika Nigerdeltat brukar släppas efter att en lösesumma har betalats ut. Kidnapparna riktar ofta in sig på utländska oljearbetare.
TT-AFP
