Senatsledare: Jag samtalar med Trump


TT




Världen



Mitch McConnell, Republikernas ledare i senaten, säger att han och hans medarbetare står i "regelbunden kontakt" med USA:s president Donald Trump för att diskutera gemensamma mål som infrastruktur och skatter.
Uttalandet kommer efter medierapporter i veckan om att det gnisslat ytterligare i relationen mellan Trump och McConnell.
"Vi har mycket arbete framför oss och vi är fast beslutna att tillsammans föra vår gemensamma agenda framåt. Den som antyder något annan är uppenbarligen inte delaktig i samtalet", säger McConnell.
Trump har allt mer öppet vädrat sitt missnöje med partikamraterna i kongressen, i takt med att tiden går utan att några av hans förslag omsätts i lag. Senast hotade han i ett tal i Phoenix i delstaten Arizona att stänga ner statsapparaten om inte den av Republikanerna dominerade kongressen godkänner finansieringen av den utlovade gränsmuren mot Mexiko.
Kongressen måste senast i slutet av september nå en budgetuppgörelse för att finansiera de federala myndigheterna.

TT-Reuters
