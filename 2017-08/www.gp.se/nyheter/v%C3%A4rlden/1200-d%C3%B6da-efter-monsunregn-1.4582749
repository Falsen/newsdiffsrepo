1200 döda efter monsunregn

Alicia Heimersson



Världen
Dödssiffran i Nepal, Indien och Bangladesh fortsätter att stiga. 40 miljoner människor har direkt påverkats och över 1200 har mist livet i vad som FN bedömer vara de kraftigaste monsunregnen på åratal.



Över 1200 personer har dött av översvämningarna i södra Asien och oron är stor över att vattennivån ska stiga ytterligare.
Alla tre länder drabbas årligen av översvämningar under monsunmånaderna juni – september, men internationella biståndsorganisationer rapporterar att årets regn är värre än vanligt och tusentals byar och städer avskurna. Miljoner människor saknar mat och rent vatten. Enligt New York Times är över 40 miljoner människor direkt drabbade.
"Bönderna har förlorat allt"
Reuters rapporterar att en tredje del av Bangladesh ligger under vatten. Grödor på 10 583 hektar åkermark har totalförstörts och över 600 000 hektar åkermark har skadats.
Matthew Marek, Röda korsets chef för räddningsinsatserna i Bangladesh, kommenterade situationen i de värst drabbade delarna av landet till nyhetsbyrån.
– Jag kunde inte hitta torr landmassa någonstans. Bönderna har förlorat allt och har inte ens tillgång till rent dricksvatten.

#Bangladesh: Today @corinneambler @redcrossmarek travelled to one of the areas hit by the #flooding. Here's an update on the local response. pic.twitter.com/pXup5PUtVH — IFRC (@Federation)
28 augusti 2017

Miljoner människor drabbade
I Indien har minst 850 personer konfirmerats dött och tusentals har behövt söka skydd i hjälpläger efter att deras hem försvunnit i regnet.

Now i came2know that why Mumbai is called #MayaNagari, bcoz Mumbai depends on God's Maya & Government is immersed in that Maya. #MumbaiRains pic.twitter.com/v70NAMC9Zp — Prince Singh Rajput (@iiampsr)
30 augusti 2017


Indiens premiärminister Narenda Modi har utlovat 78 miljoner dollar i hjälp till de drabbade i Indien.
– En andra våg av översvämningarna orsakade än mer förödelse. Vi måste akut omlokalisera människor och hjälpa de miljoner människor som drabbats direkt, sa Rajan Kumar, tjänsteman på inrikesministeriet i New Dehi, till Reuters.
Flera områden i landet är fortfarande täckta av vatten. Bombay fick under en enda dag nästan lika mycket regn som under en normal månad. Myndigheterna har beordrat skolor att stänga efter prognoser om mer regn.

When Mumbai Rains turned Mulund Station into Niagara Falls #MumbaiFlooded #MumbaiRains pic.twitter.com/DP9yYESIIh — Wassup Mumbai (@Wassup_Mumbai)
29 augusti 2017


Elefanter kallas in
I Nepal är över 100 000 hem förstörda och elefanter har kallats in för att vada genom vattenmassorna i försök att rädda människor som sitter fast på grund av vattnet.
De drabbade områdena är bland de fattigaste i Nepal där människors enda inkomst ofta är lantbruk. Francis Markus, talesperson för Röda korset, säger till The New York Times att det är det värsta översvämningarna som landet sett på åratal. Han fortsätter:
– Vi hoppas att människor inte förbiser de desperata behov människor har i Nepal för att det samtidigt är en katastrof närmre hemma.
