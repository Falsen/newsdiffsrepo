USA och Kanada utreder ovanligt hög valdöd


TT




Världen



Utrotningshotade valar, nordkapare, dör i en ovanligt hög takt i Atlanten utanför Kanada och USA:s kust, vilket nu föranleder myndigheterna från båda länderna att sätta igång en utredning.
I år har 13 av de stora däggdjuren hittats döda, en hög siffra med tanke på att hela populationen består av mellan 450 och 500 djur, enligt NOAA, National Oceanic and atmospheric administration. Vanligtvis hittas 3,8 valar om året döda i havet utanför Kanada och USA:s kust.
De vanligaste dödsorsakerna anses vara att valarna fastnar i fiskenät eller krockar med fartyg. Tio av valarna har upptäckts i Kanada och tre i USA.
NOAA har nu utropat ett event för "ovanlig dödlighet" där de inleder en utredning och samlar ihop medel till undersökningen.
TT-AFP
