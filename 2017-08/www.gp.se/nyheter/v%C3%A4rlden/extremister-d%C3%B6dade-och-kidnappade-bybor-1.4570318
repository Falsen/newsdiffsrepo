Extremister dödade och kidnappade bybor


TT




Världen



Misstänkta Boko Haram-anhängare har skjutit ihjäl minst 14 människor och bränt ihjäl ytterligare en person i byn Gakara i norra Kamerun nära gränsen mot Nigeria. Åtta personer kidnappades vid den nattliga räden, uppger lokala myndigheter.
Angriparna brände också ned omkring 30 hus.
Terrorrörelsen Boko Haram har tidigare utfört en rad bombdåd i området.
Över 20 000 människor har dödats och omkring 2,7 miljoner människor har tvingats lämna sina hem sedan jihadisterna tog till vapen för åtta år sedan i syfte att upprätta en islamisk stat i regionen kring Tchadsjön.
TT-Reuters
