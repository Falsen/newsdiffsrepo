Många norrmän vill rösta på förhand


TT




Världen



Två veckor efter att förhandsröstningen i norska stortingsvalet inleddes har över 225 000 norrmän utnyttjat möjligheten, rapporterar NTB. Rekordet från 2013, då 855 000 norrmän förtidsröstade, kan i år komma att slås tror valmyndigheten. Flera kommuner vittnar om ett ökat intresse jämfört med tidigare år.
- Vi ser att förhandsröstningen är väldigt populär. Det gör att vi tror att det blir många i år med, säger Lise Merkesdal vid norska Valgdirektoratet.
I 173 kommuner, däribland Oslo, Stavanger och Trondheim, anordnas i år tvådagarsval. Där kan man gå och rösta både på söndagen den 10 och måndagen den 11 september.
TT
