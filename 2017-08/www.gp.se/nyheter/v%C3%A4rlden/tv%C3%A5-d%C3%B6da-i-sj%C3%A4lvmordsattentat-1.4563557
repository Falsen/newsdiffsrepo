Två döda i självmordsattentat


TT




Världen



Två personer, en av dem polis, har dödats i ett självmordsattentat i staden Maiduguri i nordöstra Nigeria.
Elva andra skadades i attacken i staden, som flera gånger har varit målet för angrepp från islamister, uppger polisen i ett uttalande. Sju civila och fyra poliser skadades.
En manlig självmordsbombare utlöste sprängladdningen nära ett polisfordon i stadens utkant. Boko Haram har på senare tid ökat antalet attacker i området.
TT-AFP
