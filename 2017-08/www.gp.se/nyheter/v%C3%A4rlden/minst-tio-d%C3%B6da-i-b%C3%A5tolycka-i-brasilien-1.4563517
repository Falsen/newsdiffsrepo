Minst tio döda i båtolycka i Brasilien


TT




Världen



Minst tio personer har bekräftats döda och tiotals fler saknas i norra Brasilien, där en båt sjunkit i Xingufloden i delstaten Para i Brasilien.
Räddningsarbetare arbetar vid floden, som ligger i närheten av Amazonfloden och har många stora bifloder.
- Sökningarna fortsätter ovan och under vattenytan. Det är ett svårtillgängligt område, säger överste Augusto Lima från räddningstjänsten, till tidningen.
15 personer har räddats, uppger myndigheterna, inte 20 som tidigare uppgivits.
Det finns ingen exakt passagerarlista men runt 70 personer tros ha funnits ombord på båten när den sjönk nära orten Ponta Negra.
Anledningen till olyckan är inte klarlagd. Tidningen Folha de Sao Paulo uppger att en teori är att båten drabbades av ett stormoväder.
De som hittills har räddats har kunnat simma till säkerhet, rapporterar Globo som skriver att båten sjönk runt 500 meter från land.
TT-AFP
