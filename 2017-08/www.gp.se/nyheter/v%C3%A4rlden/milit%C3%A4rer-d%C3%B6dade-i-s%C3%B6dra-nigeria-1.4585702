Militärer dödade i södra Nigeria


TT




Världen



Fyra soldater och ytterligare en person har dödats i södra Nigeria. Attacken mot militärerna är ett första tecken på våldsamheter efter flera månader av lugn i det oroliga oljerika området.
Beväpnade grupper i södra och sydöstra Nigeria använder våld för att försöka tvinga regeringen att dela med sig av vinsterna från oljan till lokalbefolkningen.
Efter förhandlingar ledda av vicepresidenten Yemi Osinbajo har attackerna minskat på senare tid.
TT-AFP
