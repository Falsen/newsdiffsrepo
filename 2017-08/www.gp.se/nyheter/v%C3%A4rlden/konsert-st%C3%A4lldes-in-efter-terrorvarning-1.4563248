Konsert ställdes in efter terrorvarning


TT




Världen
En konsert i Rotterdam i Nederländerna fick ställas in och lokalen evakueras efter en varning om att ett terrorattentat skulle ske på platsen.



Varningen kom från spansk polis, och en minibuss med spanska registreringsskyltar stoppades i närheten av konsertlokalen och visade sig innehålla gasflaskor. Föraren har gripits och förhörs, rapporterar Reuters och hänvisar till uttalanden från stadens borgmästare.
"Polisen tog informationen på så pass stort allvar att efter vi samråd med arrangören beslutades det att evenemanget skulle ställas in", säger polisen i Rotterdam i ett uttalande.
Insläppet till koncerthallen Maassilo hade inte börjat när varningen kom in och polisen fick spärra av utanför samtidigt som kraftigt beväpnad polispersonal anlände till platsen.
I lokalen skulle det amerikanska rockbandet Allah-Las spela. Namnet har tidigare upprört vissa muslimer som ska ha känt sig förolämpade, berättade en av bandmedlemmarna i en intervju med The Guardian förra året. Det är oklart om terrorhotet var kopplat till bandnamnet.
