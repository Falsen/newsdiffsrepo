Attack mot moské i Kabul


TT




Världen



En självmordsbombare har sprängt sig själv vid en shiamuslimsk moské i Afghanistans huvudstad Kabul, enligt polisen. Hur många som skadats är oklart. Enligt nyhetsbyrån AP har en säkerhetsvakt och en imam dödats.
Polis har omringat moskén men inte kunnat ta sig in.
Attacken ägde rum i samband med fredagsbönen, och vittnen ska ha hört skottlossning efter explosionen. En talesperson vid inrikesdepartementet uppger för lokala medier att två eller tre gärningsmän utöver bombaren deltog i attacken. När dessa fick slut på ammunition tog de fram knivar som de attackerade moskébesökarna med, säger ett vittne.
Flera attacker har utförts mot shiamuslimska moskéer de senaste veckorna. I juli dödades 32 människor när beväpnade män stormade en moské i Herat-provinsen. Terrorgruppen IS sade sig ligga bakom, och lovade då att fler attacker var att vänta.
TT-Reuters-AFP
