Knivman greps vid Buckingham palace - poliser skadade


Peter Korpi




Världen
Två poliser skadades utanför Buckingham palace i London under fredagskvällen, när de skulle gripa en person med kniv.



Ett stort antal poliser kallades till vägen the Mall utanför Buckingham palace i London på fredagskvällen.
Det var när de två poliser skulle kontrollera en misstänkt person i en bil som de upptäckte en stor kniv, uppger Metropolitan police i ett pressmeddelande. När poliserna grep mannen uppstod tumult och de bägge poliserna blev skurna i armarna.
Enligt Metropolitan police ska de bägge polismännen ha fått lindriga skador och inte behövt uppsöka sjukhus.


Two police officers suffered minor injuries during the course of detaining the man — Metropolitan Police (@metpoliceuk)
August 25, 2017



Den misstänkte mannen är nu misstänkt för grov misshandel och för att ha attackerat poliserna.
Inga andra personer ska ha skadats i samband med händelsen. Polisen är i nuläget kvar på platsen och samlar in vittnesuppgifter.
