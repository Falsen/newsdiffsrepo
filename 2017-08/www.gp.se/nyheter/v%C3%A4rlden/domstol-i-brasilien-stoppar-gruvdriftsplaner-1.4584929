Domstol i Brasilien stoppar gruvdriftsplaner


TT




Världen



En brasiliansk domstol stoppar ett kontroversiellt dekret som skulle öppna en stor naturreservat i Amazonas regnskog för kommersiell gruvdrift. Presidentordern som president Michel Temer undertecknade i förra veckan var tänkt att häva naturskyddet för reservatet, som omfattar en yta större än Danmark.
Att tillåta gruvdrift i det guld- och mineralrika området ingår i Temers planer för att stärka den sviktande ekonomin i landet.
Beslutet av domaren Rolando Spanholo att stoppa dekretet kommer efter kraftiga protester från miljöorganisationer. Många kändisar och den katolska kyrkan i Brasilien har också sällat sig till kritikerna.
Regeringens försäkran att skyddade skogsområden och ursprungsbefolkningsterritorier som finns i reservatet inte kommer att påverkas av gruvdriften har inte övertygat kritikerna.

TT-AFP
