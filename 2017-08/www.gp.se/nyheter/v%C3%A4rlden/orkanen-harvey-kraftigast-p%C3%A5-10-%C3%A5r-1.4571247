Orkanen Harvey kraftigast på 10 år


Johan Andreasson




Världen
Orkanen Harvey drog in med full kraft över Texas kust med vindar upp emot 70 meter per sekund och höga vågor. Det kan blir den kraftigaste stormen som når USA:s fastland på över tio år, och den förutspås bringa enorm förödelse i sina spår. Minst tio personer ska hittills ha skadats i orkanen och hundratusentals är utan ström.



Strax före att orkanen Harvey drog in över land uppgraderades den till en kategori 4-storm med vindar strax under 70 meter per sekund. Men efter att orkanen hade dragit in över fastlandet avtog styrkan något, till 55 meter per sekund, och orkanen nedgraderades till en kategori 3.
Orkanen nedgraderades under lördagskvällen svenskt tid till tropisk storm. Men även om blåsten kan orsaka skada är det orkanens regn som är den verkliga orosfaktorn. På flera ställen är oron över katastrofala mängder regn stor. Även över inlandet förväntas 1 meter regn falla på 24 timmar.
LÄS MER: Folk flyr våldsam regnorkan i USA: "Extrema mängder"
Städer från norra Mexiko till Louisiana förbereder sig för översvämningar enligt det amerikanska orkancentret NHC, som varnar för att Harvey skapar potential för "livshotande och ödeläggande" översvämningar.
Orkanen har dragit in över norra Texas och har redan skapat förödelse i staden Rockport. NHC har fått rapporter om att flera byggnader har kollapsat och ABC News rapporterar att minst tio personer vårdas efter att ha skadats.

Hurricane Harvey slammed into the Texas coast, unleashing torrents of rain and packing powerful winds pic.twitter.com/qBREZUJ1UB — AFP news agency (@AFP)
26 augusti 2017


– Stormen nådde land runt tiotiden på kvällen lokal tid. I Rockport, Texas, har taket till ett äldreboende rasat samman och flera av de boende har behövt vård. Även delar av Rockports historiska stadskärna ska ha skadats, enligt tv-kanalen KIII.
Staterna Louisiana och Texas har utlyst katastrofläge för att frigöra resurser för räddningsarbete. I Texas är omkring 300 000 hushåll utan ström, enligt Elsäkerhetsmyndigheten i Texas.
LÄS MER: Orkanerna som drabbat USA
Stora regnmängder
Förutom vinbyarnas förstörande kraft fruktar experter också de omfattande regnmängder som orkanen för med sig. Hela 899 milimeter regn väntas i vissa områden.

#Harvey made landfall at 10 PM CDT as a category 4 hurricane near Rockport, Texas, with max winds of 130 mph and min pressure of 938 mb. pic.twitter.com/98y5wpKmBw — NHC Atlantic Ops (@NHC_Atlantic)
August 26, 2017

– Om regnet faller under de tre närmaste dagarna, så kan det bli fråga om en del översvämningar. Men om regnet faller under en enda dag så väntar enorm förstörelse i paritet med orkanerna 2005, säger professor Phil Bedient, expert på naturkatastrofer vid Rice University, till CNN.
2005 drabbades USA bland annat av orkanen Katrina, som ödelade stora delar av New Orleans.
Trotsar varningarna
Tusentals människor flyr från området, men det finns även invånare som trotsar den obligatoriska evakueringsorder och i stället väljer att hamstra mat, bränsle och sandsäckar och spikar för fönstren.
– Vi föreslår att människor som ska stanna här ska märka sin arm med sitt namn och personnummer, säger borgmästaren Patrick Rios i Rockport.
– Vi hatar att prata om sånt här. Det är inget vi gillar att göra men det är verkligheten. Människor lyssnar inte.
5,8 miljoner i stormens väg
Bensinpriset har stigit i takt med att många bensinstationer efter kusten i Texas har fått slut på bensin då tusentals människor flyr. Stormen har stängt ned 22 procent av Mexikogulfens oljeproduktion, uppger regeringen.
Så många som 5,8 miljoner människor tros finnas i stormens väg.
Runt 20 000 passagerare på kryssningsfartyg i Mexikogulfen väntar ut stormen ute till havs.


At the request of the Governor of Texas, I have signed the Disaster Proclamation, which unleashes the full force of government help! — Donald J. Trump (@realDonaldTrump)
26 augusti 2017



USA:s president Donald Trump har uppmanat räddningsmyndigheter att vara redo för att hjälpa till när orkanen når land, men hittills är det för farligt för många räddningstjänster att rycka ut.
Han twittrar "Jag följer noggrant orkanen Harveys väg och framfart. Ta det försiktigt!"


Storm turned Hurricane is getting much bigger and more powerful than projected. Federal Government is on site and ready to respond. Be safe! — Donald J. Trump (@realDonaldTrump)
25 augusti 2017


Under fredagskvällen meddelade Vita huset att president Donald Trump kommer att besöka Texas nästa vecka, med anledning av orkanen, rapporterade AFP.
"Jag skakar inombords"
Boende i Texas reagerar olika på orkanen – vissa stannar medan andra flyr. En kvinna som CNN har pratat med valde det senare.
– Jag skakar inombords, men för dem (sina två döttrar) försöker jag vara stark, säger kvinnan till CNN när hon sitter ombord på en buss som lämnar Texas.
Elsie och David Reichenbacher har däremot valt att stanna kvar i Texas och förberett sig för orkanen.
– Jag har varit med om flera orkaner förut. Jag har bott här den största delen av mitt liv. Jag tar hellre hand om mitt hem och mina djur och är säker här, säger Elsie Reichenbacher till CNN
Vet du mer? Är du på plats? Kontakta GP Via mejl: [email protected] Telefon: 031-17 20 10 MMS/SMS 720 10
