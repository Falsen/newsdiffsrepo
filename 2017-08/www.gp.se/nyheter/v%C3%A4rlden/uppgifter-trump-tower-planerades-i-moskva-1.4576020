Uppgifter: Trump Tower planerades i Moskva


TT




Världen
Donald Trumps företag hade planer på att bygga ett Trump Tower i Moskva, skriver The Washington Post. Diskussionerna fördes under Trumps presidentkampanj, sent 2015 och tidigt 2016, enligt källor till tidningen.



Investerare och Trumps företag skrev på en avsiktsförklaring om att bygga huset i den ryska huvudstaden, men projektet övergavs i januari 2016.
Ett annat företag skulle hålla i projektet och sedan sätta Trumps namn på byggnaden. Det är oklart hur mycket Trump själv visste om det planerade upplägget.
I juli 2016 förnekade Trump att han hade några affärsrelationer med Ryssland.
Det pågår flera utredningar om Trumpkampanjens eventuella kontakter med Ryssland inför presidentvalet i USA 2016.
Både Trump och den ryska regeringen har nekat till att det funnits ett samarbete.
