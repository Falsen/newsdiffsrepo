Ny kärnreaktor byggs i Nordkorea


TT




Världen



Nordkorea har intensifierat ansträngningarna för att producera delar till en ny kärnreaktor, enligt det internationella atomenergiorganet IAEA. Landet driver redan en reaktor inom ramen för landets kärnvapenprogram.
Nordkorea har genomfört två kärnvapenprov och en rad robottest sedan början av förra året, något som stärkt oron för att en väpnad konflikt ska bryta ut på Koreahalvön.
IAEA, som inte har möjlighet att göra besök vid nordkoreanska anläggningar, övervakar landets kärnutveckling främst via satellitbilder.
Den nya reaktorn tros bli större än den befintliga forskningsreaktorn i Yongbyon, som återstartades 2015 sedan den stängts till följd av det så kallade sexpartsavtalet trädde i kraft 2007.
TT-Reuters
