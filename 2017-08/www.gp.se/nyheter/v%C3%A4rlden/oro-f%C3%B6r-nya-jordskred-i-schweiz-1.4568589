Oro för nya jordskred i Schweiz


TT




Världen



Det finns fortfarande inga spår efter de åtta människor som saknas efter ett stort jordskred i södra Schweiz. Nu finns oro för att nya jordskred kan utlösas i områdena kring Val Bondasca. Risken för oväder i trakterna har höjts, även om den fortfarande ligger på en relativt låg nivå, skriver tidningen Blick.
De åtta som saknas är vandrare från Schweiz, Österrike och Tyskland. Ett hundratal räddningsarbetare har deltagit i eftersökningarna. Landets armé hjälper också till och söker med hjälp av helikopter.
Raset inträffade i onsdags och har delvis begravt byn Bondo. Runt hundra personer har evakuerats därifrån och från ytterligare några byar i det drabbade området, skriver AFP. Omkring fyra miljoner kubikmeter lera och småsten sattes i rörelse när raset startade. Tolv jordbruksbyggnader har förstörts.
TT
