Kommunerna gör jättevinst


TT




Ekonomi



Svenska kommuner gjorde en rekordvinst på 40 miljarder kronor i fjol, visar tidningen Dagens Samhälles genomgång av boksluten. De kommunala bolagen bidrog till kommunernas vinster med 18 miljarder kronor.
Vinstkällor som sticker ut är reavinster från försäljning av mark, fastigheter och bostäder, samt pengar från kommunal exploateringsverksamhet.
Stockholms resultat på 6 miljarder kronor är störst i rena krontal.
Den största vinsten per invånare finns i Landskrona, följt av Östersund, Växjö och Södertälje.
TT
