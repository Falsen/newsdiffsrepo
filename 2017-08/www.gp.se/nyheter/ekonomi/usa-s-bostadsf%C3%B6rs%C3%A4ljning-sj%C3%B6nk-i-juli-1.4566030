USA:s bostadsförsäljning sjönk i juli


TT




Ekonomi



Försäljningen av befintliga bostäder i USA sjönk oväntat i juli med 1,3 procent till den lägsta nivån hittills under 2017 enligt statistik från National Association of Realtors. Detta innebär en beräknad årstakt på 5,44 miljoner enheter. Ekonomer hade i en Reuters-enkät i stället räknat med att försäljningstakten skulle ha ökat med 0,9 procent.
Förklaringen anses vara ett begränsat utbud vilket också har fått priserna att skjuta i höjden. Medianpriset låg i juni på 258 300 dollar, cirka två miljoner kronor. Det var en ökning med 6,2 procent jämfört med motsvarande period föregående år.
TT-Reuters-AP
