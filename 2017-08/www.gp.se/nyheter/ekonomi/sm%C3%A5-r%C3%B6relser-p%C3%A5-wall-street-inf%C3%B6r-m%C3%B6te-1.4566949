Små rörelser på Wall Street inför möte


TT




Ekonomi



Handlarna på börserna i USA sitter ganska stilla i båten inför besked som väntas från ett möte i Jackson Hole i Wyoming mellan företrädare för olika centralbanker. Rörelserna på börserna var små på torsdagen, men uttalanden som väntas från amerikanska centralbankschefen Janet Yellen och Europeiska centralbankens chef Mario Draghi på fredagen kommer att dissekeras i minsta detalj för att få ledtrådar om skiften i penningpolitiken.
Dow Jones industriindex och Nasdaqs kompositindex sjönk 0,1 procent på torsdagen medan S&P 500 backade 0,2 procent.
TT-Reuters
