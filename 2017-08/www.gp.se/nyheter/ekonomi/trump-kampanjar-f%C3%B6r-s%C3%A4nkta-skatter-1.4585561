Trump kampanjar för sänkta skatter


TT




Ekonomi



USA:s president Donald Trump har inlett en kampanj för sina planer på sänkta skatter, bland annat en 15-procentig bolagsskatt. Men han är fåordig när det gäller detaljerna, och vägen är lång innan skattesänkningarna kan godkännas av kongressen.
- Den nuvarande självdestruktiva skattelagstiftningen kostar oss miljontals arbetstillfällen och miljarder timmar som måste ägnas åt pappersarbete, sade Trump vid ett möte i Springfield i delstaten Missouri.
Samtidigt kom ny statistik som visar att tillväxten i den amerikanska ekonomin uppgick till tre procent under årets andra kvartal – ett av Trumps mål.
- Men jag hör till dem som tycker att vi kan nå mycket högre än så, sade presidenten.
TT-AFP
