Stockholmsbörsen återhämtar sig


TT




Ekonomi
Stockholmsbörsen återhämtar sig i linje med ledande börser efter gårdagens fall. Vid lunchtid har OMXS-index stigit med 0,5 procent.



Efter gårdagens globala nedgång som effekt av Nordkoreas provskjutning av robot över Japan, återhämtar sig börserna i dag.
Bankaktier går över lag bra i Europa och på Stockholmsbörsen är Swedbank en av de stora vinnarna med en uppgång på 2,3 procent. JP Morgan höjer sin rekommendation för banken till övervikt från tidigare undervikt.
Även byggbolaget Skanska, som får köprekommendation i en analys i Dagens industri, stiger (1,9 procent).
Bland förlorarna märks samtidigt Lundin Petroleum som efter gårdagens fall fortsätter bakåt. Aktien är minus 0,7 procent.
Utanför OMXS30-listan stiger friskolekoncernen Academedia 0,9 procent efter att redovisat bokslut under morgonen.
Byggbolaget JM faller 3,0 procent efter att ägaren Obos sålt 3,8 miljoner aktier.
Londonbörsens FTSE-index är upp 0,2 procent strax efter klockan 12. Frankfurtbörsens DAX-index stiger 0,4 procent och Parisbörsens CAC-index 0,4 procent.
TT
