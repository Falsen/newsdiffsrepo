Hamnkonflikt får containervolymer att rasa


TT




Ekonomi



Konflikten i Göteborgs hamn har lett till att containervolymerna rasade med 22 procent under första halvåret och med 60 procent i juni. Det visar preliminära siffror som Dagens Industri (Di) har tagit del av.
Göteborgs Hamns vd Magnus Kårestedt varnar för att jobb och industrietableringar hotas.
- Det är en tragedi. Volymer som gradvis och mödosamt byggt upp under mer än ett halvt decennium har under mycket kort tid försvunnit, säger han till Di.
Eftersom det rör sig om Sveriges största hamn blir skadeverkningarna stora för näringslivet i hela landet, påpekar han.
Konflikten mellan Svenska hamnarbetarförbundet och APM Terminals i Göteborg har pågått i över ett år och handlar bland annat om arbetsvillkor och arbetsmiljöfrågor.

TT
