Tyskland överväger slopad flygskatt


TT




Ekonomi



Tysklands finansminister vill skrota flygskatten, uppmärksammar flygbranschens sajt Flygtorget.
- Flygbolagen och facken har länge kritiserat skatten som en nackdel för de tyska företagen. Att ta bort den kommer att stärka de tyska flygbolagens konkurrenskraft i Europa, sade finansminister Birgitte Zypries i en intervju med Handelsblatt nyligen enligt Flygtorget.
Utspelet kommer samtidigt som Air Berlin nyligen gått i konkurs. Tyskarna har haft flygskatt i sex år – en skatt som påminner om den som den svenska regeringen planerar att lägga fram i höstbudgeten.
Andra länder som har flygskatt är Storbritannien, Norge och Österrike.
TT
