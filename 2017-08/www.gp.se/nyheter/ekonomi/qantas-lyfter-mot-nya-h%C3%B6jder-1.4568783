Qantas lyfter mot nya höjder


TT




Ekonomi



Direktflyg från Sydney till London eller New York. Det är flygbolaget Qantas framtida vision för att få en fördel över flygbolagskonkurrenter från bland annat Mellanöstern och Asien. Qantas presenterade planerna i samband med att bolaget presenterade sin delårsrapport som fick aktien att stiga till den högsta kursen på tio år.
"Det här är det senaste steget när det gäller flygtrafik", säger vd:n Alan Joyce i en kommentar.
För närvarande innehar Qatar Airways den längsta flyglinjen från Doha till Auckland med en sträcka på 14 535 kilometer. En flygning mellan Sydney och London skulle innebära 17 000 kilometer i luften men korta ned flygtiden med tre timmar till totalt 20 timmar.
TT-Reuters
