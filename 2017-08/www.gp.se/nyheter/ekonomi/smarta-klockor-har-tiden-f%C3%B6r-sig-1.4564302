Smarta klockor har tiden för sig


TT




Ekonomi



Försäljningen av bärbara IT-produkter såsom hörlurar och så kallade smarta klockor växer kraftigt. I år bedöms det säljas 310 miljoner bärbara IT-enheter världen över, plus 16,7 procent jämfört med fjolåret, till ett värde av 30,5 miljarder dollar, motsvarande 250 miljarder kronor.
Smarta klockor, där Apple än så länge är störst, bedöms stå för en tredjedel av det samlade försäljningsvärdet, 9,3 miljarder dollar eller 41,5 miljoner i antal, enligt analysföretaget Gartners prognos.
Om fyra år bedöms den försäljningen ha dubblerats.
Störst i antal är trådlösa hörlurar, 150 miljoner enheter i år. 2021 har det antalet stigit till 206 miljoner, enligt Gartners prognos.
Däremot går det, åtminstone på kort sikt, lite trögare för VR-glasögonen, enligt Gartners bedömning.
TT
