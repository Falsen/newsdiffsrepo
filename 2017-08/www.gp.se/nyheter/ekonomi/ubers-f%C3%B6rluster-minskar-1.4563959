Ubers förluster minskar


TT




Ekonomi



Amerikanska taxiföretaget Uber redovisar minskade förluster och ökade bokningsintäkter.
Under andra kvartalet landade förlusten för det San Francisco-baserade bolaget, en pionjär i delningsekonomin, på 645 miljoner dollar, motsvarande 5,2 miljarder kronor. Jämfört med första kvartalet har förlusten minskat med nio procent och jämfört med andra kvartalet i fjol, då förlusten uppgick till 991 miljoner dollar, handlar det om en minskning med 35 procent.
För hela 2016 förlorade det kontroversiella företaget tre miljarder dollar.
Enligt företaget uppgick bokningarna till 8,7 miljarder dollar under andra kvartalet, upp från 7,5 miljarder dollar första kvartalet. Nettointäkterna för Uber landade på 1,75 miljarder dollar.
TT-Reuters
