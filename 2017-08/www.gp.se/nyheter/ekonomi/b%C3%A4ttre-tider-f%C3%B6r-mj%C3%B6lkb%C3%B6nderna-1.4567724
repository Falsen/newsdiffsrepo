Bättre tider för mjölkbönderna


TT




Ekonomi



Mejerijätten Arla höjer mjölkpriset för bönderna med 9,5 öre till 362 öre per kilo.
"Marknaderna fortsätter att stärkas, vilket möjliggör prishöjningen på konventionell mjölk", skriver Patrik Hansson, vd för Arla Sverige, i ett pressmeddelande.
Utsikterna är stabila, vilket möjliggör ytterligare en positiv utveckling för mjölkbönderna, enligt Arla.
Samtidigt släpper Arla sin halvårsrapport som visar på att omsättningen under första halvåret steg med tre procent och intjäningen med 19 procent. I en prognos räknar ledningen med att omsättningen för helåret 2017 stiger med nästan en miljard euro, 9,5 miljarder kronor, jämfört med 2016.

TT
