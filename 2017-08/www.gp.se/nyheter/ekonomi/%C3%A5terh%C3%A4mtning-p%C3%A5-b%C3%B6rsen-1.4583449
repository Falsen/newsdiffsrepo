Återhämtning på börsen


TT




Ekonomi
Stockholmsbörsen återhämtade sig i linje med ledande börser efter måndagens fall. Vid stängning hade OMXS-index stigit med 1,0 procent.



Efter den globala nedgången som effekt av Nordkoreas provskjutning av en robot över Japan, återhämtade sig börserna.
Bankaktier gick över lag bra i Europa. På Stockholmsbörsen var Handelsbanken och Swedbank två av de stora vinnarna, med uppgångar på vardera 2,4 procent. JP Morgan höjde sin rekommendation för Swedbankaktien till övervikt från tidigare undervikt.
Även byggbolaget Skanska, som fått köprekommendation i en analys i Dagens industri, gick starkt. Aktien steg 2,8 procent, mest bland storbolagen.
Bland förlorarna märktes Lundin Petroleum fortsatte nedåt för andra dagen i rad. Aktien hamnade på minus 0,6 procent.
Utanför OMXS30-listan steg friskolekoncernen Academedia 1,4 procent efter att ha redovisat bokslut under morgonen.
Byggbolaget JM föll 4,5 procent sedan ägaren Obos sålt 3,8 miljoner aktier.
Londonbörsens FTSE-index gick upp 0,4 procent. Frankfurtbörsens DAX-index steg 0,5 procent och Parisbörsens CAC-index 0,5 procent.
TT
