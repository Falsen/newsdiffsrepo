Idé om storfack väckt


TT




Ekonomi



Ett gemensamt fackförbund för arbetare och tjänstemän – kan det vara möjligt i framtiden? IF Metalls ordförande Marie Nilsson vill i alla fall diskutera frågan. Unionen är det fackförbund hon bedömer ligger närmast, och tjänstemannafackets ordförande Martin Linder avfärdar inte helt tanken, skriver Dagens Arbete.
- Man ska ha ett öppet sinne, säger han till tidningen.
Marie Nilsson pekar på att arbetares och tjänstemäns jobb glider in i varandra allt mer, inte minst som en följd av digitaliseringen. Martin Linder instämmer i att det ofta uppstår gränsdragningsfrågor mellan arbetare och tjänstemän på företagen.
Men det finns samtidigt många svåra frågor som skulle behöva lösas, där man har olika syn. Ett exempel är samarbetet med Socialdemokraterna, som IF Metall står nära. Unionen är politiskt obundet.


TT
