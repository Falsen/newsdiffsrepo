Uppåt på Wall Street


TT




Ekonomi



USA-börserna avslutade handelsveckan på svagt plus. Fed-chefen Janet Yellen höll sitt anförande på det årliga mötet för centralbankschefer i Jackson Hole utan att ge några penningpolitiska signaler.
Däremot väntas Donald Trump börja planera för nya skattelättnader nästa vecka, enligt Gary Cohn, presidentens chefsrådgivare i ekonomiska frågor.
Dagens vinnare var Autodesk sedan mjukvarutillverkaren höjt sin prognos. Aktien lyfte 3,8 procent. Oljejättarna Chevron och Exxon hade också en bra dag, upp 0,8 respektive 0,6 procent.
Både Dow Jones industriindex och Nasdaqs kompositindex ökade 0,1 procent. S&P 500 klättrade 0,2 procent.
TT-Reuters
