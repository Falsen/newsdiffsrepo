Samsung-chef döms till fem år


TT




Ekonomi



Samsungs vice ordförande Lee Jae-Yong, i praktiken den som styr den sydkoreanska elektronikjätten, mutade den dåvarande presidenten i Sydkorea Park Geun-Hye i utbyte mot politiskt stöd. Det anser domstolen vara klarlagt och dömer honom därmed till fem års fängelse.
I centrum för skandalen som under vintern och våren skakade Sydkorea står den förra presidenten Park Geun-Hye, som efter uppgifterna tvingades bort, och hennes nära vän och rådgivare Choi Soon-Sil. Lee och andra Samsunghöjdare anklagas för att ha gett motsvarande hundratals miljoner kronor till Choi Soon-Sil, i utbyte mot politiskt stöd.
TT-Reuters
