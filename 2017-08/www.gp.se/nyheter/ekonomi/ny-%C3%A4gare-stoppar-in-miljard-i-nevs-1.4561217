Ny ägare stoppar in miljard i Nevs


TT




Ekonomi



Elbilstillverkaren Nevs, som tog över Saabs fabrik i Trollhättan, plockar in en ny kinesisk ägare, Beijing Zhigan Shenghuo Technology, som går in med närmare en miljard kronor.
"Det här är verkligen goda nyheter för Nevs. Det innebär både att vi får in nytt kapital och att vi får in en aktiv ägare i vårt JV (Joint Venture)", skriver Jörgen Scribe, finanschef på Nevs, i ett pressmeddelande.
- Det nya tillskottet innebär inte nya jobbtillfällen i Trollhättan. Det är snarare en viktig pusselbit för att vi ska klara den tuffa finansieringen, säger kommunikationschef Fredrik Fryklund.
TT
