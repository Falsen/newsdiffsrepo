Ryanair köper inte tyskt


TT




Ekonomi



Ryanair har bestämt sig – det irländska lågprisbolaget kommer inte att lägga något bud på krisdrabbade tyska konkurrenten Air Berlin.
- Vi vill inte lägga oss i en här affären eftersom den i förväg gjorts upp i lönndom, säger Ryanairs vd Michael O'Leary.
O'Leary hävdar att Air Berlins konkursskyddsansökan är fabricerad med syfte att stärka Lufthansa, som redan hyr 38 av Air Berlins 140 plan.
Air Berlin ansökte i mitten av augusti om konkursskydd sedan en av huvudägarna, Etihad Airways, bestämt sig för att sluta finansiera det förlusttyngda bolaget.
TT
