Exportföretag mindre optimistiska


TT




Ekonomi



Exportföretagen har blivit mindre optimistiska om exporten, men trots det ligger ändå företagens förväntningar över normal nivå, enligt Business Swedens återkommande mätningar.
Exportchefsindex föll med 3,9 enheter till 58,9 under det tredje kvartalet. Nedgången förklaras av en dämpad syn på framtiden.
"Den globala konjunkturen fortsätter att utvecklas stabilt och svenska exportföretag gynnas av en stark investeringskonjunktur", skriver Business Swedens chefekonom Lena Sellgren i ett pressmeddelande.
Företagen har också blivit något mindre optimistiska om lönsamheten, vilket hänger ihop med den starkare kronan, vilket gör svenska produkter dyrare utomlands.
TT
