Dålig matchning till arbete granskas


TT




Ekonomi



Varför har matchningen på den svenska arbetsmarknaden blivit sämre med åren? Den grundfrågan tänker sig Riksrevisionen att svara på genom en granskning som ska vara klar i oktober.
Riksrevisionen pekar på att Arbetsförmedlingen särskilt fått i uppgift att förbättra matchningen, att flera studier finns som pekar på försämringen men också att kunskap saknas om varför den uppstått och om vad som kan förbättras.
Granskningen ska bland annat nysta i om matchningsförsämringen beror på att andelen personer med låg chans att få arbete har ökat bland de sökande, och hur mycket som kan bero på bland annat Arbetsförmedlingens åtgärder samt på strukturella förändringar på den svenska arbetsmarknaden.
TT
