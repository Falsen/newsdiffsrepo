SCB: 6,6 procent arbetslösa


TT




Ekonomi



I juli var 362 000 personer arbetslösa, vilket motsvarar en arbetslöshet på 6,6 procent. Det är en ökning med 21 000 personer eller 0,3 procentenheter jämfört med motsvarande månad 2016, enligt Statistiska centralbyrån (SCB).
Sysselsättningen har ökat med 105 000 personer till 5 164 000 personer. Det motsvarar en sysselsättningsgrad på 69,8 procent.
Enligt säsongsrensad och utjämnad data (så kallade trendvärden) var arbetslösheten 6,7 procent i juli, vilket är samma nivå som månaden före.
TT
