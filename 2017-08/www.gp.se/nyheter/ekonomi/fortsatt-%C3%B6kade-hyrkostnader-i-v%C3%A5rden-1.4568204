Fortsatt ökade hyrkostnader i vården


TT




Ekonomi



Hyrkostnaderna för personal inom hälso- och sjukvården fortsätter att öka.
För sjuksköterskor ligger ökningen under andra kvartalet på 42 procent och för läkare nio procent, jämfört med samma period året före. I pengar är ökningen 170 miljoner respektive 140 miljoner kronor, enligt en uppföljning av utvecklingen som Sveriges Kommuner och Landsting (SKL) har gjort.
Men i tre regioner minskar kostnaderna. Dessa är Region Östergötland, Region Skåne och Landstinget i Kalmar.
Landstingen har som gemensamt mål att vara oberoende av inhyrd personal senast 1 januari 2019.
TT
