Uppåt på Asiens ledande börser


TT




Ekonomi



Tokyobörsen återhämtade sig rejält efter gårdagens nedgång som var en effekt på Nordkoreas robotuppskjutning.
Vid stängning hade Nikkei 225-index, som föll till de lägsta nivåerna på fyra månader igår, stigit 0,7 procent. Det bredare Topixindex hade samtidigt stigit med 0,6 procent.
- Gårdagens händelse ses som ett av flera hot från Nordkorea men så länge det inte sker en militär handling från antingen Nordkorea eller USA kommer marknaden att återhämta sig snabbt, sade Toru Ibayashi vid investmentbanken UBS Securities i Tokyo.
I Hongkong har Hang Seng-index stigit med 0,9 procent samtidigt som Shanghais kompositindex gått upp marginellt, 0,1 procent. Även på Seoulbörsen noteras en uppgång, 0,2 procent.
TT-AFP
