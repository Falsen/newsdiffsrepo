Asienbörserna faller efter robottest


TT




Ekonomi



Börsen i Japan reagerade direkt på den ökade oron kring Nordkorea. Diktaturen sköt tidigt på morgonen lokal tid upp en robot som passerade över Japans norra delar för att sedan falla ned i havet.
Nikkei 225-index närmar sig den lägsta nivån på fyra månader. Indexet sjönk 0,7 procent minuterna efter öppning. Det bredare Topix är ned 0,6 procent.
Även i Hongkong har börsen reagerat negativt. Hang Seng-index är ned 0,5 procent. Sydkoreas Kospiindex har tappat lika mycket.
Shanghais kompositindex är ned 0,6 procent.
TT-Reuters
