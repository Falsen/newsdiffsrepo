Här är bolagen svenskar helst vill jobba för


TT




Ekonomi
Google är mest populärt men Tesla och Spotify lockar också. I alla fall när studenter och akademiker ska välja vilken arbetsgivare man vill arbeta för.



"Prestigefullt", "utmanande" och "tror på och gillar produkten/tjänsten". Det är några av omdömena som förekommer hos de tio företag som toppar listan över de högst ansedda arbetsgivare enligt Academic Works årliga rapport.
Tydligt är att IT- eller teknikbolag attraherar, sex av tio bolag är inom just den nischen och i toppen återfinns alltså Google för tredje året i rad.
"Jag tror att Google är en attraktiv arbetsgivare för 'young professionals' därför att vi kan ge vad många söker i dag: möjlighet till personlig utveckling, flexibilitet i arbetet och en organisation med tydligt syfte och möjlighet att positivt påverka både lokalt och globalt", säger Martin Eriksson, rekryteringsansvarig vid Google Sverige, i ett pressmeddelande.
Bland svenska bolag på listan märks Ikea, speltillverkaren Dice och Volvo. På årets topp tio-lista har däremot amerikanska teknikjätten Facebook ramlat bort och återfinns nu på en tolfteplats.
Undersökningen görs av Academic Work tillsammans med Kantar Sifo och över 11 000 personer deltog i den svenska delen av studien. I undersökningen får deltagarna bland annat svara på vad som är viktigt när man väljer arbetsgivare och hur utvalda arbetsgivare uppfattas.
I bildspelet ovan kan du se hela topp 10.
