Hushållens lån växer långsammare


TT




Ekonomi



De svenska hushållens lån hade i juli en årlig tillväxttakt på 7,0 procent. Det är en minskning med 0,1 procentenheter jämfört med juni, enligt Statistiska centralbyrån (SCB).
Ett år tidigare var tillväxttakten 7,6 procent.
Sammanlagt uppgick hushållens lån i juli till 3 666 miljarder kronor. Det är en ökning med 13 miljarder jämfört med juni och en ökning med 227 miljarder jämfört med juli 2016.
Hushållens bostadslån uppgick i juli till totalt 3 017 miljarder kronor, en ökning med 13 miljarder jämfört med månaden före och en ökning med 198 miljarder jämfört med motsvarande månad i fjol.
Statistiken gäller hushållens lån hos banker och andra så kallade monetära finansinstitut (MFI).
TT
