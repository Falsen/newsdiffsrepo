Dyr soppa plågar Kinas flygbolag


TT




Ekonomi



Allt högre bränslekostnader tvingar Asiens största flygbolag, kinesiska China Southern Airlines, att redovisa ett sämre resultat för första halvåret 2017 jämfört med samma period 2016. Nettovinsten minskade 11,1 procent till motsvarande 3,3 miljarder svenska kronor för det statligt ägda bolaget.
Konkurrenten China Eastern lyfte visserligen sin nettovinst med 34,4 procent men en stor del hänger då samman med en verksamhetsförsäljning som stod för ungefär hälften av vinsten.
China Eastern, med bas i Shanghai, meddelar samtidigt att bränslekostnaderna under perioden steg med 45 procent.
TT
