Svagt upp på börsen


TT




Ekonomi



Stockholmsbörsen inleder veckans sista handelsdag med svagt stigande kurser, men förändringarna bland storbolagen är små.
Efter cirka en kvarts handel ligger OMXS-index på plus 0,2 procent, i linje med utvecklingen på Europabörserna.
Enda aktie bland bolagen på mest omsatta-listan som rör sig mer än en procent upp eller ner är Fingerprint Cards, plus 1,8 procent.
Ericsson vänder upp efter några klena börsdagar, plus 0,8 procent.
Mot strömmen går bland andra teleoperatörerna Tele2 och Telia som sjunker 0,4 respektive 0,1 procent.
TT
