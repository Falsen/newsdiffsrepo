Sju miljarder i obetalda skatter i Grekland


TT




Ekonomi



Nästan en tredjedel – 28 procent – av skattebetalarna i Grekland betalade inte tilläggskatt i juli. Men vice finansminister Katerina Papanatsiou anser ändå att det ska ses som en framgång, då det innebär att två procent fler jämfört med samma tid för ett år sedan nu betalar in skatten.
Det saknas sju miljarder kronor i obetalda skatter i Grekland, rapporterar Europaportalen.
Regeringen har satt upp överskottsmål för budgeten på 1,8 procent i år och 3,5 procent nästa år. Men om inte de budgeterade skatteintäkterna kommer in riskerar regeringen att inte nå målen, något som kan leda till att internationella lån stryps och krav på mer åtstramning.
Regeringen håller nere utgifterna i ett försök att nå överskottsmålen, men det hämmar den ekonomiska aktiviteten i landet, enligt tidningen Ekathimerini.
TT
