Robottest får Tokyobörsen att backa


TT




Ekonomi



Tokyo-börsen stängde nedåt som en reaktion på den ökande spänningen i området efter det att Nordkorea skickat upp en robot som passerade över Japans norra delar.
Vid öppning dök Nikkei 225-index 0,7 procent men stängde med en nedgång på 0,5 procent. Det bredare Topix-index backade samtidigt 0,2 procent.
Även i Hongkong har börsen reagerat negativt. Hang Seng-index är ned 0,4 procent medan Sydkoreas Kospiindex gått ned 0,5 procent inför den avslutande handeln.
Shanghais kompositindex är däremot oförändrat.

TT-Reuters
