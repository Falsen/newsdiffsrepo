Svagt upp på börsen


TT




Ekonomi



Stockholmsbörsen inleder morgonhandeln med svagt stigande kurser. Efter cirka tio minuters handel ligger OMXS-index på plus 0,1 procent.
Flertalet tungviktare stiger svagt, bäst går låskoncernen Assa Abloy, plus 1,3 procent. Mot strömmen märks H&M, minus 0,5 procent.
En av morgonens vinnare är läkemedelsföretaget Karo Pharma som lagt ett miljardbud på norska Weifa. Aktien stiger med 2,5 procent.
Klädföretaget Boozt släppte sin delårsrapport på morgonen, aktien sjunker 2 procent.
TT
