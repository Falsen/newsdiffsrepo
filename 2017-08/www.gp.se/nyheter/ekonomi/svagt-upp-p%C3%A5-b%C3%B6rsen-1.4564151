Börsen vänder ned


TT




Ekonomi



Efter en inledande uppgång vände Stockholmsbörsen svagt ner. Strax före klockan 13.30 ligger OMXS-index på minus 0,3 procent medan de ledande Europabörserna stiger något.
Tungviktare som Ericsson och H&M sjunker, minus 1,4 procent respektive 0,7 procent. Bäst bland storbolagen går Assa Abloy och Fingerprint Cards, plus 0,3 respektive 0,6 procent.
En av morgonens vinnare var läkemedelsföretaget Karo Pharma som lagt ett miljardbud på norska Weifa. Aktien steg med två procent. Därefter rasade den 8 procent innan aktien handelsstoppades.
Klädföretaget Boozt släppte sin delårsrapport på morgonen, aktien sjunker 3,1 procent.
TT
