Man fastklämd under container

Alicia Heimersson



En man i Lundby klämdes fast under en container. Räddningstjänsten är på platsen.



15.24 kom larm om att en man klämts fast mellan en container och en lastbil.
–  Vi är på väg till platsen. Vi har fått information om att det är en arbetsplatsolycka och att en man är fastklämd under en container, säger Tommy Nyman, presstalesperson vid polisen region Väst.
Räddningstjänst och ambulans är på platsen.
– Vi har fått loss mannen, men jag vet inte hur han mår, säger Mats Gränsmark, larm- och ledningsoperatör vid räddningstjänsten i Storgöteborg.
Mannen omhändertas av ambulanspersonal på plats, men skadeläget är i nuläget oklart.
