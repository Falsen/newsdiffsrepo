Cyklist påkörd - förd till sjukhus


Josefine Olausson




En cyklist har blivit påkörd av en personbil i Högsbo.
– Föraren är i 80-årsåldern, han har kört med indraget körkort, säger Tommy Nyman, presstalesperson vid polisen i region Väst.



Det var vid 13.57 som polisen fick larm om en olycka i Högsbo.
Polis, ambulans och räddningstjänst ryckte ut till olycksplatsen.
Enligt polisen har en cyklist blivit påkörd av en bil och därefter förts till sjukhus.
Skadeläget är i nuläget okänt.
– Jag känner inte till skadeläget, säger Tommy Nyman, presstalesperson vid polisen i region Väst.
Föraren av bilen misstänks för grov olovlig körning och vållande till kroppsskada.
– Föraren är i 80-årsåldern, han har kört med indraget körkort, säger Tommy Nyman.
Enligt Sahlgrenskas pressjour är den skadade personens tillstånd allvarligt men stabilt.
Texten uppdateras.
