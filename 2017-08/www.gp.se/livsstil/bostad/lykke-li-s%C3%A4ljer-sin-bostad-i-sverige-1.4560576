Lykke Li säljer sin bostad i Sverige


Adam Samara




Bostad
Den svenska artisten Lykke Li har sedan en tid tillbaka haft Los Angeles, USA, som hem. Vid sina besök till Sverige har hon hittills använt sin toppvåning belägen på Södermalm i Stockholm. Nu väljer Lykke Li att sälja tvåan på 40 kvadrat - utgångspriset ligger på knappt fyra miljoner kronor.



– Man blir kär på ett ögonblick, säger mäklaren Niklas Berntzon, vid byrån ESNY (Eklund Stockholm New York).
Han beskriver tvåan som ligger intill Zinkensdamm på Södermalm i Stockholm som "Söderbohémechic". Utgångspriset för lägenheten som mäter 40 kvadrat, ligger på 3.990.000 och ligger alltså högst upp i fyravåningshuset.
Från porten är det inte långt till varken grönområdet Tantolunden eller Skinnarviksberget där man kan blicka ut över Riddarfjärden bort mot Kungsholmen.







Här ses köksutrymme såväl som ingång till lägenhetens sovrum och utgång till balkong. Foto: ESNY


Huvudbyggnaden byggdes i slutet av 1800-talet och är "grönklassad" av Stadsmuseet, vilket innebär att byggnaden har ett kulturhistoriskt värde.
Stockholms stadsmuseum beskriver själva innebörden av klassningen som "Att inga ingrepp i byggnaden får göras som ur kulturhistorisk synvinkel är ovarsamma, negativa för stadsbilden".
Karriär i korthet
Svenska Lykke Li blev först känd för svenska folket när hennes första EP Little bit släpptes 2007. Sedan dess har hon lyckats hålla sig aktuell på svensk såväl som internationella musikscenen och prisats på galor som svenska Grammis och P3 guld för såväl årets nykomling, årets album och årets artist.







Här ses Lykke Li (t.v) tillsammans med regissören Tarik Saleh och skådespelaren Moa Gammel.


Skådespelaren Lykke Li
2014 tog 31-åriga Lykke tagit steget in i filmbranschen med en av de ledande rollen i svenskproducerade Tommy, regisserad av Tarik Saleh. Lykke Li ska också vara
med i Terrence Malicks rockdrama "Song to Song" tillsammans med stjärnor som Patti Smith och Iggy Pop. Det skrev Rolling Stone tidigare i år.
Tragedi i familjen
Tidigare i somras gick Lykke Lis mor, Kärsti Stiege, bort 64 år gammal. Stiege var något av en konstnärlig mångsysslare känd som sångare i punkbandet Tant Strul, författare och fotograf.
