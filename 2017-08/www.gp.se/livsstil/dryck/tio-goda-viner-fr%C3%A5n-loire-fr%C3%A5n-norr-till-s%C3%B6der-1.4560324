Tio goda viner från Loire - från norr till söder


Marie Oskarsson




Dryck
Gör en ”vinresa”  i Loire. Börja i öst med syrliga sauvignon blanc, mellanlanda med personlig chenin blanc och avsluta med charmiga muscadetviner längst i väster.



Somliga tror att en vinskribent alltid är på resande fot, och vandrar mellan vinraderna i något trevligt vinland med ett glas vin i handen. Och visst är det ­så – ibland i alla fall. Men allra mest ­reser jag i tankarna och minnet. När jag längtar till en viss plats, kan det hjälpa att botanisera bland vinerna från just den platsen och göra resan med hjälp av doft och smak.
Just nu är det Loiredalen i nordvästra Frankrike som drar. Ta flyget till Paris, hyr en bil och knappt två timmar senare är du i Tours i hjärtat av Loire. Loire är Frankrikes längsta flod och känd för de många storslagna slott som ligger vackert placerade i grönskan. Längs floden finns ett pärlband av vinregioner och mindre vindistrikt. Mest känd för svenska konsumenter är nog sancerre, framför allt för de vita vin­erna. Inte konstigt – i Loire är över hälften av alla viner som produ­ceras just vita.
Loire är ett vinområde som på många sätt ligger rätt i tiden. Just nu är viner från svala klimat hett, ­liksom biodynamiska viner och naturviner. I Loire finns en tradition av biodynamisk odling som sträcker sig längre än de senaste årens naturvinsromantik, med biodynamikpionjären Nicolas Joly i spetsen.
Själv bläddrar jag bland Loirevinerna på Systembolaget och konstaterar att vit sancerre dominerar sortimentet stort. Så när man som jag längtar efter viner från några av de mindre vanliga vindistrikten får man hålla koll på de tillfälliga släppen. Det är då guldkorn från exempelvis Vouvray, Bourgueil eller Reuilly kan dyka upp. Men man kan förstås göra resan längs floden med de viner som står till buds. En resa i doft och smak, som en förberedelse för nästa sommars ­semester kanske.
I bildspelet ovan tipsar Marie om tio viner från Loire.
