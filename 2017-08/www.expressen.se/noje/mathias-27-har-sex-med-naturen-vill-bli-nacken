Mathias, 27, har sex med
naturen – vill bli Näcken
Aino Oxblod

I tisdagens premiär av "Outsiders" på Kanal 5 får tittarna möta Mathias, 27, från Örnsköldsvik – som lever för att vara naken i naturen.

Mathias tycker det är viktigt att vara nära "Moder Jord", och menar att det hjälper att vara helt utan kläder.

– När jag är naken känner jag mig fri. Solen kysser min hud, och jag känner mig vacker, säger han i programmet.

Den naturälskande Mathias filmas när han naken smeker växter på en äng, och tvättar sig långsamt i en skogsbäck. 27-åringen har tidigare förklarat att han har sex med naturen.

– Jag älskar att vara ute i naturen. I bland blir jag så upphetsad av den att jag blir kåt. Det är skönt att man kan få stånd av en vacker blomma. Gud skapar en sexuell värld, en värld som förökas genom njutning och kärlek. Man blir kåt på skapelsen. Jag blir kåt, har han sagt i "Outsiders" tidigare.



LÄS MER: Mathias, 26, har sex med skogen i Kanal 5





LÄS MER: Ceara, 28, sålde sitt bajs för 74 000 kronor



Mathias förklarar att många tror att han skämtar när de ser hur han beter sig i naturen, och när han vill vara naken i skogen.

– De flesta i Sverige tycker att det är en rolig grej, min omgivning och mina vänner. Folk tror inte att det är på riktigt, säger han.

I programmet liftar Mathias och hans vän till en Näcken-tävling, där han tillsammans med några vänner klär av sig naken och gör ritualer där de häller vatten på varandra och målar på varandras kroppar med färg.

– Nu är jag frigjord. Tack näcken, tack bäcken, tack Gud. Nu känns det magiskt. Vi föddes på nytt, vi blev de här naturelementen, vi är så sjukt fria, säger Mathias i "Outsiders".
