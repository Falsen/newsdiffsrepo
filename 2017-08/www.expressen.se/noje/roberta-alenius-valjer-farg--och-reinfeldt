Roberta Alenius väljer färg – och Reinfeldt
Jorunn Amcoff

Roberta Alenius är utbildad jurist och har varit Reinfeldts närmaste medarbetare i åtta års tid. Hon har pekats ut som en av Sveriges mäktigaste doldisar och under sin tid på regeringskansliet fanns hon alltid två steg bakom Fredrik, redo att försvara honom i vått och torrt. Efter Moderaternas valförlust lämnade både hon och Reinfeldt partiet samtidigt och nu jobbar de tillsammans i hans privata företag.

Den tidigare pressekreteraren är alltid oklanderligt klädd - oavsett om det är mer ledig stil eller strikt.

Allt om Mode har valt ut ett antal bilder som representerar hennes stil under åren intill Fredrik Reinfeldt i statsrådsberedningen. Det är från möten med media och resor med sin chef till utländska toppolitiker som Hillary Clinton och andra ''stjärnor'' på den politiska himlen.

– Roberta har ingen stel stil, tvärtom ser hon oftast väldigt avslappnad ut i det hon har på sig, säger Expressens modeexpert Emma Danielsson och fortsätter:

– Även om hon klär sig nedtonat emellanåt så är hon inte rädd att sticka ut i klatschiga färger som blått, lila och klarrött.

Ett inslag i färgvalen är hennes färgstarka sommarskor - gärna i ballerinamodell med nyans av mörkrosa.

Klackarna håller hon däremot ganska låga - ballerina är som bekant i modellen en lågsko men något större fan av pumps tycks Roberta Alenius inte vara.

Däremot klär hon sig inte sällan i höga svarta stövlar som hon matchar med klänningar och kjolar och någon jacka i stark färg.

Stora halsdukar är också en accessoar som frekventerar Roberta Alenius outfit, i alla fall i offentliga sammanhang.

Hur paret påverkar varandra klädmässigt framöver återstår att se.
