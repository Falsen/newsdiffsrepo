Bagges bråk efter
missen i lyxhuset
Nicole Gustafsson

Huset på Lidingö har Laila Bagge, 44, köpt tillsammans med pojkvännen Korosh Kananian, 26. Men trots att paret flyttade in där i augusti, för ett år sedan, så är allt inte klart.

– Vi håller på att renovera som tusan. Det tar aldrig slut, säger Laila Bagge.

Det som nu satt stopp för parets byggplaner är en leverans från Italien. Laila Bagge och Korosh Kananian hade beställt marmorplattor från en fabrik där, men när de fick plattorna såg de inte ut som de skulle.

– De var repiga när vi fick dem. Så nu har vi stått stilla i ungefär sex veckor, säger Laila Bagge.

Hon fortsätter:

– De försöker att säga att det är vårt fel, så nu har vi beställt från ett annat ställe.

LÄS MER: Laila Bagge avslöjar sin lön – i sändning



Nu väntar och Laila Bagge och pojkvännen på att få de nya plattorna så att de kan renovera klart badrummet.

Men det är inte enbart badrummet som inte är helt färdigt. Det är även mindre bitar som ska falla på plats som lister och handtag som saknas.

– Vi har hållit på sedan januari. Det börjar ta på mig. Man känner - nu vill man vara kvar, säger Laila Bagge.

LÄS MER: Laila Bagges avklädda present till kollegan





Förutom energi så kostar det också en slant att renovera.

Under en radiosändning nyligen lekte Laila Bagge och kollegerna leken "Säg det eller svälj det." Bagge får frågan om vad hon tjänar i månaden – om hon inte vill svara måste hon svälja ner surströmming.

–  Mellan 250 000 till 300 000 kronor i månaden, uppgav Laila Bagge att hon tjänade.
