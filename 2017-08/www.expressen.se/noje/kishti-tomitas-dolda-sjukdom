Tisdag 22 augusti 2017
Kishti Tomitas
dolda sjukdom
Dante Thomsen

Kishti Tomita, 53, har inte suttit i juryn för "Idol" sedan 2007. Nu gör veteranen comeback i den nya säsongen av TV4:s talangjakt – som sänds måndag klockan 20.00.

Kishti Tomita berättar hon har haft sporadisk kontakt med produktionsbolaget Fremantle under åren och att olika "möjligheter" har diskuterats. Då var det dock inte aktuellt att återvända till tv-rutan.

– Hade något frågat mig för 1,5 år sedan hade det legat väldigt långt borta. Men det var så märkligt, jag satt och tittade på ett klipp från förra säsongen av "Idol" och kände plötsligt att det skulle kunna vara kul att göra lite tv igen, säger hon och fortsätter:

– Dagen efter ringer någon och frågar mig om jag kan tänka mig att vara med i "Idol". Vi satte oss ner och pratade om hur vi ska ta "Idol" vidare och jag kände bara att det här skulle vara roligt.



LÄS MER: Kishti Tomita gör comeback i "Idol"



Förutom Kishti Tomita består juryn även av Nikki Amini, Anders Bagge och Alexander Kronlund.

– De är fantastiska och helt underbara. Ett drömlag.

Vem tjänar mest på att sitta i juryn?

– Det har jag inget intresse av att spekulera i.



Sedan Kishti Tomita lämnade "Idol" 2007 har hon i stort sett varit borta från rampljuset.

– Jag har jobbat som röstcoach, rest en del, tagit det lugnt och så har jag tagit hand om min hälsa. Dessutom har jag startat upp lite nya projekt.

Har du haft problem med hälsan?

– Ja jag var lite utbränd och så hade jag svåra allergier. Det var inte så kul. Och så fick jag faktiskt mykotoxinförgiftning. Fråga mig inte hur jag råkade ut för det. Det är en mögelsort som i jättestora mängder faktiskt tar död på människor. Jag klarade mig men det var lite knepigt att klura ut var det var så det tog många år.



LÄS MER: Skrällen: Anders Bagge tillbaka i "Idol"



Du saknade inte att göra tv?

– Nej, uppehållet kändes väldigt skönt. Jag till och med färgade mitt hår kort. Jag tyckte att jag var stilig i det. Upphovet var behövligt.

Då är du taggad för en ny säsong av med "Idol" med andra ord?

– Det är jag verkligen!
