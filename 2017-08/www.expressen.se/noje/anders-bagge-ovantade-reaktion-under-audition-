Anders Bagges oväntade
reaktion under audition
Dante Thomsen

Tomas Kaya, 27, växte upp i en familj med alkoholproblem och rymde hemifrån som ung. I dag jobbar han som förskolelärare och drömmer om en karriär som artist.

– Musik har fått betyda jättemycket för mig den här tiden. När vi bråkade kunde jag springa till mitt rum och låsa dörren. Jag älskar att sjunga. Det är bara att fråga grannarna som knackar på elementet, säger han i programmet.

I onsdagens avsnitt av "Idol 2017", som sändes på TV4 klockan 20.00, gör han debut framför juryn – Kishti Tomita, Anders Bagge, Nikki Amini och Alexander Kronlund.



LÄS MER: Tobias var hemlös – gör succé i "Idol 2017"



Och en som blir extra tagen av Tomas Kayas soulsång är Anders Bagge som hulkar och måste resa sig upp.

– Titta nu, det här gillar Anders, säger Alexander Kronlund.

– Åh jag älskar dig, säger Anders Bagge innan han kramar om en förvånad Tomas Kaya.

Anders Bagge fortsätter:

– Det är det här jag pratar om när jag pratar om röster. Det är det här jag älskar med röster.

Sedan berättar Anders Bagge om en oväntad reaktion som Tomas Kayas sång har utlöst.

– Nu gråter jag hela... jag ryser ner på stjärtskinkorna och jag kan knappt prata.

– Oj, säger Alexander Kronlund i programmet.

Anders Bagge:

– Fy fan vilken kontroll du har. Det gick rakt in i mitt hjärta. Jag blir helt knäckt. Jag kan tyvärr inte ge dig en guldbiljett själv men du får mitt hjärta av guld oavsett om du går vidare eller inte.



LÄS MER: Asylsökande Klajdi, 16, charmar juryn i "Idol 2017"



Nikki Amini är dock inte lika lyrisk och kritiserar Tomas Kayas scenspråk som hon anser är allt för teatraliskt.

– Okej, den där hände jag inte med på, svarar Anders Bagge.

Kishti Tomita tycker i sin tur att det blir för mycket wailande.

Anders Bagge blir då irriterad. Men till slut går det bra för Tomas Kaya. Även om Nikki Amini säger nej så får han ett ja från både Alexander Kronlund och Kishti Tomita. Därmed går han vidare till slutaudition.
