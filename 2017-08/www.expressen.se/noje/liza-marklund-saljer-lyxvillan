Deckarförfattaren
säljer sin lyxvilla
Michael Töpffer

Liza Marklund, 54, är en av Sveriges mest framgångsrika författare. Hennes böcker har sålts i över nio miljoner exemplar och är översatta till 30 språk.

Hon har blivit mångmiljonär på sitt författarskap - vilket avspeglas i hennes bostäder.

Hon har tidigare berättar att hon bor i en villa i Mälarhöjden i Stockholm och har dessutom ett radhus vid Spaniens solkust, en skrivarlya i Gamla stan och ett torp i Sörmland.



LÄS MER: Marklund om sorgen efter mordet på Lindh



Men nu vill hon göra sig av med villan i Mälarhöjden. Och enligt annonsen är det en riktigt lyxig bostad. Det handlar om en byggmästarvilla från 1958, med "massor av karaktär" och med en yta på totalt 376 kvadratmeter.

Jonas Nyman är mäklare på Skandiamäklarna och sköter försäljningen.

– Det är ett fantastiskt läge med sjöutsikt. Huset i sig är stort, och är byggt i sex halvetage. Det är väldigt mycket karaktär med spännande planlösning, säger han.

Huset är på fyra plan och har dessutom en jätteveranda. I bostaden finns fyra sovrum, matrum och badrum med golvvärme, och med väggar i mosaik och marmor.

Flera av rummen har utsikt mot Mälaren, köket är platsbyggt i massiv ek, och här finns dessutom dubbla ugnar är. Vardagsrummet har en öppen spis.

Totalt finns 10 rum i bostaden, och tomten är på närmare 700 kvadratmeter. I närheten finns också en ångbåtsbrygga.

– Huset är lämpligt för en familj med behov av många rum, och som kanske har lite större barn, förklarar Jonas Nyman.



LÄS MER: Mark Levengood säljer ärvda lyxvillan



Han berättar att trädgården är automatiserad och har konstbevattning.

– Det är inte en villa som man inte måste vara hemma och sköta hela sommaren. Det går bra att vara borta sommaren om man har ett annat boende.

Trots utgångspriset på närmare 15 miljoner kronor, menar Jonas Nyman att det finns många som kan ha råd.

– Det finns fler än vad man tror. Och det gäller inte bara de som bor i området, det finns intressenter från både innerstaden och runtom kring, säger han.
