David Batras stöd på Instagram
Aino Oxblod

Anna Kinberg Batra avgår som partiledare för Moderaterna.

Samtidigt har maken och komikern David Batra byggt sin kommande humorshow kring faktumet att han är gift med en partiledare.

Nu bekräftar David Batra att han kommer ändra sin show inför premiären - samtidigt som han ger sitt stöd till frun.

"Min starka, modiga och snygga fru har i dag meddelat att hon ska kliva av som partiledare. Känns som att det plötsligt finns ännu mer att prata om när "Elefanten i rummet" har premiär 29/9 (länk t info och biljetter i bio)" skriver David Batra på Instagram.

Han skriver också att han ska fokusera på att ta hand om sin fru i helgen.

"Nu ska jag ta en ledig helg och enbart ägna mig åt att vara elefantskötare!", skriver David Batra på Instagram.



LÄS MER: Anna Kinberg Batra avgår



Till Kulturnyheterna berättar David Batra mer om sina tankar kring att frun lämnar partiledarposten.

– Jag känner så klart att det är tråkigt att hon ska lämna sitt jobb. Det är tråkigt för hennes del, det är en stor förlust för dem som parti, men för föreställningen är det alltid så att man får förhålla sig till saker som händer i livet, säger David Batra.

Komikern var inte beredd på händelseförloppet, och säger att han kommer väga in det i sin kommande föreställning.

– Nej, det går inte att förebereda sig på alla saker så, man får ta varje grej som händer och hitta sin roliga vinkel, säger han.





LÄS MER: Kändisarnas stöd till Anna Kinberg Batra



Bilden har på bara några minuter fått över 500 gillningar på Instagram, och fått många stöttande kommentarer.

Samtidigt har komikern Soran Ismail pikat kollegan för situationen att David Batra tvingas göra om "Elefanten i rummet".

"Nu gäller det att skriva om showen illa kvickt... premiär om en månad!" skriver Soran Ismail till en bild på David Batra, och använder sig av hashtaggen "Elefanten i rummet".

Ett inlägg som fick många att skratta, och fortsätta skämta om situationen.

"Eller döpa om den - "Det här var ju också tråkigt"" kommenterar en person, och hänvisar till att Batra tidigare haft en humorshow som heter "Det här var ju tråkigt".





– Stand up är ju ett levande material, man skriver ju konstant, ingen kväll är den andra lik när man är på turné, till skillnad från en Shakespearepjäs.



– Nej, det går inte att förebereda sig på alla saker så, man får ta varje grej som händer och hitta sin roliga vinkel.
