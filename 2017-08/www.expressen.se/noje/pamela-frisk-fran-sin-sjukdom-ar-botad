Pamela frisk från sin sjukdom: "Är botad!"
Pontus Johansson

Pamela Anderson har lidit av sjukdomen hepatit C i 16 år.

Men nu är stjärnan botad. På Instagram skriver hon om sin lycka efter beskedet, skriver Mirror.

"Jag är BOTAD! Fick precis reda på att jag inte längre har hepatit C", skriver hon och fortsätter:

"Jag ber för alla som har drabbats av sjukdomen kan få och har råd att bli botade".







LÄS MER: Pamela Anderson: "Jag blir yngre för varje dag som går"



Förra året rapporterade flera medier att Anderson börjat se svagare ut – något som ska ha berott på sjukdomen. Enligt sajten Radaronline ska det även ha funnits en risk för att stjärnan behövde genomgå en levertransplantation.

Något som gjorde hennes dåvarande kärlek Rick Solomon oroad.

– Rick undviker allt prat om Pams hälsa och följer inte med henne till läkaren eftersom han är så nervös över hela grejen. Han är verkligen rädd att förlora henne. Han är mer praktisk än Pam och längst inne förstår han allvaret i hennes hälsoproblem, sade en källa då.



LÄS MER: Pamela Andersons diss – mot "Baywatch"



Pamela Anderson har tidigare sagt att hon inte räknar med ett långt liv på grund av sjukdomen.

– Jag räknar inte med att leva mer än 10-15 år till, har stjärnan tidigare sagt i en intervju med radioprofilen Howard Stern.



LÄS MER: Här kastar Pamela Anderson kläderna på tidningsomslaget



Tidigare i höstas valde Pamela Anderson att kasta kläderna på omslaget av Flaunt Magazine.

Något som tokhyllades av stjärnans fans på Instagram.

Samtidigt berättade Pamela Anderson om hur tiden som världsstjärna på 90-talet påverkat henne.

– Jag förvandlades till en karaktär i pressen – samtidigt som jag levde ett normalt liv lämnade barnen på skolan, säger hon till tidningen.





Följ Expressen Nöje på Facebook - där kan du kommentera och diskutera våra artiklar.
