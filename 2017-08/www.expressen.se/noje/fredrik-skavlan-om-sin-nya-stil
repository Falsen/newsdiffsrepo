Fredrik Skavlan
om sin nya stil
Dante Thomsen

– Jag har fått för mig att jag ska cykla mycket i Stockholm. Jag gillar det för Stockholm är så platt och fint. Särskilt för en norrman. Hela Sverige är platt och fint för en norrman.

Och cykeln går att fälla ihop?

– Ja den tar jag med mig under armen. Jag kan ta med den upp i lägenheten och när jag är ute och reser. Jag har inget lås till den.



LÄS MER: Miljonregn över Skavlan – så mycket tjänar han



Under sommaren har Fredrik Skavlan bland annat ägnat åt att göra illustrationer för den norska tidningen Aftenposten. Det är också anledningen till att programledaren har lagt till sig med ett skägg. Eller "konstnärsskägg" som han själv kallar det.

– Jag har en teckning där varje lördag. Det är en jättetrevlig grej som jag har hållit på med hela sommaren. Det är därför jag har det här konstnärsskägget som jag ska ta bort när jag börjar på mitt riktiga jobb igen.



Att skägget ska bort kan dock bli impopulärt hemma. Hans hustru Maria Bonnevie är nämligen förtjust i Fredrik Skavlans nya stil.

– Maria gillar skägget. Jag tror hon gillar gamla män, säger han och skrattar.

– Jag tycker att jag ser ut som en gammal man.

Hur har du förberett dig inför den kommande säsongen av "Skavlan"?

– Vi håller på nu. Jag kom precis från redaktionen och vi bygger det jag tror ska bli tidernas säsong. Vi ska spela in både i Stockholm, New York och London så det blir ambitiöst.



LÄS MER: Fredrik Skavlan har blivit pappa igen



Hur löser du familjelogistiken då?

– Genom att vi alla bor i Stockholm. Jag får resa snabbt.

Vad har du för drömgäster?

– Det får du se. Det är hemligt.

För två år sedan blev Fredrik Skavlan pappa för femte gången. Den lilla pojken är Marie Bonnevies och Fredrik Skavlans andra gemensamma barn.
