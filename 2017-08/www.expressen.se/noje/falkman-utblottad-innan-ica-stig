Falkman utblottad
– innan Ica-Stig
Michael Töpffer

Nyligen kom boken "Att vara Loa Falkman" ut, där den folkkära operasångaren och underhållningsprofilen Loa Falkman, 70, delar med sig av sina minnen.

Här berättar han bland annat hur han och flera vänner och kolleger blev blåsta av den revisor som de använde och förlorade miljonbelopp när de upptaxerades.



LÄS MER: Ica-Stigs förvandling – så här ser han ut i dag



I boken beskriver han hur han och hustrun Rosy nästan blev tvungna att lämna hus och hem.

"2010 föll domen i förvaltningsrätten där vi i princip blev av med allt vi ägde och hade", skriver han och fortsätter:

"Allt vi med hårt arbete byggt upp rasade som ett korthus".

Loa Falkman beskriver i boken känslan:

"Det var en obeskrivlig skam".

Familjen hade förlorat allt.

""Konkursförvaltaren krävde ateljén, som är en stor del av vårt hus, som säkerhet", "Vi stod inför att tvingas sälja vårt hem och insåg att även om vi dessutom sålt lägenheten i Åre hade vi ändå inte blivit skuldfria"

En del av den ekonomiska räddningen kom med rollen som "Ica-Stig" i de populära reklamfilmerna.

Det var 2015 som Loa Falkman tog över rollen efter Hans Mosesson, som spelade karaktären i hela 500 avsnitt.

I boken beskriver han reaktionen när han först blev kontaktad av reklambyrån - vilket kom som en total överraskning för honom.

"Jag blev fullkomligt överrumplad! Ica-reklamen hade jag sett och älskat i ett drygt decennium och aldrig haft en tanke på annat än att det är Hans Mosesson som är Ica-Stig på samma sätt som att Sean Connery är James Bond".

Han beskriver ingående hur han först tvekade för att han trodde att det skulle påverka hans möjligheter att få andra roller eller ställa upp i andra sammanhang. Just Hans Mosesson hade blivit stoppad från att vara med i "På spåret" eftersom SVT menade att han var alldeles för förknippad med Ica, skriver Loa Falkman.

Till slut hoppade han på uppdraget, och det kom att rädda familjens ekonomi.



LÄS MER: Därför stoppades Läckbergs Ica-reklam



"Det var en välkommen inkomst", skriver han i boken.

Loa Falkman är snart aktuell med en julturné. Med start i Kalmar 22 november kommer han att ge sig ut på turné som avslutas i Stockholm 19 december. Där utlovas "allt från Opera till Las Vegas, in i bygdegårdarna på landet med besök i popens värld".
