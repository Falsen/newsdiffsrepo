Henemark trodde hon skulle
dö – innan året var slut
Emilia Hedman

Den före detta Army of lovers-stjärnan Camilla Henemark, 52, har gjort stora rubriker under årens lopp.

2012 skakade hon om kändis-Sverige när hon släppte sina memoarer ”Adjö det ljuva livet”, där hon bland annat berättade om sina påstådda affärer med kungen Carl XVI Gustaf .

Henemark har efter boken tagit ett kliv bort från rampljuset, men har med jämna mellanrum medverkat i tv – däribland TV4-programmet ”Stjärnkusken” 2015.

Nu är hon aktuell som deltagaren i den nya säsongen av "Biggest loser VIP", men innan inspelningen av programmet började var Henemark, enligt sig själv, i väldigt dåligt skick.

– Jag var i ett så dåligt skick när inspelningen började, jag hade hjärtsvikt och diabetes som var i taket.



LÄS MER: Uppgifter: Henemark klar för Biggest loser



Medieprofilens "Biggest loser"-resa började med ett träningsförbud på grund av hennes fysiska hälsa.

– Jag kom så långt nerifrån, det var många som inte trodde att jag skulle resa mig.

Camilla Henemark har även fått kämpa med sin psykiska hälsa under programmets gång. "Army of lovers"-profilen är nu väldigt tacksam över att hon fick den här chansen att förändra sitt liv.

– Hade jag inte fått den här chansen tror jag inte jag hade klarat året ut om jag ska vara uppriktig, berättar sångerskan.

LÄS MER: Tränaren varnar nu för "Biggest loser"

Efter programmet visar det sig att Henemarks kropp mår mycket bättre, enligt hennes läkare.

– Efter de här veckorna är min läkare chockad över de framsteg jag gjort, berättar artisten.

Några andra som tävlar i det populära programmet är Runar Sögaard, Jan ”Blondie” Hammarlöf och Anna Book.
