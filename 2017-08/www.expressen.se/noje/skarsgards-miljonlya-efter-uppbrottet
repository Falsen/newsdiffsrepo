Skarsgårds miljonlya – efter uppbrottet
Dante Thomsen

0I juli gick den svenska skådespelaren Alexander Skarsgård, 41, och brittiska modellen Alexa Chung, 33, skilda vägar efter att ha dejtat varandra sedan 2015.

Nu har den nyblivna singeln och hyllade skådespelaren köpt en ny lyxvåning i East Village, New York. Det rapporterar Mansion Global. Prislappen ska ha landat på 2,3 miljoner dollar, vilket motsvarar drygt 18,3 miljoner kronor. Det var ungefär 2,4 miljoner kronor mer än vad säljaren ursprungligen efterfrågade.



LÄS MER: Alexander Skarsgård och Alexa Chung har gjort slut





Lägenheten är på 100 kvadratmeter och ligger i ett rött tegelhus byggt på 1800-talet som huserat flera kändisar under åren. Enligt Mansion Global bodde skådespelaren Parker Posey i samma lägenhet som Alexander Skarsgård nu köpt fram till 2008. Skådespelaren Chloë Sevigny ha också ha bott i huset fram tills för fyra år sedan.

Även James Iha, tidigare gitarrist i Smashing Pumpkins, ska ha bott i huset.

Alexander Skarsgårds nya drömvåning har bland annat originalgolv, en öppen eldstad, exponerade träbjälkar och ett badkar med lejontassar.

Alexander Skarsgård ägde tidigare ett hus i Los Angeles som han sålde för drygt 23 miljoner kronor till skådespelaren Rooney Mara 2015.





LÄS MER: Alexander Skarsgård nominerad till en Emmy



Alexander Skarsgård fick sitt genombrott i USA med vampyrserien "True blood". Nyligen sågs han också i succéserien "Big little lies" där han spelade en hustrumisshandlare. Rollen gav honom en Emmy-nominering. Ha har också spelat i storfilmer som "Tarzan" och "Melancholia".
