Pontare och Pontare gör musik tillsammans
TT

Vincent Pontare satsade tidigare på en egen artistkarriär men har på senare år fått ett rejält genombrott som låtskrivare och producent. Tillsammans med Salem Al Fakir och Magnus Lidehäll har han bland annat gjort hyllad musik till artister som Veronica Maggio, Mapei och Seinabo Sey. Han samarbetar också flitigt med Avicii och har bland annat varit med och skrivit dj-stjärnans senaste singeln "The days".

Roger Pontare är framför allt känd från Melodifestivalen - han har vunnit schlagern två gånger (1994 med Marie Bergman och 2000 som soloartist). Han är också ämne för en ny dokumentärfilm som ska visas i SVT i jul.
