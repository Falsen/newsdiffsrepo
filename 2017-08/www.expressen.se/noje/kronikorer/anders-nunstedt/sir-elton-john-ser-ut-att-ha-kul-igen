Sir Elton John ser ut att ha kul igen
Anders Nunstedt

Senaste gångerna jag sett Elton John har han verkat tro att det räcker med att ställa ut paljettskorna, och så sköter hitsen resten.

Han har, stundtals, varit ett under av avmätt oinspiration.

Nu har den nyblivne 70-åringen ett hyfsat färskt album - "Wonderful crazy night" - som han tycks älska (kul att någon gör det) och en nyfunnen spelglädje.

Inte så att det sentida materialet att glittrar lika glatt som engelsmannens extravaganta scenkläder, men närvaron får raketgubben att flyga mellan varven.Främst i klassikerna från 70-talet, förstås. Hur man än vänder och vrider på katalogen hamnar de galet kreativa åren 1971, 1972 och 1973 alltid högst upp.



Konserten styr undan från många tidigare fallgropar och - tack så mycket -Disney-hits. Inte för att det är perfekt. Ett pianosolo för mycket - det får man liksom räkna med. En och annan jämntjock låt från senaste plattan likaså.

Elton John lutar sig dock tillbaka mot ett skickligt band, med två trummisar, och genomför en konsert som svänger av ovanligt glatt humör.

Lyftet kommer efter hyllningen till den senaste tidens terroffer - Stockholm är en av de platser som uppmärksammas - i "I want love".Sen växlar LED-skärmen om till rock och Elton till entertainer.

Till och med lekfulla allsångsövningen under "Crocodile rock" har ett stort hjärta.Ett fullsatt Grönan viftar på svansen som spralliga valpar åt det gamla tricket.



Betyg låt för låt:

"The bitch is back"

"Bennie and the jets"

"I guess thats why they call it the blues"

"Take to the pilot"

"Daniel"

"Looking up"

"A good heart"

"Philadelphia freedom"

"I want love"

"Tiny dancer"

"Levon"

"Rocket man"



"Sorry seems to be the hardest word"

"Your song"

"Burn down the mission"

"Sad songs (say so much)"

"Don't let the sun go down on me"

"I'm still standing"

"Crocodile rock"

"Your sister can't twist (but she can rock'n'roll"

"Saturday night's alright for fighting"

EXTRANUMMER"Candle in the wind"
