Håkan Hellströms 50 bästa låtar i karriären
Anders Nunstedt

Håkan Hellströms turné i samband med albumet "För sent för Edelweiss" var galet succéartad. Konserterna inleddes med skivans öppningsspår, vilket satte tonen direkt. Bandet hittade samma makalösa driv som gjorde E Street Bands 70-talsturnéer med Springsteen till rockhistoria. Håkan, Hurricane & co levererade sina egna klassiker. Kväll efter kväll. När Håkan spelade på Ullevi för två somrar sedan var den återigen startskott. Lyssna på jublet - på liveskivan "Håkan boma ye!". Gåshud.

"Ge mig arsenik!" Varken förr eller senare har någon inlett en singeldebut med den febriga uppmaningen. När Håkan Hellström klev ut ur skuggorna i Broder Daniel gjorde han det med ett språk som var helt eget. Utan att för den skull vara färdigt. Men i kategorin debutsinglar så är "Känn ingen sorg för mig Göteborg" ensam och unik i sitt slag, åtminstone i den svenska pophistorien. Det är en låt som bytt kostym många gånger, från matrosskjorta till skinnjacka, men som fortfarande är kapabel att krama fram samma glädjerusiga publikextas redan i introt.

Vilken ballad ska man välja? I katalogen finns fyra fem stycken som samtliga är hans bästa. De misslyckas aldrig att träffa rakt i hjärtat och mitt i magen. Den här avslutningsballaden från "2 steg från Paradise", är en försiktigt soulig bluesklagan. När låten är på väg att ta slut upprepar Frölundas John Lennon "Jag tror, när vi går genom tiden/att allt det bästa inte hänt än" så intensivt att hoppet återvänder.

Man kan förstås välja den här balladen också. Det är inget fel att välja den här magnifika berättelsen. En av de absoluta höjdpunkterna från Ullevitriumfen 2014. I år är den som gjord för en soulduell mellan Håkan och LaGaylia Frazier. "Kärleken skonar ingen".

Håkan har anklagats för låtstölder genom hela karriären. Oförtjänt ibland, andra gånger bara ogint. Däremot har han förstås lånat fraser och musikaliska uttryck. På den här rocksingeln låter det av U2, Killers, Bryan Adams och Johnossi och säkert något mer. Mest låter det Håkan.

En ballad om ungdomens olyckliga förälskelse som träffar alla generationer. "Vi är inte såna som i slutet får varann". Ty kärleken skonar ingen.

Det tål att upprepas: Kärleken skonar ingen. Håkan får rader som "Jag såg min ungdom trampa gasen i botten och sen köra rakt in i en bergvägg" att bli patetisk poesi.

”Vill du ha en idiot, lägg din hand i min”. Mer Håkan blir inte lyriken i en rock’n’roll-visa.

På samlingen "Nåt gammalt, nåt nytt, nåt lånat, nåt blått" dansade han över till Pet Shop Boys sida av dansgolvet för första och enda gången. Det finns något tidlöst i den här uppspelta göteborgsdiscon som gör att den låter lika ny och lovande varje gång han spelar den.

Jag vet inte vilken som är din livefavorit, men rätt ofta är det här min.

Håkans enda etta på den svenska singellistan (placering för "Känn ingen sorg för mig Göteborg": 29). Så är det också en underbar liten proggboogie detta.

En liten bastard som redan blivit stor. Håkans senaste arenavältare växte till storlek XXL under spelningarna i New York.

Håkan har beskrivit Gullbergskajen som "En av dom absolut vackraste platserna i Göteborg /.../ Det är som en soptipp alltså, en kyrkgård för båtar.” I låten lyckas han korsbefrukta brasilianska sambaexplosioner med Dexys Midnight Runners och gbg-romantik.

Låten gavs ut på "Ett kolikbarns bekännelser" (2005), men den här storbandsversionen - utgiven på soundtracket till "Känn ingen sorg (2013), inspelad med Göteborgs symfoniker - är en ljuvlig pärla.

Blev ett kärt återseende i New York i april, då den började som en gammal soulmacka från The Isley Brothers - för att sluta som en rocknroll-orkan.

Apropå soul. Här är ännu en ballad som träffar mitt i prick. Rakt i hjärtat.

Beach Boys på göteborgska? Håkan Hellströms retrostänkta Gaishyllning, som samplades av Petter året därpå ("Storstadsidyll").

Omarbetad version av Tapeflys "Canine prey", som få hade hört innan 2008 (men lyssna på Spotify).

En roadmovie som börjar innan karriären, utanför lagen men slutar "lyckligt" - med ett skivkontrakt.

"Var inte så högtidlig, du med din dramatik och stesolid/Men en dag kommer jag och du verkligen bli gamla." Håkan var både steget före och steget efter Jocke Berg.

Titeln målar upp den fulaste miljö man kan tänka sig, melodin är desto vackrare.

En ännu tidigare loserpsalm, skev och oemotståndlig.

En spröd nattvandring med starka känslor.

Håkan minns sin Eva i avslutningsspåret från förra albumet.

Vår tids Ted Gärdestad, är han också.

Göteborgsromantik de luxe.

En gammal favorit som alltid växer live. Senast med hjälp av LaGaylia Frazier, som sjöng "Empire state of mind" över melodin.

Pianoackorden bildar en mäktig wall of soul.

Tanken på att ett dansband skulle spela in den här vemodiga balladen, är den dum i huvudet? Det skulle kunna bli underbart.

Duetten som fick Ullevi att gunga av lycka 2014.

Skrevs inför Håkans jubileumskonsert på Way Out West. Texten nämner både "William, it was really nothing" (Smiths) och "Boys Don't Cry" (Cure), och placeringen behöver därmed inte motiveras ytterligare.

En romantisk gåta med lyckliga tvärflöjter som får sällskap av romantisk fiol och stryks under av en pianoslinga som vill ta alla i sin famn.

"Be-bop-a-lu-la!"

Studioversionen låter klen i dag. Live är den en naturkraft som kvalar in högt på Richterskalan.

Eskapismen blomstrade hos Håkan redan på debuten.

"Och jag skäms för att be och jag skäms för att gråta/Mitt hjärta är ditt att förstöra."

Indie-Håkan överdriver allt ("Vasastan är som Chinatown") i ännu en av debutens suggestiva poplåtar, som gjord för att explodera live.

Har man sett Håkan live redan sedan innan det begav sig så kan man några av låtarna innan och utan. Men den kollektiva eufori som uppstår live under "Ramlar" går inte att ducka för. I USA för fem veckor sedan var gräts det glädjetårar under Håkans maratonversion.

Andra singeln från andra albumet. Fin.

Håkans egen tolkning av Lunas "I want everything". Lyckas vara bättre än originalet.

I stället för stämsång - stamsång.

Ted Gärdestad nynnar med i sin himmel.

Lite borglömd visa där romantiken går hand i hand med melankolin.

För att vara en sådan explosiv liveartist är Håkan slående ofta väldigt lugn och skör i sitt uttryck.

"Vi går ut och brinner upp i natten/och skyller allting på våra fyllehuven."

Känslosvallande ballad som plockades upp i USA i våras.

Håkan goes Nationalteatern och livet är en fest.

Gbg-kalas i huvudstaden.

Varenda dag är en söndag.

EP-spåret från vårens "1974" fattade eld i New York. Rak och rockig live.
