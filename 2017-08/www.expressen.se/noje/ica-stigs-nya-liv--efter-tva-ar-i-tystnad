Ica-stigs nya liv –
efter två år i tystnad
Nicole Gustafsson

Många känner igen skådespelaren Hans Mosesson, 73, från Ica-reklamerna där han spelade "ICA-Stig" för några år sedan.

Nu har Loa Falkman tagit sig an den rollen.

Skådespelaren Hans Mosesson har efter reklamen hållit en låg profil – i över två år. För några veckor sedan dök han upp på bild när han var med och spelade en fotbollsmatch för välgörenhet, arrangerad av Ingvar Oldsberg.

Hans Mosesson visade då upp en rejäl förändring – och hade ett stort skägg.

Nu berättar Mosesson att han återigen är aktuell som skådespelare  i TV4:s nya satsning – tv-serien "Sjölyckan."

– Det är jätteroligt att få göra det här. Det är ju två år sedan jag medverkade i serien "Jordskott", så jag blev jätteglad när jag fick den här möjligheten, säger Hans Mosesson.

"Sjölyckan" började spelas i våras och kommer att fortsätta spelas in under hösten. Den kommande seriens regi står Felix Herngren för och enligt Mosesson innehåller serien en hel del drama.



LÄS MER: Felix Herngren om mötet med Ingvar Kamprad



Serien "Sjölyckan" berättar Hans Mosesson kommer "att ersätta" den populära tv-serien "Solsidan" som slutar. Och många namn från "Solsidan" finns också med i "Sjölyckan."

Förutom regissören Felix Herngren så är skådespelaren Malin Cederbladh, som spelar Oves fru i "Solsidan", med i den kommande serien.

– Jag spelar en farfar som har ärvt Sjölyckan, en egendom i skärgården. Malin Cederbladh och Henrik Schyffert spelar mina barn. Min dotter är tillsammans med Gustav Hammarstedt och Shima Niavarani är min sons nya fästmö, berättar Mosesson.

Och seriens drama om arvet – byggnaden "Sjölyckan."

– Själva ägandeformen, att ärva och ta över stället, är en källa till blodiga konflikter. Det är konflikter med grannar, avslöjar Hans Mosesson.

LÄS MER: Ica Stigs förvandling

Hans Mosesson bor i Göteborg och pendlar till Stockholm för att spela in tv-serien. Skådespelaren tycker att det är lite kämpigt – samtidigt säger han att han har inga planer på att gå i pension.

– Nej för tusan, det vill jag inte göra. Så länge man mår bra och kan arbeta så är det fantastiskt att få arbeta efter man fyllt 70 år, säger Mosesson som har flera projekt på gång längre fram i år.
