Tisdag 22 augusti 2017
Prinsessan Dianas hemliga
samtal med George Michael
Dante Thomsen

Det är den brittiska tabloiden The Sun som kommit över inspelningen av samtalet mellan prinsessan Diana och George Michael som gjordes 1996.

Samtalet visar hur Diana, som var mitt uppe i en uppslitande skilsmässa, anförtrodde sig till George Michael.



LÄS MER: Livvakten avslöjar: Diana hade alltid med sig en sexleksak



Samtalet spelades in med hjälp av en telefonsvarare. Många år senare gav George Michael bandet till sin barndomsvän Andros Georgiou, 55.

– George gav mig bandet och sa "här är din pensionspresent", berättar Andros Georgiou för The Sun.

I samtalet berättar Diana, som omkom i en tragisk bilolycka ett år senare, om den tuffa tiden efter att hennes äktenskap hade kraschat.

– Det har varit rätt tufft men vi börjar närma oss slutet. Det är inte en särskit kärleksfull och barmhärtig familj jag lämnar, säger hon i samtalet.

George Michael, som då var medlem i popgruppen Wham!, efter en konsert 1989. Duon kom att bli goda vänner, vilket blir tydligt i samtalet som nu läckt.

Bland annat öppnade Diana upp om hur hon led av de många juridiska möten som ägde rum när hon och prins Charles skulle komma överens om skilsmässan.

– Jag kommer få tre fjärdedelar av vad jag vill ha, säger hon bland annat.



LÄS MER: Prinsens ånger efter sista orden med Diana

I samtalet hånar prinsessan Diana också popstjärnan sir Elton Johns extravaganta livsstil samt dennes enorma samling skor.

Bandet med inspelningen av samtalet hade legat gömt i ett i ett värdeskåp innan George Michael, som hittades död förra året, gav det till Andros Georgiou.
