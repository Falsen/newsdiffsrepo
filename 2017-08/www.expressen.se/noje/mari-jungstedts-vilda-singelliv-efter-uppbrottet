Lördag 19 augusti 2017
Mari Jungstedts vilda
singelliv efter uppbrottet
Dante Thomsen

Förra julen separerade författarparet Mari Jungstedt och Ruben Eliasson efter tre år ihop. Sedan dess har Mari Jungstedt levt singelliv, vilket hon berättar om för tidningen Året Runt.

Författaren, som ligger bakom flera stora försäljningssuccéer förklarar att hon både har dejtat och haft flera romanser.

– Det har inte direkt rått någon brist på kandidater, vilket är roligt med tanke på min aktningsvärda ålder, säger Mari Jungstedt till Året Runt och skrattar.

Samtidigt hoppas hon på ett mer långvarigt förhållande.

– Jag är inte singeltypen, men jag försöker bromsa mig själv från att rusa in i en fast relation frö snabbt. Herregud, jag har ju knappt varit singel någon gång under hela mitt vuxna liv. Jag var 28 när jag träffade mina barns pappa Cenneth, och efter vår skilsmässa 2012 tog det bara en månad innan jag blev tillsammans med Ruben, säger hon.



LÄS MER: Mari Jungstedts tuffa uppbrott



Mari Jungstedt skilde sig från livspartnern Cenneth Niklasson 2012. De hade då varit gifta i 14 år.

Trots att det gått flera år sedan skilsmässan är exmannen fortfarande en mycket viktig person i författarens liv. Ofta pratar de i telefon eller tar en lunch tillsammans. För Året Runt berättar Mari Jungstedt om sin insikt.

– Vi har inte glömt bort hur mycket vi har älskat varandra och hur mysigt vi har haft det tillsammans. Cenneth är och förblir mitt livs stora kärlek, säger hon.



LÄS MER: Mari Jungstedt om sitt ex: "Är mitt livs stora kärlek"



I maj i år intervjuades Mari Jungstedt i TV4:s "Nyhetsmorgon" och berättade då också om beslutet att sälja sitt hus på Gran Canaria och flytta hem till Sverige igen – ett beslut hon fattade för familjens skull.

– Även om jag tycker att det är underbart på Gran Canaria, jag pratar ju spanska flytande och känner mig väldigt hemma där, så var mina barn bara drygt 20 så jag tyckte att de var för unga. Jag kände att jag ville vara närmare dem ett tag till faktiskt, det blev ett lite för stort avstånd. Det var därför jag flyttade hem.
