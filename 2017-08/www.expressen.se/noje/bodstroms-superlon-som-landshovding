Bodströms superlön
som landshövding
Aino Oxblod

Thomas Bodström blir Stockholms läns nya landshövding, och lämnar livet som advokat bakom sig.

Nu berättar han om det nya jobbet i Mix Megapol, hos Anders Timell och Gry Forssell.

– Man är statens representant i länet, det innebär att man är chef för länsstyrelsen, där 450 personer arbetar. Det här innebär att jag inte kan fortsätta vara advokat, det var ett svårt beslut, konstaterar Thomas Bodström i Mix Megapol.

Det var inte självklart att tacka ja till jobbet, som han beräknas ha i sex år - men han fick hjälp från sin familj, som tyckte att han skulle passa på och ta jobbet när det erbjöds.

– De har varit trötta på mitt ältande. De sa "Ta det nu, annars kommer vi få höra på ditt ältande", säger Thomas Bodström.

Anders Timell är nyfiken på vad man tjänar som landshövding.

– När jag fick veta i veckan att Thomas Bodström, vår kompis, blir ny landshövding, då började jag kolla - vad tjänar en landshövding, säger Anders Timell, som också säger att han fått fram att landshövdingar i andra län haft en lön på över 90 000 kronor.

Thomas Bodström erkänner att han har en lön på ännu mer än så - men minns inte helt säkert.

– Jag tror att den är 102 000 kronor nu, säger han i radioprogrammet.



LÄS MER: Gladiatorns ilskna påhopp: "Gubbslem"





LÄS MER: Miriam Bryant och Bodström i ordbråk



Utöver den höga lönen så ingår också en boenderesidens - som det står i lagen att landshövdingen måste bo i. Så nu måste han flytta.

– Det är bara jag som har boendeplikt, men jag hoppas familjen vill följa med.

När praktikant-Malin säger att han inte behöver betala för boendet på grund av sin boendeplikt, så får hon mothugg från Bodström.

– Nej, jag får betala fast det är boendeplikt. Man blir förmånsbeskattad, så det blir minst 15 000 kronor.
