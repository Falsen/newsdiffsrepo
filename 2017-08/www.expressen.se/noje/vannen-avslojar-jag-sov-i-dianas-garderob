Tisdag 22 augusti 2017
Vännen avslöjar: "Jag
sov i Dianas garderob"
Jenny Tillgren

Prinsessan Dianas bästa vän och tidigare livvakt Paul Burrell öppnar upp ännu en gång om sin relation med Diana i ett program på Channel 5, bara dagar före 20-årsdagen av hennes död, skriver The Mirror.

I programmet delar Burell med sig av intima detaljer från prinsessans sista dagar, såväl som om hans egen kamp med sin sexualitet och skilsmässa.

Enligt The Sun, så hävdar Paul Burrell att han hjälpte prinsessan i hennes sjukdom genom att ge henne mat som fick henne att kräkas.

– Jag gjorde min plikt. Jag har gjort allt för Diana. Det var inte olagligt, så långt som jag vet, säger han i programmet.

LÄS MER: Prinsens ånger efter sista orden med Diana

Den tidigare butlern Paul Burrell ska ha fått runt 100 000 kronor för att berätta om sin relation med prinsessan och sin stora sorg efter Dianas död, skriver The Mirror.

– Jag fann mig själv i botten av hennes garderob sovandes bland hennes kläder och kände efter hennes parfym, säger han i intervjun.

Han fortsätter:

– Det var det enda sättet jag kunde försöka få henne tillbaka i min värld, säger Paul Burrell i programmet.

LÄS MER: Dianas avslöjande – om prins Charles sexsamtal

När Paul Burrells make Graham Cooper föreslog att han skulle ta bort bilder på prinsessan, så vägrade han, skriver The Mirror.

– Det kändes som att det var tre människor i mitt äktenskap. Hur säger jag till en att försvinna? Det är väldigt svårt för mig att släppa henne, säger han.

Det här är inte första gången han avslöjar intima hemligheter om prinsessan Diana. I en tidigare intervju med australisk tv hävdar Burrell att han försökte "återuppväcka" prinsessan när han besökte henne efter hennes död.
