Ola-Connys ord om sin hund: "Ser andar"
Michael Töpffer

I programmet "Ullared" på Kanal 5 på tisdag 20:00 får tittarna stifta närmare bekantskap med hundmediet Pehr.

Han berättar om sin sällsynta förmåga.

– Jag jobbar som medium. Jag har varit medial sedan jag var liten, säger Pehr.



LÄS MER: Ola-Conny visar upp sin nya superkropp



Det passar Ola-Conny som hand i handske, ty han är orolig för sin hund Wolf som han tycker brukar bete sig märkligt.

– Ibland kan hunden bara helt plötsligt resa sig upp och blicken är rakt fram. Jag vill veta vad det är han uppmärksammar ibland, säger Ola-Conny och berättar att han misstänker att Wolf ser andar i huset där de bor.

Han bjuder hem Pehr för att ta reda på hur det ligger till med Wolf och andarna.

Ola-Conny berättar för Pehr om misstankarna han har.

– Jag kan känna av saker och ting som en människa, inte som en hund, och då kan jag tänka mig att det där måste vara en vålnad eller någon som står och pratar med hunden, säger Ola-Conny.

Pehr utstrålar tillförsikt.

– Jag får väl se vad han berättar för mig strax när jag pratar med honom, säger Pehr.

Han sätter sig i soffan för att meditera lite innan Ola-Conny tar in hunden.

Pehr förklarar hur han läser hundens tankar.

– När jag fokuserar på hunden så kommer jag att få bilder av hunden till mitt inre, och det kan vara vad som helst, som vad han vill äta, hur han mår, och då kan jag ställa en fråga till hunden och då ser vi vad svaret kan bli, säger Pehr.

Sen börjar han son tankeöverföring med Wolf. Han tar den om nosen och stirrar den djupt i ögonen under en lång tid, innan han utbrister:

– Han ser andar, absolut, den hör hunden är medial. Det är en snäll äldre dam han har sett vid ett par tillfällen. Hon har en kort damfrisyr och har gått över pensionsåldern. Och så känns det som att det finns en man också, ganska lång, som kommit in, säger Pehr.

Ola Conny blir frågande.

– Vadå, försöker han bevaka mig?

– Ja, han vill ju inget ont säger Pehr.

Ola-Conny undrar mer:

– Blir Wolf rädd ner han ser en ande?

– Jag känner ju inte att han blir psykotisk på något sätt. Jag känner mer att han vill titta till och kanske hålla lite mer koll, säger Pehr.



LÄS MER: Ola-Conny: "Tänkte på döden varje dag"



I slutändan löser Pehr ett annat problem: han luskar ut varför Wolf inte äter hundben.

Hans slutsats är att Wolf helt enkelt inte tycker om hundben. Istället ska Wolf matas med köttbullar.

– Det var väldigt spännande. Då kan jag känna mig trygg även om jag kan tycka att det knakar och går här. Jag kan sova tryggt nu, säger Ola-Conny om andarna och hjälpen han fått från hundmediet Pehr.

Christer Sturmark är ordförande för föreningen Humanisterna. Han är kritisk till att tv-programmet ”Ullared” tar in en person som påstår sig kunna läsa tankarna hos en hund.

– Det kan ju finnas människor som kan en del om djurpsykologi och därför kan utreda en del saker om hur ett djur mår genom att iaktta djurets agerande. Men det är ju ren psykologi, säger han och fortsätter:

– Men om en person påstår sig läsa tankar så är det ju en bluff, förstås. Den där personen är antingen en bedragare eller en självbedragare, alltså han kanske tror själv att han kan läsa tankar men det kan han inte.

Uppgiften att hundmediet Pehr fastställt att Wolf ser vålnader i huset är något som Christer Sturmark helt avvisar.

– Det är ett påstående om han inte har något belägg för och det är dessutom extremt osannolikt att det skulle vara sant, säger han och fortsätter:

– Min grundhypotes är at det är bluff.



LÄS MER: Christer Sturmarks ilska mot "Så mycket bättre" och TV4



Christer Sturmark menar att det är ett stort journalistiskt svek att ha med bluffare i tv.

– Vidskepelse är inte harmlöst. Det är skadligt. Det finns människor som på grund av vidskepelse gör väldigt dumma saker, säger han.

Kan man inte betrakta ”Ullared” som ett underhållningsprogram och därmed ha med en tankeläsare?

– Jo, om man inte påstår att det är sant, men jag skulle tro att programmet framställer det som att det är sant, säger Christer Sturmark.





Följ Expressen Nöje på Facebook - där kan du kommentera och diskutera våra artiklar.
