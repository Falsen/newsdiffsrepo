Montazami i bråk med maken:
"Där är Kamran väldigt strikt"
Nike Rydberg

Maria Montazamis son Nicholas har hunnit bli 19 år gammal – men eftersom familjen bor i USA dröjer det två år tills han får dricka alkohol enligt lagen. Nicholas alkoholvanor har fått ett bråk att blossa upp mellan hans föräldrar.

I podcasten "Kändispodden" berättar Hollywoodfrun att hon själv som förälder har en tillåtande syn på alkohol.

– Det är väl bättre att han tar en kall öl med sina vänner än att han tar droger eller något sånt, man får välja sina konflikter med barnen, säger hon.

Maken Kamran Montazami är dock av en annan åsikt – han vill att Nicholas väntar till sin 21-årsdag. Hon beskriver honom i intervjun som "väldigt strikt".

– Vi har sällan haft konflikter när det gäller barnen, men nu är vi lite oense om Nicholas. Han är pojke och tar en kall öl då och då, dock inte hemma. Han ska fylla 19 om två veckor, och man får ju inte dricka alkohol i USA förrän man är 21. Så det är lite jobbigt, för där är Kamran väldigt strikt.

I den kommande säsongen av "Svenska Hollywoodfruar" besöker Maria Montazami sin son på college, där hon möts av en stark marijuana-doft.

– Du kommer få se när jag öppnar dörren till Nicholas college och blir slagen i ansiktet av marijuana-doft. Han röker inte marijuana, men så är livet nu, sa hon i "P4 Extra”.



LÄS MER: Maria Montazami möttes av en stark knarkdoft



Nästa säsong av "Svenska Hollywoodfruar" kommer att följa Maria Montazami, Jennifer Åkerman, Isabel Adrian, Gunilla Persson och Elena Belle.
