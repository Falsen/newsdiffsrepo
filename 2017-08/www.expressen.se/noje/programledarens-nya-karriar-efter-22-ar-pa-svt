Programledarens nya
karriär efter 22 år på SVT
Aino Oxblod

Efter 22 år lång karriär på SVT valde Marianne Rundström, 66, att säga upp sig från kanalen, i samband med att "Gomorron Sverige" försvinner från tablån. Medan flera av de andra programledarna fick andra jobb på kanalen, gick Rundström vidare  och sökte sig bort från SVT.

– Nu har jag sagt upp mig, så i höst är det första gången på alla mina yrkesår då jag inte har schema eller fast jobb, och det är faktiskt jättehärligt. Klockan 4 på morgonen, det saknar jag inte, säger Marianne Rundström i Expressen TV.



LÄS MER: Marianne Rundström sade upp sig efter sändning





LÄS MER: Marianne Rundströms nya jobb – efter SVT



Hon varierar sig mellan uppdrag för radio, News55, och föreläsningar - och säger att hon ser fram emot den nya perioden i sitt yrkesliv.

– Men det är spännande att se vad man kan skapa för framtid nu. Jag har jättemycket roliga jobb. Just nu är jag lite diversearbetare, och så får jag känna efter lite i höst var jag ska någonstans, men jag har jättemycket kul jobb, säger Rundström.

Men det som förvånar Marianne Rundström mest är att det inte har varit särskilt svårt att starta en ny karriär i hennes ålder - något hon hade fått för sig efter tiden på SVT.

– Men framför allt är det väldigt kul att det visar sig att det inte alls var svårt att starta ett nytt yrkesliv efter 65. Det trodde jag skulle vara svårt. Om det inne på en arbetsplats inte känner sig önskvärd längre när man kommer upp i sextioårsåldern, då fylls du ju också av den känslan.
