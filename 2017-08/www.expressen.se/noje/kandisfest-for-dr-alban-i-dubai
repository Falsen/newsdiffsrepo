Kändisfest för
Dr Alban – i Dubai
Michael Töpffer

Alban Uzoma Nwapa, mer känd under artistnamnet Dr. Alban, fyller 60 år på lördagen.

Då ska det firas rejält - och det gör han med besked. Han har valt att hålla sin lyxiga födelsedagsfest i soliga Dubai, och många ur den svenska kändiseliten är på plats för att fira tillsammans med honom.



LÄS MER: Ingemar Stenmark på kändisfest hos Dr Alban



Några av dem är sångerskan Ankie Bagger, tidigare Fröken Sverige Annika Duckmark, artisten Jessica Folcker och många andra.

På flera av bilderna är festsällskapet ute och badar, både på stranden och i lyxiga hotellpooler. De kramas och tycks trivas utmärkt i varandras sällskap.

De äter middag ihop, men hinner även med en del sightseeing, som att besöka det flotta hotellet Burj Al Arab, och likaså världens högsta byggnad, den 828 meter höga Burj Khalifa.

På en bild har Tomas Brolin lånat badvaktens stol på stranden. Där sitter han och läser travprogrammet medan badvakten står intill.

Dr Alban var en av 1990-talets absolut största artister – känd för låtar som "Hello Afrika" och "No coke" som producerades av Denniz Pop. Han har sålt över 14 miljoner skivor världen över.



LÄS MER: Här återförenas Borg, Brolin och Dr. Alban



Dr. Alban bildade kvartetten Friends In Need tillsammans med vännerna Mattias Frisk, Tomas Brolin och Björn Borg år 1999. Gruppen släppte bara en enda singel, "Alla vi". Det är i just den låten som Dr. Albans klassiska fras "det är stabilt" myntades.

Dr. Alban och Jessica Folcker ställde upp i Melodifestivalen 2014 med bidraget "Around the world". Han har också skrivit bidraget "Make me (la la la) i Melodifestivalen 2015 och "One more night" i Melodifestivalen 2017. Båda framfördes av Dinah Nah.
