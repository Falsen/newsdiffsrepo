Hon är Kickens nya
kärlek: "En fantastisk tjej"
Nicole Gustafsson

Artisten och trummisen i "The Poodles", Christian ”Kicken” Lundqvist, har hittat kärleken.

Kickan Lundqvist har tidigare haft en relation med artisten Carola Häggkvist, 51. Efter det har det varit offentligt lugnt på kärleksfronten från trummisens del.

Men nu har han hittat kärleken. På en privat kräftskiva presenterade Kickan Lundqvist Anna Olausson som sin nya flickvän för Hänt Extra.

- Vi har känt varandra ganska länge, men för några månader sedan så började vi träffas och det kändes bra, säger Kicken Lundqvist till tidningen.

LÄS MER: Kicken om sin relation med Carola



Kicken Lundqvist delar även med sig av sin förälskelse och nya kärlek på sociala medier. På sin Instagram har han lagt ut en bild på honom och flickvännen Anna Olausson.

Paret håller om varandra och i bakgrunden syns ett spegelblankt vatten och solnedgång. Under bilden har Kicken Lundqvist gjort en hjärt-emoji.



LÄS MER: Artistens känslosamma hyllning till Noppe Lewenhaupt



Till tidningen Hänt Extra berättar Kicken Lundqvist att paret umgåtts hela sommaren och åkt på en romantisk semester tillsammans.

- Vi var på semester i Turkiet i somras. Att åka på semester tycker jag är ett bra test, men å andra sidan, funkar det inte att åka på semester tillsammans så... säger Kicken Lundqvist till tidningen.

Mycket mer än så vill inte artisten avslöja då kärleken fortfarande är väldigt ny. Men att han är fäst vid sin flickvän råder det inget tvivel på.

- Hon är en fantastisk tjej! säger Christian ”Kicken” Lundqvist till tidingen.

Anna Olausson har tidigare varit tillsammans med artisten Rennie Mirro, 45, och skådespelaren Kim Sulocki, 45.
