Steve, 54, träffade sin
bror efter 50 år – dog
Aino Oxblod

Efter att ha letat efter sin biologiska mamma, hittade Steve Belshaw, 54, sin halvbror Rob i brittiska programmet "Long lost family" - efter 50 år ifrån varandra. Nu har Steve Belshaw gått bort, bara två månader efter att ha hittat sin familjemedlem igen.

Steve Belshaw, från Blackpool, var med i "Long lost family" i tron att han inte hade någon familj. Hans biologiska mamma var bara 17 år när hon satte in en kontaktannons för att hitta passande föräldrar till sin bebis. Hon tog beslutet efter att bebisens pappa tragiskt gått bort i en motorcykelolycka.

Men när Steve Belshaw letade efter sin mamma i "Long lost family" visade det sig att hon också hade gått bort, bara några veckor innan programmet spelades in, och mor och son fick aldrig träffas.



LÄS MER: Skådespelarens dotter försvunnen – vädjar om hjälp på Twitter





LÄS MER: Väderprofilens fru försvunnen bland lejon



Men i stället upptäckte han att han hade en halvbror, Rob, som bodde på gångavstånd från honom.

– Jag måste ha gått förbi dig på gatan, sa en tårögd Rob i "Long lost family", när han fick träffa sin bror för första gången.

Bara två månader efter den emotionella återföreningen mellan bröderna, så gick Steve Belshaw bort plötsligt.

– Vi är förkrossade över att ha förlorat honom alldeles för tidigt, säger Steve Belshaws halvbrors partner, Kelly.

Dödsorsaken för Belshaw är okänd.
