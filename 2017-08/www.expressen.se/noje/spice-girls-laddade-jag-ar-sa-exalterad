Spice Girls laddade: "Jag är så exalterad"
Mattias Bergqvist

Återförenade.

För två låtar och för söndagens olympiska avslutningsceremoni.

Bara två timmar innan den storslagna showen startar, och Spice Girls återigen är i centrum, delade Victoria Beckham med sig av bilder från dagen.

Hon skriver också på twitter

- Jag är så exalterad.

Tidigare på söndagen rapporterade den brittiska tidningen Daily Mail att Spice Girls kommer att göra två låtar under showen: "Wannabe" och "Spice up your life".

Delen av avslutningsceremonin som fokuserar på musik kommer att kretsa kring 30 låtar från de brittiska öarna.

Bland övriga artiser som förväntas medverka finns bland annat Kate Bush, Pet Shop Boys, One Direction, Jessie J, Annie Lennox och Tinie Tempah samt George Michael.

Även Russell Brand och komiker Eric Idle kommer att vara på plats. Under veckan har flera brittiska medier skrivit att även Take That är involverade i den massiva spelningen, troligtvis med låten "Rule the world".

Arrangörerna beskriver händelsen som "festen efter bröllopet" och som "helt annorlunda från Danny Boyles öppningsceremoni".

Sent på söndagskvällen rapporterade The Guardian att det finns rykten att David Bowie kommer att sjunga sin klassiker "Hereos" under avslutningsceremonin.

Detta har inte bekräftats.

SVT sänder hela showen med start 22.00.
