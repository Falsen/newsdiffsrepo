Sannas kärlekssommar
med Mikael Persbrandt
Aino Oxblod

Tv-profilen Sanna Lundell, 38, är aktuell som programledare för TV3:s kommande "En resa för livet".

Men under sommaren har Lundell tagit det lugnt och varit med familjen - sambon Mikael Persbrandt, och sina tre barn.

– Jag har varit ledig jättemycket i sommar faktiskt. Jag har mest varit hemma och bara vilat och haft det skönt och varit med familjen mycket, berättar Sanna Lundell för Hänt.se.

Bland annat har familjen varit ute och vandrat under semestern - något som var Sanna Lundells idé.

– Jag kommer ursprungligen från Jämtland och vill gärna slå ett slag för vandringen där. Det är en annan typ av semester att vandra, men ibland är det skönare att röra sig än att vara stilla. Det blir en annan typ av vila. Hela familjen var med. Det var väldigt härligt, säger Sanna Lundell till Hänt.se.



LÄS MER: Sanna Lundells förändring – med Mikael Persbrandt





LÄS MER: Parets nya kärleksliv på stora lyxgården



På Instagram har både Sanna Lundell och Mikael Persbrandt visat upp sin kärleksfulla familjesommar tillsammans. Under stora delar av sommaren har Persbrandt spelat in filmen "Tårtgeneralen" med Filip Hammar och Fredrik Wikingsson - men även där fick han sällskap av sambon Sanna Lundell.

Sanna Lundell visade på Instagram hur hon i början av juli var med under filminspelningen - och där hon fått en stor omvandling.

"Bröllopsgäst på Hasse P:s femte bröllop i dag! Josefin Crafoord känner mig lite som dig. Blond och snygg", skrev Sanna Lundell.

Även Persbrandt hyllade förvandlingen.

"Min fru är en blondin", skriver han tillsammans med ett hjärta.
