Brittisk tv-legendar
död – blev 89 år
Frida Hansson

Sir Bruce Forsyth har lett program som ”The generation game”, ”Play your cards right” och ”The price is right”.

Bruce Forsyth började sin karriär i underhållningsindustrin redan vid 14 års ålder och kom att bli en av Storbritanniens bäst betalda tv-stjärnor.

Tidigare i år blev han inlagd på sjukhus efter att han drabbats av en allvarlig infektion i lungorna. Nu rapporterar BBC att tv-legendaren har gått bort efter en tids sjukdom.

Sir Bruce Forsyths manager Ian Wilson säger i ett uttalande:

”Det är med stor sorg som familjen Forsyth meddelar att Sir Bruce gick bort under eftermiddagen, fridfullt i sitt hem omgiven av sin fru Wilnelia och alla sina barn".

Så sent som för tre år sedan sändes program med Bruce Forsyth som programledare i brittisk tv.

Bruce Forsyth blev 89 år.
