Sigges och Malins bröllops-
fest med stjärnorna
Michael Töpffer

Podcast-profilen och författaren Sigge Eklund, 43, och hans fru Malin Eklund, 38, firar 10-årig bröllopsdag på fredag - och bjuder in många vänner till en stor fest på Rosendals trädgårdar på Djurgården.

Bland de många gästerna syntes sångerskan Zara Larsson, som kom tillsammans med pojkvännen, den brittiska modellen Brian Whittaker.

I sin podcast "Alex & Sigges podcast", som Sigge Eklund driver tillsammans med Alex Schulman, pratade han nyligen om 10-årsfirandet.

– Det vore kul med någon liten ceremoni, sade Sigge Eklund där.

Hans podcast-kollega har svårt att förstå grejen med att fira bröllopsdagen med en fest. Alex Schulman säger att han tycker att det verkar löjligt.

– Egentligen när ju festen mer betydelsefull än ett bröllop. Det här är två personer som verkar passa ihop som har levt ihop utan att skilja sig, försöker Sigge Eklund förklara.

På en bild som podcast-kollegan Daniel Redgert lagt ut på Instagram syns hur Sigge Eklund och hans kärlek Malin Eklund firar tillsammans.

https://www.instagram.com/p/BYOY-YuAB0u/?hl=sv&taken-by=danielredgert

I dag har paret tre barn tillsammans – Viggo, Truls och Bella. Äldsta sonen Viggo fick paret tidigt i sin relation.

I en tidigare intervju med tidningen Mama och Sigge Eklund berättat om hur Malin blev gravid tre månader efter att paret fallit för varandra.

– Tre månader var en evighet för oss, vi var vakna dygnet runt. Redan efter ett dygn visste jag att vi skulle vara ihop hela livet, sa Sigge Eklund till Mama.

I samma intervju berättade Sigge Eklund om livet som trebarnspappa. Där avslöjade han att det stundvis var kämpigt.

– Jag minns perioder för några år sedan, när vi bara hade två barn, jag var en mycket bättre pappa då, det fanns tid och utrymme att se barnen. Nu blir det mer att försöka överleva varje dag, sa Sigge Eklund då.
