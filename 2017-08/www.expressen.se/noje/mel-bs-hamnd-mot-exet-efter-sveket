Mel B:s hämnd mot
exet – efter sveket
Nike Rydberg

Den forna Spice Girls-sångerskan Mel B går sedan i våras igenom en skilsmässa från exmaken Stephen Belafonte. Under nattens MTV Video Music Awards dök hon upp på röda mattan i en klänning som sajten Page Six pekar ut som ett dolt meddelande mot exet.

Spice Girls-stjärnan, nu aktuell som domare i America’s Got Talent, bar budskapet på en paljettklänning i guld. På den stod skrivet:

”You Will Never Own Me” ("Du kommer aldrig att äga mig", reds. anm.)

Brown ansökte om skilsmässa från Belafonte i mars och anklagade då sin man för både misshandel och sexuellt utnyttjande. Belafonte ska enligt Brown ha slagit henne upprepade gånger, utpressat henne till trekanter och hotat att läcka videofilmer med sexuellt innehåll.



LÄS MER: Mel B livrädd för sin man – anklagar honom för misshandel



Han nekar till anklagelserna men har sedan dess fått besöksförbud utfärdat mot sig – men i maj gick han till attack mot Brown i sociala medier.

”Bättre att vara en ärlig skitstövel, än en omtyckt lögnare”, skrev han i flera inlägg på Instagram och fortsatte:”De farligaste lögnarna är de som tror att de pratar sanning".

Samma vår tog Melanie Brown emot en stämningsansökan från sin barnflicka Lorraine Gilles. Hon menar att paret lurat in henne i ett ”perverst förhållande” som förstört hennes liv, enligt sajten Radar Online. Gilles ska då ha blivit gravid med Belafontes barn, men senare gjort abort.

"Mitt sexuella förhållande och min anställning med Melanie fortsatte runt sju år fram till september 2016. Under min tid med Melanie, så hade hon och jag sex sporadiskt, ibland flera gånger i veckan”, skrev barnflickan i ett 128 sidor långt dokument om sin relation till paret.



LÄS MER: Mel Bs barnflicka stämmer Spice Girls-stjärnan

Den dyra skilsmässan och advokatkostnaderna har satt sina spår för Mel B – i juli uppgavs hon ha spenderat nästan hela sin 400 miljoner kronor stora förmögenhet. Enligt tidningen Daily Mail skulle hon då bara ha 10 000 kronor kvar på ett av sina bankkonton och vädjat till sina vänner om hjälp för att betala av sitt nya hus. Dessutom kräver ex-maken miljoner i retroaktivt underhåll och advokatkostnader. Mel B och Stephen Belafonte har gemensamt dottern Madison, 5.
