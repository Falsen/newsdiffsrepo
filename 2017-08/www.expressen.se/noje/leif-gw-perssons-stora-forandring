Leif GW Perssonsstora förändring
Michael Töpffer

Leif GW Persson lovade i en uppmärksammad krönika i Expressen 1 januari i år att han under 2017 ska gå ned 50 kilo i vikt. Att han utfärdade sitt löfte offentligt var för att sätta sig själv under press från allmänheten.

Än så länge har bantningen varit en succé.

Vid januari månads utgång hade han gått ned 10 kilo. Fram tills i början av april har han lyckats gå ned ytterligare åtta kilo - och ytterligare en månad senare, i början av maj, så har Leif GW Persson lyckats skala bort ytterligare fyra kilo, totalt alltså 22 kilo på fyra månader.

Hemligheten bakom viktminskningen är förändrade kostvanor.

– Det måste vara kosten, för så mycket annat gör jag inte.







LÄS MER: Leif GW Perssons stora viktminskning



Tidigare har Leif GW Persson berättat att han undviker alla sötsaker, all alkohol, och sådant som pasta, ris och potatis. Istället har han börjat käka vegetariskt till lunch, bland annat mer bönor.

Han medger att det inte varit speciellt svårt.

– Jag har inte kämpat på hela tiden. Jag bara äter annorlunda, förklarar han.

Visserligen är inte minskningstakten lika stor nu som i början - i alla fall räknat i kilo.

– I början var det bara att öppna en ventil och släppa ut fett. Nu är det mindre att ta av, men procentuellt så tycker jag nog att det håller sig, resonerar han.

Men i och med att han blivit lättare har han också börjat röra sig mer. Då har han hamnat i en positiv spiral, menar han.

– Ja, helt klart, ju lättare jag blir ju lättare blir det att gå.





Han tror nu att han kommer att kunna uppfylla sitt ambitiösa nyårslöfte.



LÄS MER: GW: Därför är jag ovän med Persson



– Det får vi se, men det hoppas jag. Det är min ambition.

Men, menar han, fortsätter det i samma takt kan han snart komma att försvinna.

– Gällande framtiden så kan jag med tillförsikt säga att jag kommer att upphöra att existera vid jul med den här takten.
