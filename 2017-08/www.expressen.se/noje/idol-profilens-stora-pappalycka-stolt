Idol-profilens stora
pappalycka: "Stolt"
Aino Oxblod

Alexander Kronlund, 45, nybliven jurymedlem i "Idol" och hitmakare, ska bli pappa, uppger Aftonbladet.

Låtskrivarens flickvän Rebecka Lagerström har lagt upp en bild på Instagram där hon delar med sig av glädjebeskedet - men den blivande mamman har sedan dess valt att låsa sitt Instagramkonto.

Lagerströms bild ska ha visat att hon håller händerna på sin gravidmage, med bildtexten "Stolt blivande mamma" på engelska, skriver Aftonbladet.

Expressen nöje söker Alexander Kronlund för en kommentar.



LÄS MER: Här går allt fel – mitt i sändning med Idol-juryn





LÄS MER: Tackade nej 2004 – nu är han ny i "Idol"-juryn



Alexander Kronlund är den enda jurymedlemmen i "Idol" som inte har varit med i programmet förut. Medan Kishti Tomita och Anders Bagge gör comeback efter några år borta från programmet, och Nikki Amini gör sitt andra år på raken, så gör Kronlund debut. Men låtskrivaren är ingen nybörjare i musikbranschen - tvärtom. Alexander Kronlund har skrivit några av världens största hits, till artister som Britney Spears, Ariana Grande, Justin Timberlake och Nicki Minaj.

Kronlund erbjöds att sitta med i juryn redan premiäråret 2004 - men det tog sedan 13 år för honom att tacka ja till TV4:s populära program.

– Nu har jag hemlängtan, och hemlängtan till grunden där allt startade, har Alexander Kronlund sagt i "Nyhetsmorgon".

Att vara med i Idol var dock inte självklart, speciellt eftersom Kronlund inte är så känd hemma i Sverige.

– Jag sliter mig från en miljö med spännande världsstjärnor, där jag är lite dold. Bara att sitta här är lite obekvämt, och Idol är väldigt uppmärksammat. Det känns skitstort och omtumlande, har Alexander Kronlund sagt i TV4.
