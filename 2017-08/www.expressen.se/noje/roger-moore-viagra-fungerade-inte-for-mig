Roger Moore: Viagra fungerade inte för mig
David Lillemägi

Roger Moore ligger inte, på latsidan. Trots att skådespelaren hunnit bli 86 år är han fortfarande aktiv, bland annat med två filmer som väntas komma nästa år.

Han är också aktiv på andra områden, berättar James Bond-mannen för radiostationen LBC enligt The Sun. Men när han sökte hjälp med potensen och provade Viagra fick det inget resultat.

– Jag tog ett piller en gång, men det fungerade inte, säger Roger Moore enligt The Sun.

I intervjun berättar han också om sitt hanterande av diabetes.

– Vi har en trevlig dam från Filippinerna som är sköterska och hon lägger alla piller jag måste ta, vilket är många, i små plastpåsar. Jag hanterar det, men är en chokladälskare så jag får hitta något utan socker för diabetiker, säger Roger Moore.

Men ned neddragna sockerkonsumtionen ersätts av annat, verkar det som.

– Min fru tar hand om mig och folk vänder sig om på gatan och säger: "Gud vad han är tjock", fortsätter Roger Moore.

Förutom de två filmerna som står på schemat är Moore aktuell med boken "The Last Man Standing: Tales from Tinseltown".

I dagarna nåddes "Bond"-skådisen också av beskedet att kollegan Richard Kiel, känd som skurken Jaws i filmerna om den hemliga agenten 007, gått bort, 74 år gammal.

"Jag är fullständigt förfärad över att få höra att min kära vän Richard Kiel gått bort. Vi var med i samma radioprogram bara för en vecka sedan. Förfärligt", skriver Moore på Twitter och fortsätter:

"Jag kan inte ta in det".
