Här får Anders Öfvergård
byggaren att byta bransch
Aino Oxblod

Laura Mir ville göra något snällt för sin familj och valde att ta ett lån för att ha råd med en renovering av familjehemmet. Men Laura lade sina pengar på fel hantverkare, och blev lurad. I stället för ett nyrenoverat hem blev hon av med alla sina pengar och familjen stod utan fungerande kök, badrum och värme.

I "Fuskbyggarna" i TV4 får hon hjälp av Martin Timell och Anders Öfvergård som också konfronterar hantverkaren hon har blivit lurad av.

Efter två misslyckade försök att boka träff med honom söker Öfvergård upp snickaren och kräver en förklaring.

– Jag vet att du har skrivit avtal med Laura och jag har avtalet här också. Hon gör det för att hon vill hjälpa sina föräldrar och sen har du åkt dit och skitit till det, säger Anders Öfvergård.



LÄS MER: Avslöjade nya jobbet i en Instagram-video





LÄS MER: Anders Öfvergård om sexinviterna



Efter konfrontationen säger snickaren att han tänker lämna branschen.

– Jag har lärt mig en grov läxa och jag tänker inte hålla på att bygga någonting längre, så är det, säger fuskbyggaren.

– Bra, ge dig av från den här branschen så fort du kan, säger Öfvergård när han går därifrån.

Nu hoppas tv-profilen att fuskbyggaren inte ska ställa till med mer problem.

– Vad ska man säga, han försöker verka oskyldig men han lurar folk. Han sätter i system att lura folk. Det som är bra är att han har fattat att han ska bort från den här branschen och göra något helt annat, säger Anders Öfvergård i "Fuskbyggarna".
