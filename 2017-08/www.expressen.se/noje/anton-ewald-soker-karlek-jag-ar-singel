Anton Ewald söker kärlek: "Jag är singel"
Sara Persson

Med låten "Begging" slog Anton Ewald, 19, igenom med buller och bång i årets Melodifestival. Sedan dess har ingenting varit sig likt för stjärnan som nu är en påpassad idol.

- Det har blivit mer liv kring mig när jag går på stan och på sociala medier. Det är något jag tackar och tar emot för, det är fantastiskt, säger Anton Ewald om hur hans liv har förändrats de senaste månaderna.

Den nya stjärnstatusen har också gjort sångaren till en favorit bland unga tjejer. Men trots all uppvaktning lever Anton Ewald solo.

- Jag är singel, säger han.

Stjärnan berättar dock att han letar efter kärleken. För trots sitt hektiska schema, sångaren gör runt 40 spelningar i sommar, säger sig Anton Ewald ha tid att bli förälskad.

- Man får prioritera, säger han.
