Så mycket kostade Persbrandts lyxgård
Aino Oxblod

Mikael Persbrandt och Sanna Lundell blev sambor när de i maj 2016 flyttade till en lyxig hästgård tillsammans, några mil söder om Stockholm.

Hästgården köptes för 14 400 000 kronor - gårdens utropspris. Strax därpå sålde också paret sitt gamla hus på Älgö i Stockholms skärgård, för 14 000 000 kronor, vilket var 300 000 kronor mer än vad han köpte tomten och huset för från början.

Mikael Persbrandt har också sålt ett sommarhus på Gotland - där han i stället gjorde en förlustaffär. Sommarhuset såldes för 3,9 miljoner kronor, vilket är en förlust på 600 000 kronor.



LÄS MER: Persbrandt sålde lyxvillan för miljoner









LÄS MER: Här är Mikael Persbrandt och Sanna Lundells nya drömhus



I augusti 2016 var Mikael Persbrandt och Sanna Lundell med i Carina Bergs program "Ett jobb för Berg", och visade runt programledaren på den lyxiga hästgården. Sanna Lundell berättade då att hon redan två år tidigare hittat drömhuset.

– Men då var det inte läge i överhuvudtaget. Micke mådde inte bra och vi visste inte varför och det var upp och ner, sa hon i programmet.

Huset består av elva rum, varav fyra är vardagsrum och sju är sovrum. Till det tillkommer ett rejält kök, flera badrum och en bastu.

Tidigare har paret inte bott tillsammans, utan valt att vara särbos. I "Ett jobb för Berg" diskuterade paret nervositeten över att bo tillsammans för första gången.

– Det vet man aldrig. Det är ett ganska stort ställe, jag kan ju bo i stallet. Jag tror att det ska gå bra, man vet aldrig, sa Lundell i programmet.
