Tittarnas ilska
– bojkottar SVT
Aino Oxblod

"Gomorron Sverige" sa hejdå till SVT-tittarna under fredagsförmiddagen - och nu ersätts det av nya satsningen "Morgonstudion".

SVT har förklarat att det nya morgonprogrammet ska skilja sig från gamla "Gomorron Sverige", och vara lite rappare, och med mer nyhetsbevakning och mindre långa samtal i en morgonsoffa.

Men förändringarna i det nya programmet är inte populärt bland många av SVT:s tittare - som riktar skarp kritik mot programmet under morgonen.

På SVT:s Facebook-sida är det många som klagar på SVT:s utveckling, och flera säger också att de kommer byta morgonrutin, och kolla på TV4:s "Nyhetsmorgon" i stället.

"Hej då SVT - Hej TV4... Saknar gomorron Sveriges behagliga tempo. Hysteriskt och så hetsigt. Inte vad vi behöver som bakgrund till vår familjs mornar. Alls." skriver en person.



LÄS MER: SVT-profilen mitt i konflikten: "Jobbigt"





LÄS MER: Kritikstorm mot SVT:s nya morgonprogram



"Ni kommer aldrig att komma ifatt TV4, de må ha mycket reklam, men TV4 morgon har en avslappnad attityd, näst in till folklig, SVT har en inbyggd stelhet något inte finns hos TV4, . SVT är en ren fakta/sport/dokumentär kanal, lämna resten till proffsen." skriver en annan person.

En annan person kritiserar den nya studion, där stora tv-skärmar är med i bild – något som personen tycker gör det svårt att koncentrera sig.

"Varför ska ni ha en massa olika tv-skärmar som bakgrund? Det ger bara ett rörigt och splittrat intryck och tar fokus från programledarna."

SVT väljer att svara på kommentarerna på sociala medier, och skriver på Facebook att de tar med sig kritiken tillbaka till redaktionen.

"Jag är superglad för den här premiären. Vi har såklart saker att skruva på, men det är inte så konstigt första dagen, det är nervigt att starta ett nytt program. En återkommande kritik är att det är för stressigt och röriga skott. Vi känner själva att det ibland gick för fort och att vissa kameraskott innehöll för mycket, så det tar vi till oss", säger SVT:s divisionschef Anne Lagercrantz.
