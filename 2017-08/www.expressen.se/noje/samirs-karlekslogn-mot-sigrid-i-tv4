Samirs kärlekslögn
mot Sigrid i TV4
Dante Thomsen

Fredag klockan 20.00 sände TV4 säsongspremiären av "Fångarna på fortet". Och det blev ett lite extra laddat första avsnitt av kanalens långkörare.

I programmet gjorde nämligen två kärlekspar – Samir Badran och Sigrid Bernson samt Nassim Al Fakir och Lina Hedlund – upp om segern.

Extra taggad var Samir Badran, som i en video som publicerades på TV4:s sida för "Fångarna på fortet" på Facebook gav sin partner ett bröllopslöfte.

– Tjena allihopa! Nu är jag och Sigrid på väg ut till fortet. Och om vi vinner så ska vi gifta oss, säger Samir Badran bland annat i klippet.

Och trots att det länge såg jämnt ut mellan de två lagen lyckades Samir Badran och Sigrid Bernson, som fick förstärkning från TV4-gladiatorn Peter "Pansar" Blaha, besegra Nassim Al Fakir och Lina Hedlund som i sin tur fick förstärkning av tv-profilen Farao Groth.



LÄS MER: Samirs bröllopslöfte till Sigrid



Nu backar dock Samir Badran från sitt bröllopslöfte. I stället säger han att det hela var ett skämt.

– Jag tror att vi drev lite där. Men man vet aldrig. Kanske i framtiden, säger han till Aftonbladet.

Enligt Samir Badran är paret inte redo att knyta hymens band.

– Nej, det skulle vi inte vara. Vi har träffats i fyra månader bara. Vi har ingen speciell status ännu. Så giftermål är nog ganska hårt att gå in på direkt.



LÄS MER: Sigrids kärleksuppbrott mitt under turnén



Samir Badran berättar också om hur parets relation är för tillfället:

– Det är svinbra. Vi har väldigt roligt tillsammans fortfarande. Vi har hängt mycket och åkt på turné tillsammans. Så det har varit jävligt roligt alltså, säger han till Aftonbladet.

Samir Badran, 27, och Sigrid Bernson, 28, träffades under inspelningen av TV4:s "Let's dance".

Expressen har sökt Samir Badran.
