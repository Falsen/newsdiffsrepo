Fredag 18 augusti 2017
Jill Johnsons hårda
krav under inspelningen

Emilia Hedman

Artisten Jill Johnsons populära tv-program "Jills veranda" är tillbaka på SVT i november.  I programmet välkomnar hon artister och medieprofiler till Nashville i USA.

"Jag är så otroligt laddad för en tredje säsong, för de gästerna vi har bjudit till Verandan och den musik och starka berättelser de har med sig. Jag har så mycket mer att visa av Nashville och så mycket musik att spegla i mina gästers liv!", skrev hon i ett inlägg på Instagram i april.





LÄS MER: Jill Johnsons kraftiga markering mot exet



För programledaren har det varit viktigt att det är samma fotografer hon jobbar med som de två andra säsongerna.

– De har ju varit samma fotografer till exempel, det har varit väldigt viktigt för mig, det är ju en ganska intim grej att vara sig själv inför dem. Det har varit ett starkt önskemål, berättar Jill Johnson.

SVT Kultur avslöjade under våren vilka som blir gäster i årets säsong: Maxida Märak, Mia Skäringer, Lisa Nilsson, Ana Diaz, Dregen och Erik Lundin.

– Den här säsongen känns starkare än någonsin, säger Jill Johnson till Kulturnyheterna.

Men det var inte självklart att den nya säsongen skulle bli av.

– Jag tvekade lite men nu känns det helt fantastiskt. Det här är någonting som jag vårdar och jag vill inte vattna ur det. Men jag kände att det fanns väldigt mycket kvar att göra, säger Jill Johnson till SVT.

LÄS MER: Storslagen hemkomst för taggad Jill Johnson

Jill Johnson, 43, berättade i slutet av augusti förra året för programledaren Lotta Bromé i "P4 Extra" om sin separation.

Hon kallade det för en stor sorg.

– Jag och min man separerade i början av året och har bott på var sitt håll till och från under sommaren, sade Jill Johnson då.

Jill Johnson och maken Håkan Werner gifte sig i augusti år 1999 och paret har två barn tillsammans. Officiellt har skilsmässan ännu inte gått igenom - men separationen är ett faktum.
