Prins Harrys hemliga
plan för flickvännen
Anton Nilsson

Meghan Markle är amerikan, men då hon anländer i Storbritannien slipper hon gå igenom passkontrollen – en av fördelarna med att dejta en kunglighet.

Skådespelerskan tar vanligtvis bara med sig handbagage så att hon snabbt kan kliva ned från planet och in i Prins Harrys väntande Audi RS6, enligt Daily Express.

– De säkerhetskontroller som är nödvändiga måste göras i förväg eller på planet, eftersom hon går direkt från planet till Harrys bil, säger uppgiftslämnaren till Daily Express.



– Detta har pågått ett tag. Harry har en poliseskort på landningsbanan i sin svarta Audi. Han har sällskap av en livvakt, med en SUV som följer bakom.

I de fallen Meghan Markle behöver ta med sig incheckat baggage placeras det i planet allra sist, så att väskorna snabbt kan hittas och föras ut, säger källan.

En annan källa säger till Daily Express att prinsen blivit erbjuden tillgång till VIP-servicen Windsor Suite, men att prinsen tackat nej.



Enligt hemsidan för Windsor Suite innebär en bokning "privat och personlig service utan motstycke, med lyxig och exklusiv slussning genom Heathrow".

Tjänsten inkluderar även skydd mot paparazzi, enligt hemsidan.

Enligt Daily Express kostar det 3 000 pund per tillfälle att använda Winsdor Suite.

Men Harry föredrog att arrangera sin egen, ännu mer exklusiva välkomstkommitté för flickvännen.
