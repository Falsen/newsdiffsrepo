Johan Glans hånar danskar på scenen
Dante Thomsen

Under måndagskvällen, klockan 20.00, sänder TV4 "Johan Glans world tour of Scandinavia". Den aktuella showen är inspelat i Lund 2013 och är en del av komikerns turné i de skandinaviska länderna.



LÄS MER: Se Johan Glans bästa stunder i "Parlamentet"



I programmet skämtar Johan Glans bland annat om sitt eget storhetsvansinne.

– Jag har varit runt i hela Sverige och så har jag varit i våra grannländer också. För jag var nyfiken. Jag tänkte, har jag någon publik i Danmark till exempel? Nej, säger Johan Glans och river ner skratt.

– Alltså jag har haft storhetsvansinne. Totalt storhetsvansinne. Jag var i Köpenhamn och bokade en teater, 500 platser. Det kom kanske 20 danskar. De satt och stirrade på mig med en blick som att de försökte lösa ett svårt sudoku på scenen.

Dessutom driver han med danskarna – och deras språk.

– Efter varje skämt var det ingen som skrattade. Man hörde bara ett svagt mummel. Vad i helvete säger han för något? Jag hade hållit på i tio minuter och så var det någon som ropade från publiken, säger Johan Glans och imiterar en dansk, säger han och fortsätter:

– Det tog mig säkert fem minuter innan jag förstod att han försökte be mig att prata tydligare. Det måste ha varit definitionen av ironi när en dansk säger till dig att man pratar lite otydligt. "Det är precis som att du inte artikulerar orden fullt ut". Ni vet han pratade ju som Chewbacca med en hjärnblödning.



LÄS MER: Stor efterfrågan på Johan Glans-biljetter



Johan Glans fortsätter sedan att håna danskarna.

– Jag kunde ju inte urskilja ett enda ord ju. Hela danska språket är på väg käpprätt åt... de har ju svårt att förstå varandra nu också. Det var en ny undersökning jag läste om där det står att danska barn lär sig att förstå sina föräldrar mycket senare än vad barn i andra nordiska länder lär sig att förstå sina föräldrar. Det måste ju vara en varningsklocka. Stackars ungar.
