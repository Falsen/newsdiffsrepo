Björn Gustafssons beslut
– därför lämnar han USA
Nicole Gustafsson

Komikern Björn Gustafsson, 31, har spenderat de senaste åren på andra sidan atlanten. Närmre bestämt i Los Angeles. Men han hann även med en mellanlandning i Toronto där han spelade in tv-serien "People on earth."

Men efter att ha släppt lägenheten i LA och bokat en biljett hem så bor komikern nu mera i Sverige. Men var exakt han bor är fortfarande oklart.

– Ja, nu är jag hemlös egentligen kan man säga. Jag bor i väskor nu, säger Björn Gustafsson i en intervju med Nöjesbladet.

LÄS MER: Komikern Björn Gustafsson visar upp sin nya superkropp



För tillfället är komikern incheckad på ett hotell i centrala Stockholm.

– Jag åker runt lite. Det känns lite rock and roll. Det känns fräckt men man tröttnar väldigt fort på hotellfrukost. Man får trösta sig med att det kanske ser coolt ut utifrån, säger Gustafsson.

Björn Gustafsson är aktuell med ett reklamjobb för banken SBAB. Tillsammans med tv-profilen Erik Haag ska Gustafsson också underhålla en publik på Globen genom att göra boendeekonomi humoristiskt.

LÄS MER: Komikern Björn Gustafsson lever på sina sparpengar



Sist Björn Gustafsson stod på scenen i Globen för stor publik var under Melodifestivalen 2008. Då var han 22 år gammal och gjorde en raketkarriär.

Men när alla ville ha en bit av komikern var han tvungen att dra i bromsen och ta en time-out.

I dag mår Björn Gustafsson bra säger till Nöjesguiden och är redo att ställa sig på scenen i Globen igen.

– Jag har fått lite självförtroende. Det var mycket diskussioner om jag var rolig eller söt bara. Nu vet jag, jag var bara söt.

Förutom att vara ansiktet utåt för boendeekonomi är Björn också aktuell i Peter Dalles nya komedi, ”Lyrro - Ut&Invandrarna”, som redan börjat spelas in.
