Hon ska få hela Paul Walkers förmögenhet
Sara Lindh

Paul Walker spelade en av huvudrollerna i de framgångsrika Fast & Furious-filmerna och hade fått ihop 25 miljoner dollar, motsvarande strax över 160 miljoner kronor.

I skådespelarens testamente står det att han skänker samtliga pengar till sin dotter Meadow Walker som dock inte får tillgång till pengarna än. Enligt Paul Walkers önskan ska hans mamma Cheryl utses till förmyndare över sitt barnbarn. Just nu bor Meadow Walker hos sin mamma Rebecca Soteros. En domstolsförhandling kommer att äga rum senare i februari där Soteros ska få meddela om hon godkänner farmodern som förmyndare eller inte.
