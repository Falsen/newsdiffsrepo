Tisdag 22 augusti 2017
Gruppen De vet du
hyllar sina mammor
Dante Thomsen

I våras debuterade humorgruppen De vet du i Melodifestivalen med låten "Roadtrip". Nu är gruppen aktuella med ett nytt samlingsalbum – "Skip rate". Förutom tidigare singlar blir det också en ny låt – "Vi är (till mamma)".

– Melodifestivalen var ju skitrolig att vara med i. Men vi har sagt förut att ska vi vara med så är det ju för att vi känner att vi har något att bjuda på som är roligt. Inte bara för att vara med, vissa är ju med bara för att vara med känns det som. Typ för att de behöver vara med för att få gig. Vi har ju redan en turné, säger Johan Gunterberg.



LÄS MER: De vet du-Johans strypskämt med FO&O-Felix



De vet du bildades av fyra barndomsvänner som förutom Johan Guntberg även består av Christopher Martland, Tor Wallin och "DJ-Hunk". Gruppen släppte sin första musikvideo 2011 och är i dag ett stort fenomen både på Youtube och Spotify.



LÄS MER: Gunterbergs mystiska besked om Serneholt



Och när de nu släpper sitt samlingsalbum är det alltså med en hyllningslåt till sina mammor.

– Absolut. Vi kände väl att vi ville göra lite snyggare på Spotify med ett album till, vi hade ju två album innan. Så hade vi släppt ganska många låtar sedan "Radiomusik” som var vårt förra album. Så satte vi ihop dem och lägger till en ny låt som vi hade, som vi ville hylla våra mammor med. Då blir det ju skitsnyggt. Och så lägger vi till akustiska ”Roadtrip”. Och så har Tor en liten smällkaramell.

– Ja jag har en liten låt också som jag sjunger på, fyller Tor Wallin i.

Har era mammor hört er hyllningslåt?

– Absolut, det blev tårar, säger Johan Gunterberg.

Christopher Martland:

– Min mamma hatade den, hon sa ”fan va dålig”. Nej jag skoja. De blev stolta.

Johan Gunterberg fortsätter:

– Mamma gjorde exakt som jag trodde. Hon frågade lite ”Vadå huligan” och sånt där. Men det kom senare. Hon var mycket snällare först än jag trodde. Jag trodde hon skulle börja med att klaga, men hon blev rörd. Det blev tårar.
