Hårda kritiken mot
Bodström efter bilden
Aino Oxblod

Thomas Bodström utnämndes nyligen till landshövding i Stockholms län.

När han besökte Gry Forssell i Mix Megapol, där han har ett stående inslag, under tisdagen så poserade han tillsammans med Forssell för en bild - klädd i fjäderskrud.

Att Bodström bär huvudbonaden, som främst bärs av indianhövdingar, provocerar nu många människor, som kommenterar på Gry Forssells bild.

”Tycker det är tråkigt att folk bara slänger på sig en sån här huvudbonad utan att tänka sig för. Indianerna har inte på sig det där för skojs skull eller för utklädnad. Det kallas kultur approriering att sätta på sig någonting som tillhör någon annans kultur eller folkslag utan att tänka på historien bakom” skriver en person om bilden.

"Detta är inget annat än kulturell appropriering, dvs vita som lägger beslag på en förtryckt grupps kultur." skriver en annan.



LÄS MER: Bodströms superlön som landshövding





LÄS MER: Miriam Bryant och Bodström i ordbråk



Gunlög Fur, professor vid Linnéuniversitetet, är expert på området, och håller med om att det rör sig om kulturell appropriering.

– I en amerikansk kontext skulle detta vara omöjligt i dag. Det är inte acceptabelt, säger hon. Det är problematiskt att ta över stereotyper och tro att de är oskyldiga när de väl kommer till Sverige, säger Gunlög Fur till SVT. Samtidigt tror hon inte att Thomas Bodström menat något illa när han haft på sig fjäderskruden.

Expressen söker Thomas Bodström för en kommentar.
