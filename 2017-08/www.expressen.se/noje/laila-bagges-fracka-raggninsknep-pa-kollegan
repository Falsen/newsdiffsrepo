Laila Bagges närgångna
bröstflört – med kollegan
Frida Hansson

Laila Bagge, 44, och Roger Nordin, 40, är kolleger på radiokanalen Rix FM där de tillsammans sänder "Rix Morronzoo" varje morgon.

Men det verkar som att Laila Bagge vill vara med än en kollega för Roger Nordin.

I ett klipp som programmet publicerat på sitt officiella Instagram-konto flörtar Laila Bagge ivrigt med Roger Nordin i radiostudion. Hon trycker upp sina bröst mot kollegan och säger:

– Roger ska vi gå på en dejt du och jag?

Roger försöker undvika Laila.

– Det finns ju en regel när det gäller sommarflörtar. Man måste förstå när någon är helt ointresserad och homosexuell, varpå Laila svarar:

– Jag kan få dig att bli hetro. Kom igen nu!

Därefter förklarar Roger Nordin hur jobbigt det är med tanter som försöker ändra ens sexuella läggning och syftar på Laila.

– Tanter?! ropar då Laila Bagge och slår till honom i huvudet.



LÄS MER: Därför umgås inte Bagge och Pernilla





Under klippet har programmet skrivit: ”Laila har självförtroende nog att tro att hon kan omvända Roger med sina raggningsknep”.

Humorfilmen har blivit uppskattad av följarna.

”Sååå härliga ni är!!”, skriver en person.

”Ni är tokiga!!!”, skriver en annan.

”Hahaha!!! De e värt ett försök.......”, skriver en tredje.

Men Laila Bagge behöver inte känna sig nobbad av Roger Nordin. Radioprofilen är tillsammans med Korosh Kananian, 26, och nyligen visade de sin kärlek öppet under Pride-festivalen. På en bild som Laila Bagge publicerade på Instagram kysser hon pojkvännen passionerat.

"Min fina man" skrev Laila Bagge under sin bild.



LÄS MER: Laila Bagges heta bild på Pride-festen
