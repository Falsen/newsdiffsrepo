Dominika Peczynski i bråk med Isabel Adrian efter orden
Aino Oxblod

Isabel Adrian pikar "Let's dance"-aktuella Dominika Pezcynski i podcasten "Tankar med Daniel Redgert".

När Adrian och hennes make, DJ:n Steve Angello, köpte sin bostad i Stockholm, efter att ha bott länge i Los Angeles, så vann de budgivningen mot Dominika Pezcynski och Anders Borg, som också letade bostad då.

Att nyheten kom ut tror Isabel Adrian beror på att Pezcynski valde att berätta det för medier.

– Jag tycker bara att det var så onödigt, säger Isabel Adrian i podcasten.

Hon menar att det var flera som budade under dem på lägenheten, men att det bara var ett par som gick ut med att de förlorade budgivningen.

– Jag tror att om man äger en byrå, så tar man väl tillfället i akt. All PR är bra PR säger man ju, men jag blev väl mest lite irriterad att det fanns bilder på lägenheten ute på nätet innan jag själv hade varit i den, säger hon i podcasten.

LÄS MER: Isabel Adrian lämnar "Hollywoodfruar"





LÄS MER: Parets ord – efter bråket med barnflickan



Huset det gäller är ett stenhus från 1600-talet, och har efter köpet också valt att köpa ut flera andra som bott i huset.

– Det känns lite som att man har ridit lite på den vågen. Jag brukar inte gå ut och säga att jag har förlorat mot någon i schack, om man inte "benefitar" på det, säger Adrian.

Att Peczynski nu är med i "Let's dance" tycker Adrian är intressant - då hon själv var med i tävlingen förra säsongen.

– Var inte jag också med i det? Ja, just det, säger hon på skämt.

Men hon avslutar resonemanget med att säga att hon tror att hon tycker om Dominika Peczynski egentligen.

– Jag gillar henne, tror jag. Jag har aldrig träffat henne, säger Isabel Adrian.

När Dominika Pezcynski får höra om Isabel Adrian påståenden i podcasten, suckar hon.

– Det är så dumt så jag orkar inte ens kommentera det, säger Dominika Pezcynski.

Senare utvecklar hon sina svar i ett mejl – och menar att Isabel Adrians påstående inte stämmer:

"Det stämmer inte. Jag fick reda på av en journalist att vi bjudit på en lägenhet som även Isabel bjudit på", skriver hon.

Hon forsätter sitt resonemang efter Isabel Adrians ankalgelse:

"Om man äger en PR-byrå så jobbar man för en betalande uppdragsgivare och inte för att haussa upp priset på en lägenhet man själv vill köpa. Det hela känns som en tramsig konspirationsteori och en meningslös konflikt som jag inte vill engagera mig i."





Följ Expressen Nöje på Facebook - där kan du kommentera och diskutera våra artiklar.
