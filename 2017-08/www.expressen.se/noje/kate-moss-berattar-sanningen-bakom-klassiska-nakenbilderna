Lördag 19 augusti 2017
Kate Moss fotades
naken – när hon sov
Kerstin Abrahamsson

Supermodellen Kate Moss, 43, var bara 18 år när hon och dåvarande pojkvännen Mario Sorrenti tog de i dag klassiska bilderna för Calvin Klein.

I en intervju med Harpers Bazaar berättar nu modellen hemligheterna bakom det som kom att bli hennes kanske mest kända kampanj.

– Mario fick mig att slita som en hund. Han var mer professionell än vad jag var. Han slutade inte att ta bilder på mig ens när jag sov. Jag tänkte: "lämna mig i fred" och jag vaknade upp av klicket från Pentax-kameran. Jag kommer inte ihåg att jag slappnade av. Jag kommer bara ihåg att jag jobbade. Jag låg på den där soffan i dagar, berättar Kate i intervjun.



LÄS MER: Kate Moss vilda partyliv – knarkade i trädkoja

Inför fotograferingen reste modellen ut till brittiska Jungfruöarna – en resa som hon beskriver som "oglamorös". Bilderna som senare kom att bli startskottet till en gigantisk modellkarriär var varken stylade och Kate Moss berättar att det inte fanns någon med på resan som hjälpte henne med hår eller smink.

– Det var rått. Det blev ett ögonblick av våra liv. Vi hade inget att förlora och brydde oss inte om vad människor tyckte. Det var sju dagar av vårt liv. Det var mycket passionerat. Mario och jag var unga och förälskade.



LÄS MER: Kate Moss intima nakenbilder stulna

Nyligen avslöjades fler detaljer från modellens liv. I boken ”Meet Me In The Bathroom” berättar flera kända personer om sina minnen med Kate Moss, 43. Enligt boken, som handlar om rockens historia under det tidiga 2000-talet, var Kate Moss en person som festade i princip dygnet runt.

Gitarristen Anthony Rossomando, 41, känd från band som The Libertines och Dirty Pretty Things, är en av dem som har berättat om sina vilda nätter med Kate Moss.
