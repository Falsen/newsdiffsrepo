My Martens visar
upp nya kärleken
Kerstin Abrahamsson

My Martens, 29, hittade inte kärleken under sin medverkan i tv-programmet "Ensam mamma söker" – i stället dök den upp flera år senare.

Nu berättar TV3-profilen och bloggaren om sin nye pojkvän, Jonas Wesslander, 41.

"Jag hade inga som helst planer på att träffa någon. Då när jag minst anade det så träffade jag Jonas.", skriver hon i bloggen och fortsätter:

"Det sa ta-mig-tusan klick på en gång och jag förstod att detta är rätt. Det känns i hela magen, hela hjärtat, hela kroppen!."



LÄS MER: TV3-profilen My Martens nära kollaps



My Martens ber sina följare om ursäkt för de "kryptiska" inlägg hon publicerat på sistone eftersom de behövde tid att i lugn och ro lära känna varandra.

"Anledningen är att jag eller rättare sagt VI inte velat dela med oss ännu. Vi har velat hålla låg profil, fått lära känna varandra och våra nära och kära utan en massa ståhej och folk som lägger sig i. Jag har varit singel länge! Så länge att jag knappt kommer ihåg hur man ”gör”. Att ta ordet pojkvän i min mun känns läskigt. Men samtidigt helt underbart!", skriver hon i bloggen.

My Martens hyllar även kärleken till sin nye pojkvän på Instagram där hon skriver "Säg hej till min Jonas" följt av en hjärt-emoji.

Jonas Wesslander är en av medlemmarna i bandet Basic Element.
