Runar Sögaard trotsade
läkarens hårda ord
Emilia Hedman

Tidigare i våras blev det klart att Runar Sögaard  skulle delta i programmet "Biggest loser VIP".

Medieprofilen berättar att han var väldigt målmedveten om att gå ner i vikt under programmet.

– Jag tränade 8 till 10 timmar om dagen, säger Sögaard.

Den hårda träningen ledde till en överansträngningsskada i benet. Läkarna rådde Runar Söögard att absolut inte träna – och stoppade honom. Men trots det struntade Runar Sögaard i läkarnas ord och gick till gymmet ändå.

– Mitt mål var att tappa 18 till 20 kilo, berättar tv-profilen.



LÄS MER: Runar Sögaards dolda sjukdom – berättar nu



I november 2015 fick Runar Sögaard beskedet att han hade typ 2-diabetes.

– Jag ville inte att det skulle komma ut. Men när jag fick beskedet så bestämde jag mig där och då att jag ska bli av med det, säger Runar Sögaard.

Läkaren berättade för honom att det är en kronisk sjukdom och att han var tvungen att acceptera det.

– Jag sa nej, jag tänker inte acceptera det, jag ska bli av med det, berättar han.



LÄS MER: Carolas återförening med Runar blir låt



Han bad då TV4 att inte ta med i programmet att han hade diabetes.

– Det här har inte framkommit i programmet för jag gav läkaren Stefan munkavel. Det kommer inte tas upp i programmet. Jag orkar inte, berättar han.

När Runar Sögaard sedan var på en omfattande läkarundersökning hos "Biggest loser"-läkaren så fick han ett oväntat glatt besked.

– Jag kan bara konstatera en sak och det är att din diabetes är borta, säger Runar Sögaard att läkaren berättade för honom.

Han fortsätter sedan:

– Jag började processen innan jag var med i "Biggest loser" men efter de sex veckorna så hade min diabetes försvunnit.
