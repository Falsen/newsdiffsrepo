Nicole Richie och Joel Madden säljer sitt hus
Mathilda Olausson

Det stora huset ligger ute till salu för nästan 3,5 miljoner dollar, och enligt Radar Online har Nicole Richie, 33, redan köpt en ny bostad. Det är oklart om "Good Charlotte"-medlemmen Joel Madden, 36, kommer att flytta med henne eller om det nu innebär att paret separerar.

Det var i början av april som spekulationer gällande en skilsmässa tog fart. Detta efter att vännerna slagit fast att paret går igenom en tuff tid - och nu spär försäljningen av huset på ryktena ytterligare, enligt sajten.

– Nicole och Joel går igenom en väldigt tuff tid just nu, och deras vänner tror inte att deras äktenskap kommer att överleva, sade en uppgiftslämnare tidigare.



LÄS MER: Nicole Richie kommer att skilja sig från Joel.

Samtidigt publicerades bilder på Nicole Richie utan vigselring vid flera tillfällen, bland annat när hon handlade tillsammans med svägerskan Cameron Diaz.

– Om det inte var för barnen skulle de vara skilda redan. Nicole försöker hålla sig fast för deras skull. Men hon är på bristningsgränsen. De är mer och mer tid ifrån varandra eftersom att allt de gör är att bråka när de ses, sa källan då.



LÄS MER: Maddens fina hyllning till Nicole Richie.

Nicole Richie och Joel Madden gifte sig 2010 efter tre års dejtande. De har barnen Harlow, 8, och Sparrow, 4, tillsammans. Huset som nu är till salu köpte de 2009, då för 1,9 miljoner dollar.

Trots att paret nu verkar gå igenom en tuff tid har Joel Madden passat på att hylla sin fru på mors dag tidigare i maj.

"Grattis på mors dag till min bästa vän och partner i rim (rhyme). Bästa frun, mamma och vännen en pappa och hans barn någonsin kunde be om", skrev han då på Instagram.





Följ Expressen Nöje på Facebook - där kan du kommentera och diskutera våra artiklar.
