Skådespelarnas intima
relation efter filmsuccén
Aino Oxblod

Skådespelarduon Kate Winslet, 41, och Leonardo DiCaprio, 42, är bästa vänner, sedan inspelningen av "Titanic" för 20 år sedan.

Nu öppnar skådespelaren upp om sin nära relation till DiCaprio i Glamour.

– Du vill inte ens veta vad vår senaste konversation handlade om, för den var så rolig och fick mig att skratta så mycket, säger Kate Winslet i tidningen.

Hon förklarar att vänskapsparet har en speciell jargong, som de inte vill dela med resten av omvärlden.

– Vi kommer på oss själv med att säga "Kan du tänka dig om världen visste vilka knäppa saker vi säger till varandra?", berättar Kate Winslet i intervjun med Glamour.



LÄS MER: Leo DiCaprio har hittat kärleken i Kate Winslet





LÄS MER: Winslet och DiCaprio återförenade – efter 20 år



Eftersom DiCaprio och Winslet träffade varandra under inspelningen av "Titanic" är det kanske inte förvånande att de fortfarande skämtar om filmen - och till och med citerar den med varandra.

– Ibland citerar vi konstiga citat från Titanic fram och tillbaka med varandra, bara för att vi kan, och vi tycker det är jätteroligt, bekräftar skådespelaren.

"Revolutionary Road"-skådespelaren förklarar också sin relation till Leonardo DiCaprio, men vill inte avslöja för mycket om hur de ser på varandra.

– Jag kommer inte säga vad vi pratar om, men vi har en väldigt, väldigt nära relation, säger Kate Winslet i Glamour.
