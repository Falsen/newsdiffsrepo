Peg Parneviks sexbråk
med tv-duon: "Lurade mig"
Nicole Gustafsson

Tv-profilen Peg Parnevik, 21, är riktigt förbannad på programledarna Filip Hammar, 42, och Fredrik Wikingsson, 44, efter sin medverkan i deras program "Breaking News."

I podcasten "Pillowtalk" som Peg Parnevik har med sin syster Penny Parnevik, 20, berättar hon att hon tackat ja till att vara med i en panel i programmet. Men när hon fick höra att hon skulle prata om tantrasex tackade hon nej.

Men efter tag fick hon frågan vad hon ville prata om, och då kom de överens om att de skulle prata om något annat än sex berättar Peg i podcasten.

– Du får välja vad du vill prata om och då får alla prata om det. Och då sa de: "Ni ska prata om kroppskomplex", säger Peg Parnevik i podcasten.

Men när Peg Parnevik skulle gå ut på scenen för att medverka i programmet förstår hon att det inte kommer bli som hon trott.

– Och så hör jag hur Filip och Fredrik precis innan vi ska gå på säger: "Snart ska vi få höra från sexpanelen och Peg Parnevik och marineringsex", säger Peg Parnevik i "Pillowtalk."



LÄS MER: Peg Parnevik och Penny Parneviks bråk efter nakenbilden



I avsnittet av "Breaking News" som Peg Parnevik deltog i pratade de om en man som dog av en penisförstoring och om sextrender. Och Peg Parnevik får frågan vad hon tycker om 69:an.

– Jag sa: "Vet du jag kom faktiskt inte hit för att prata om det", säger Peg Parnevik I podcasten.

Men enligt Filip Hammar kom Peg Parnevik visst till programmet för att tala om just sex.

–  Bevisligen säger min gästbokare att hon var inbjuden att vara med i en sexpanel och hon tackade ja till att vara med i en sexpanel. Och där skulle hon bland annat få prata om kroppskomplex och det fick hon också. Jag vet inte riktigt vad problemet är, säger Filip Hammar.

Han fortsätter:

– Men om Peg Parnevik känner sig besviken så är vi genuint ledsna för det för Peg Parnevik är på alla sätt och vis en kanontjej.



LÄS MER: Mia Parneviks oro – för dotterns nya kärlek



I "Pillowcast" berättar även Peg Parnevik att Filip och Fredrik drivit med tjejernas mamma, Mia Parnevik, i ett annat avsnitt av "Breaking News."

Bägge systrarna använder starka ord och svordomar för att förklara hur de känner över Filip och Fredrik. Men att driva med tjejernas mamma, Mia Parnevik, 49, är inget Filip Hammar är beredd att be om ursäkt för.

– Men vad fan. "Breaking News" är ett humorprogram och vi får skämta om vad vi vill. Det har noll procent dåligt samvete för. Mia Parnevik är ju en ytterst gapig medieprofil och är man det så får man också hantera att man får bli driven med, säger Filip Hammar.
