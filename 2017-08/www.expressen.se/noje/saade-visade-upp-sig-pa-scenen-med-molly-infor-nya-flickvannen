Måndag 21 augusti 2017
Saade visade upp sig på scenen
med Molly – inför nya flickvännen
Dante Thomsen

Gry Forssell har varit programledare för "Sommarkrysset" i elva år – och nu är det slut för den här säsongen. Under lördagskvällen sände TV4 det sista avsnittet från Gröna Lund.

– Det känns bra, härligt men också lite vemodigt. Nu är sommarlovet över. Jag brukar säga att sommaren börjar och slutar med "Sommarkrysset" så nu är den över även för mig. Det är härligt att ha en bra säsong bakom sig men jag hade gott kunnat fortsätta några veckor till, säger Gry Forssell.

Blir det en ny säsong nästa år?

– Det vet jag faktiskt inte. Vi brukar få besked någon gång under vintern. TV4 brukar ta det säsong för säsong och ska väl se över allting innan de bestämmer sig.

Men du är öppen för det?

– Jag är absolut sugen, det är världens bästa sommarjobb. Jag gör det gärna nästa år.

Du tröttnar aldrig på formatet?

– Nej, jag gör ju inte det. De senaste tre åren har det varit samma team som sköter produktionen. Vi hade en period när vi bytte lite från år till år och då kunde det vara lite knöligt men nu har det funkat så jäkla bra de här åren.



LÄS MER: Gry Forssell om privatlivet med maken



Det sista avsnittet gästades av bland andra Icona Pop, Mange Schmidt och ex-paret Molly Sandén och Eric Saade. Paret uppträde på "Sommarkrysset" samtidigt som Saades nuvarande flickvän Nicole Falciani satt i publiken. Gry Forssell tror dock att stämningen var bra mellan exen Sandén och Saade.

– Jag tror det, jag har inte riktigt hunnit se dem tillsammans men jag har inte hört något om att det ska ha varit dålig stämning. Hans tjej var ju här i publiken också. Jag tror det är lugnt, de är ju stora allihopa.

Stämmer det att TV4 egentligen hade hoppats på att ha en man i kostym som programledare för "Sommarkrysset" när du tog över?

– Jag vet inte om de hade hoppats på det. Det är inte någon på TV4 som har sagt det men jag fick det intrycket. Det här var så länge sedan, då var det självklart att den här typen av program skulle ledas av en snubbe eller gubbe. Men ingen av dem kunde eller ville. Jag blev jätteglad när jag fick erbjudandet.

Och nu har du varit där i elva år så det måste ju ha varit rätt beslut?

– Haha ja, mig blir man inte av med så lätt.



LÄS MER: Gry Forssell: Det är verkligen tvära kast



Under hösten väntar heltidsjobb på Mix Megapol. Jobbet har redan dragit i gång så någon semester blir det inte efter "Sommarkrysset".

– Nu ska jag bara fokusera på det. Men det känns inte jobbigt, i år har vi varit mer lediga än någonsin. Vi hade ju ett uppehåll när Elton John var här och då åkte jag utomlands i två veckor. Sedan har vi haft ett uppehåll i två veckor så jag har varit mer ledig än jag någonsin varit förut. Jag är oerhört utvilad.

Vad har du gjort under din lediga tid?

– Jag var på Falsterbo horse show och så har jag köpt en häst. Och varit uppe i sommarstugan i Luleå också.

Har du några andra tv-jobb på gång?

– Jag har några avsnitt av "Gladiatorerna" som kommer gå i vinter sedan får vi se.

Något mer du vill tillägga?

– Bara att jag är skitstolt över programmet och att vi hade en riktig pangavslutning. Det har varit en kanonsäsong.
