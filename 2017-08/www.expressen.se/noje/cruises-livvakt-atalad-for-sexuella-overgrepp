Cruises livvakt åtalad för sexuella övergrepp
Emelie Henricson

Radaronline skriver att det hela inträffade den 28 juni förra året i Seacaucus, New Jersey.

Kvinnan uppger att hon träffat Sean Ringgold, livvakt åt bland annat Tom Cruise, efter att vänner sammanfört dem. De åt middag på restaurangen Olive Garden, och det var på väg hem från restaurangen som Ringgold, enligt kvinnan, förgrep sig på henne.

Enligt anmälan som Radaronline har tagit del av uppges Ringgold ha "tagit brottslig, sexuell kontakt genom fysisk kraft eller tvång, specifikt genom att dra upp offrets kjol, tagit tag i hennes högra bröst och satt sin mun över hennes vänstra bröst i hans bil när de stannade vid ett trafikljus."

Kvinnan säger att han "stannade bakom en byggnad för att avsluta".

För Radaronline uppger kvinnan att hon, så fort hon lyckats ta sig loss, valde att anmäla.

– Polisen visste inom två dagar, säger hon.

Radaronline skriver att Sean Ringgold greps den 2 juli, och kort därefter ställdes han inför rätta första gången. Nu, den 12 maj, återupptas rättegången igen.

– Jag måste se till att han inte gör det här mot någon annan. Tänk om det inte bara är mig han har gjort det här emot? Hur många fler tjejer kan det handla om?, frågar sig kvinnan i en intervju med Radaronline.

Enligt åklagaren Debbie Simon åtalas nu Ringgold på två punkter av "brottslig, sexuell kontakt" och på en punkt av sexuella övergrepp.

I åtalet står det att övergreppen ska ha skett i två olika städer.

När Radaronline i höstas var i kontakt med Ringgold nekade han till alla anklagelser.

– Inte en chans, det där är bortom kontroll. Den här människan är uppenbarligen galen, sa han till sajten.

Sean Ringgold är livvakt åt Tom Cruise, Queen Latifah, Ludacris och LL Cool J.

– De kontakterna jag har, fråga dig själv det här. Ser jag ut som att jag behöver göra det här? Det är ledsamt att höra, säger Ringgold till Radaronline.
