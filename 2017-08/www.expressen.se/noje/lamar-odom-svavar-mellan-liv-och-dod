Lamar Odom svävar mellan liv och död
Pontus Johansson

Khloé Kardashians ex-make Lamar Odom hittades livlös på en bordell.

Basketproffset, som vunnit två NBA-mästerskap och även han medverkat i tv-succén "Keeping up with the Kardashians", hade då tagit 8-10 Viagra-tabletter om dagen.

Enligt källor till TMZ ska även läkarna ha hittat droger i Odoms kropp efter att han fördes akut till sjukhus.

I larmsamtalet säger Mitzi John, som arbetar på bordellen, att Odom är "medvetslös men andas" och att tv-stjärnan "har blod och en vit substans rinnandes ur näsan och munnen".

Samtidigt säger den lokala sheriffen att allt pekar på att Odom tagit kokain.

På väg till sjukhuset ska ambulanspersonal ha tvingats återuppliva tv-stjärnan.

Och en magnetröntgen visar att han drabbats av flera strokes och att han därför kan ha fått hjärnskador.

Enligt källor till TMZ är Odom fortfarande medvetslös och får dialys.



LÄS MER: Khloé Kardashian otröstlig efter beskedet



Samtidigt vakar familjen Kardashian vid sjukhuset och ex-frun Khloé Kardashian ska vaka vid Odoms sida.

– Hon är otröstlig, säger en källa till Radaronline.

Systern Kendall Jenner har på Twitter skrivit ut sin förtvivlan.

"Snälla, försvinn inte", skriver tv-stjärnan.





Kris Jenner skriver på Instagram:

"Snälla, be för Lamar".

Även Kourtney Kardashian ber för Lamar.

"Jag tror på styrkan i våra böner för den här vackra själen", skriver hon på Instagra,

Rob Kardashian:

"Jag ber hela tiden för min broder".

Vänner till Lamar är enligt Radaronline rasande på Kardashian-familjen efter att de filmat ex-parets telefonsamtal i tv-serien "Keeping up with the Kardashians".

Enligt Radaronline ska till och med Odom ha bett Khloé om att inte ta med de scenerna i serien.

– Khloé vägrade att svara på hans önskan. Hon ignorerade hans samtal och sms, säger en vän och fortsätter:

– De har blod på sina händer.

Odom och Kardashian gifte sig i september 2009 efter att dejtat i bara en månad. Fyra år senare lämnade paret in en ansökan om skilsmässa, som gick igenom tidigare i somras.

Paret ska dock enligt källor haft en god kontakt efter uppbrottet.
