Paris Jacksons håriga
inlägg väcker avsky
Aino Oxblod

Kändisdottern Paris Jackson, 19, bryr sig inte om vad andra människor tycker om henne.

Efter att först ha visat sina håriga armhålor på VMA-galan under söndagen, publicerar hon nu en bild på sig själv i shorts, där hon har håriga ben.

"Om du inte tävlar med din bror över vem som kan få längst hår på benen, vad gör du ens" skriver Paris Jackson till bilden på Instagram.

Förvånansvärt många är provocerade över Paris Jacksons beslut att inte raka bort kroppshår, och att inte skämmas över håret hon har. Något som nu får stjärnan att slå tillbaka mot kritiken på sociala medier.



LÄS MER: Paris Jacksons stora förändring



När flera undrade varför hon inte rakat sig under armarna innan hon kom klädd i ärmlös klänning till VMA-galan, så valde Paris Jackson att svara med en "Game of Thrones"-meme där det står "Winter is coming", eller vintern är på väg.

LÄS MER: Paris Jackson ärliga kroppsbudskap



Hon ska också ha slagit tillbaka mot folks hårhat på Snapchat, där hon enligt Daily Mail sagt:

– Jag förstod inte att folk skulle bli upprörda över mitt armhålehår. Jag förstod inte att det var en grej. Det är så komiskt. Folk är jättearga. Jag önskar jag kunde visa några av inläggen, man ser hur arga och upprörda de här människorna är. Jag älskar hår, och svett, och kroppsodör, fan vad jag älskar det, säger Paris Jackson, som också konstaterar att alla har kroppshår, och att det inte är något att skämmas över.
