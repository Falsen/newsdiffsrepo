Tisdag 22 augusti 2017
Legendariska komikern
död – blev 91 år gammal
Dante Thomsen

Jerry Lewis, den legendariske men också kontroversiella komikern, har gått ur tiden, rapporterar flera amerikanska medier. Jerry Lewis somnade in fridfullt i sitt hem, omgiven av sin familj.

Jerry Lewis föddes in i nöjesbranschen där båda hans föräldrar var verksamma och redan som femåring började han uppträda på scen. Jerry Lewis hoppade av skolan och var vid 18 års ålder en erfaren komiker.



LÄS MER: Banbrytande komikern Dick Gregory är död



1946 började han samarbeta med den legendariske komikern, skådespelaren och sångaren Dean Martin. Duons samarbete, som fortsatte under 50-talet blev en succé och ett tag var Jerry Lewis och Dean Martin USA:s mest populära komikerpar.

Duon gjorde även tio filmer tillsammans som alla blev kassasuccéer.

Jerry Lewis har också varit aktiv som skådespelare på egen hand. Bland annat regisserade han och spelade huvudrollen i "The nutty professor" från 1963. Filmen, som i Sverige fick titeln "Dr Jäkel och Mr Hyde", var en parodi på den klassiska boken.

"The nutty professor" fick två uppföljare med Eddie Murphy i huvudrollen. Båda producerades av Jerry Lewis.

Jerry Lewis har också spelat i filmer som "Alla tiders gågosse" och "King of comedy". Dessutom spelades delar av hans film "The day the clown cried" in i Sverige. Bland skådespelarna i filmen fanns bland andra Harriet Andersson. "The day the clown cried" visades dock aldrig.



LÄS MER: Komikern Charlie Murphy är död



Men Jerry Lewis var också kontroversiell. 2007 tvingades han be om ursäkt efter en häcklande kommentar om homosexuella. Jerry Lewis kritiserades också för sina rasistiska skämt som han fortsatte med livet ut.

Från 60-talet och framåt syntes Jerry Lewis allt mer sällan på bioduken och många av hans filmer floppade. I Frankrike var dock komikern synnerligen populär. Samtidigt har han förärats två stjärnor på Hollywood walk of fame. Han har också prisats för sitt välgörenhetsarbete. Under många mer än 30 år ledde Jerry Lewis en direktsänd insamlingsgala till förmån för barn med sjukdomen muskeldystrofi. För det arbetet nominerades han till Nobels fredspris 1977.

Privat drabbades Jerry Lewis av flera sjukdomar och han kämpade också mot missbruk av receptbelagd medicin.

1944 gifte sig Jerry Lewis med sångerskan Patti Palmer och tillsammans fick paret sex söner (varav en adopterades): Gary, Scott, Anthony, Christopher och Joseph. Joseph gick bort 2009 och Gary hade en karriär som rocksångare i Gary Lewis & the playboys. Äktenskapet slutade i skilsmässa.

Jerry Lewis lämnar också efter sig sin andra fru SanDee Pitnick, som han adopterade en dotter tillsammans med.

Jerry Lewis blev 91 år gammal.
