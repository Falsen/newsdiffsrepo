Steven Tyler flyttar ihop med 39 år yngre kärleken
Johannes Selåker

Det är Radaronline som rapporterar att Aerosmith-sångaren Steven Tyler hittat kärleken i sin assistent i 28-åriga Aimee Ann Preston.

Och paret går snabbt framåt. Enligt sajten har de flyttat ihop.

Paret lever tillsammans i deras bas Los Angeles, men även i Nasvhille, där Tyler nu färdigställer sin första countryskiva.



LÄS MER: Dottern om stjärnan: "Han är som ett barn"



Enligt sajten har paret varit tillsammans sedan 2014. Då sågs de åka på en romantisk motorcykeltur i Hawaii.

– De såg ut som att de njöt av en romantisk semester. Det var tydligt att de inte arbetade, sa en uppgiftslämnare till sajten då.

Ingen är förvånad över romansen, säger en uppgiftslämnare.

– Steven agerar som en tonåring. Så det är ingen överraskning att han har en grej med en mycket yngre kvinna, säger en uppgiftslämnare till sajten.

Flickvännen är tio år yngre än Tylers dotter Liv Tyler. I en intervju 2014 sa Liv om pappan:

– Han är som ett barn. Han bryr sig inte om vad folk tycker, sa hon då till Page Six och fortsatte berätta om sitt egna nya liv som samlare:

– Järnvägsspik, järnspikar. Jag samlar på udda saker. Konstiga telefoner. Mitt hem har gamla hissblock från stall, träkonstruktioner för att hissa upp rep.



LÄS MER: Aerosmiths hyllning till Sverige



I intervjun berättade Liv Tyler att hon, trots faderns uppskattade förmögenhet om 850 miljoner, inte lever något lyxliv.

– Jag gör min egen grej, skapar saker jag gillar. Jag spenderar inte pengar på skor eller smycken. Jag spenderar på min konst. Varje öre går till nästa utställning, sa hon.





Följ Expressen Nöje på Facebook - där kan du kommentera och diskutera våra artiklar.
