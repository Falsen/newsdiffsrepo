Beverlys kollaps i tv: "Blev väldigt ledsen"
Mathilda Olausson

Beverly Wassberg, 66, fick gå in på djupet i släktforskningen i SVT:s "Allt för Sverige" på söndagen. Bland annat fick hon reda på att hennes släktingar förlorat ett barn vid födseln, och ett annat vid tre års ålder.

Något som framkallade många känslor hos Beverly Wassberg. I avsnittet gråter hon när hon får reda på hur tufft familjen hade haft det.

– Hela resan framkallade mer känslor i mig än jag någonsin normalt känner eller visar. Den möjligheten, att få reda på vad dina förfäder gjort, det blev jag verkligen känslosam inför, säger hon.



LÄS MER: SVT visade inte bråket i "Allt för Sverige"



Hon berättar att det gjorde ont att läsa.

– Jag blev väldigt ledsen att deras liv har varit så tuffa. Det gjorde ont i hjärtat. Mina förfäder hade blivit hemlösa, och det fick mig att öppna ögonen för andra hemlösa personer också. Det är tufft att personer som du hade älskat, om du hade fått lära känna dem, hade det så svårt, säger Beverly Wassberg.



LÄS MER: Flörten du inte fick se i "Allt för Sverige" i SVT



Men tårarna förvandlades till något positivt. Hon fick besöka det gamla huset som hennes förfäder hade bott i. Det var välbevarat. I programmet både skuttar och springer hon fram till stugan.

– Jag kunde inte förstå att jag kunde se något så gammalt som ändå var intakt. Att saker kan finnas kvar i flera hundra år och sedan vara så välbehållet, det är sjukt. De bodde där, de levde där, säger Beverly Wassberg och fortsätter:

– Jag ville verkligen få reda på så mycket om släkten som jag kunde. I USA har man inte samma möjligheter till släktforskning via kyrkans bokföring. Det berättar så mycket mer än att de levde, det berättar deras livshistorier. Du börjar tro att det är riktiga människor som du kan relatera till.

I söndagens avsnitt av "Allt för Sverige" tvingas Nathan Arling lämna tävlingen efter att ha förlorat i ett memory av föremål som fanns i ett klassrum.





Följ Expressen Nöje på Facebook - där kan du kommentera och diskutera våra artiklar.
