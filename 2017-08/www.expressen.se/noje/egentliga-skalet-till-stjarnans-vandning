Egentliga skälet till
stjärnans vändning
Emilia Hedman

Efter mycket tvekan meddelade skådespelaren Daniel Craig, 49, tidigare i juli att han återvänder som den populära karaktären James Bond i åtminstone en ny film.

Den nya James Bond-filmen släpps i november 2019, skriver New York Times.

Det var bara några månader sedan som den brittiska skådespelaren berättade att det inte fanns en chans att han skulle göra comeback som agent 007 i nästa James Bond-film.

– Jag skulle hellre skära mig i handlederna. Allt jag vill är att gå vidare, sa han då.



LÄS MER: Daniel Craig gör comeback som James Bond i ny film



Det som fick Daniel Craig att till slut tacka ja till ännu en film var att hans medverkan skulle bli historisk. När nästa film har premiär är Craig den skådespelaren som spelat karaktären längst av alla, alltså i 13 år.

Under en intervju i tv-showen "The Late Show with Stephen Colbert" bekräftade Craig att han kommer tillbaka med rollen.

– Ja kan inte vara gladare, jag har varit ganska slug angående detta. Jag har gjort intervjuer angående detta under hela dagen och folk har frågat mig. Jag kände att om jag ska tala sanning ska jag tala sanning med dig, säger Daniel Craig under intervjun.



LÄS MER: Så heter den nya James Bond-filmen



Skådespelaren erkänner också att hans uttalande om "att skära sig i handlederna" var dumt gjort.

– Det är ingen idé att hitta på någon ursäkt om det där, men det var två dagar efter jag avslutat inspelningen av den senaste filmen, jag åkte direkt efter till en intervju och då fick jag frågan : "Skulle du vilja spela in en ny James Bond film?". Istället för att svara något smart så svarade jag väldigt korkat, berättar Hollywoodstjärnan.
