Leif GW:s hårda kritik
mot SVT: "Nordkorea"
Aino Oxblod

Leif GW Persson, 72, håller sig inte till en kanal, utan jobbar var han vill. På SVT gör han "Veckans brott" med Camilla Kvartoft, och på TV4 sänds "GW:s mord" under hösten.

Men under TV4:s pressdag på tisdagen passade Leif GW Persson på att kritisera SVT för hur de arbetar, och hyllar i stället konkurrenten.

– Jag tycker att folk på TV4 är betydligt vänligare. På SVT, visst finns där folk som gör program men de jobbar inte på SVT. För på SVT är det byråkrater och de är av den där vanliga nordkoreanska modellen, säger Leif GW Persson från scenen på pressdagen.



LÄS MER: Leif GW:s viktras: "Jag var verkligen smällfet"





LÄS MER: Camilla Kvartoft berättar om stödet från Leif GW Persson



Leif GW Persson säger att SVT bara är byråkrater för andras program, och från högre uppsatta på kanalen så får man enbart negativ kritik, upplever professorn.

– Får du höra det tillräckligt många gånger så sätter det ju onekligen ner din motivation. Nu går det bra ändå för att jag jobbar med en jädrigt bra redaktion och programledare, så jag får den feedbacken där. Då försöker jag skita i byråkraterna helt enkelt. Men ibland är de lite väl nordkoreanska för min smak, säger Leif GW Persson till Aftonbladet.

GW pikar också SVT för sitt sätt att jobba, och menar att de måste skärpa sig för att inte förlora profiler till andra kanaler.

– Nu har vi ju faktiskt ett kontrakt för i höst och i vår och det krånglar man sig inte ur, säger han. Dessutom har jag sagt det här till dem så det kan inte komma som en överraskning. Det här är något som de ska jobba med, för annars kommer de få stora problem med fler än mig, säger Leif GW Persson till Aftonbladet.
