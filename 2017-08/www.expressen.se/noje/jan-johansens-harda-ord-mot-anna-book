Jan Johansens hårda
ord mot Anna Book
Dante Thomsen

Artisten Jan Johansen, 51, tycker att Anna Book, som är aktuell i den nya säsongen av "Biggest loser VIP", får alldeles för mycket uppmärksamhet.

Det är tidningen Hänt Extra som ställer frågan om vilken kändis Jan Johansen skulle börja förfölja om han blev galen.

– Antagligen Anna Book. Jag kan inte motivera det för det är inte på skoj. Förföljer man Anna Book måste man vara galen på riktigt. Varför bryr sig du och alla andra som jobbar med media om henne så mycket? Alla svansar för henne och ser henne som någon slags "kändisperson" som ska få stor plats i tv. Det är lite konstigt, tycker jag, säger Jan Johansen till Hänt Extra.



LÄS MER: Kändisarna som är med i "Biggest loser VIP"



Jan Johansen får också frågan om vilken kroppsdel han skulle vilja banta ner i "Biggest loser VIP".

– Magen. Det är den som sticker ut. Men jag behöver inte vara med i "Biggest loser", tror jag. Jag har börjat träna. Är inte vältränad men jag har verkligen kommit i gång.

Jan Johansen berättar också om relationen med flickännen Jenny Sandberg, som han har varit ihop med i drygt 1,5 år.

– Vi har faktiskt inte grälat en enda gång. Vi villvarandra väl hela tiden. Det är klart att man kan vara morgonsur innan man fått sin kopp kaffe men det är inte mer än så. Vi fokuserar på andra saker. Det funkar. Det är bra kemi liksom. Vi passar ihop helt enkelt



LÄS MER: Anna Books stora ilska efter fräcka frågan



"Biggest loser VIP" har premiär i Sjuan den 4 september. Förutom Anna Book är även Army of lovers-sångerskan Camilla Henemark, livsstilscoachen Runar Sörgaard, "Farmen"-profilen Jan "Blondie" Hammarlöf, sångerskan Loulou Lamotte, "Ullared"-profilen Morgan Karlsson och kändisstylisten Jonas Hallberg med i programmet.
