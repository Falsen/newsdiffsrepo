Melvin, 18, får Anders
Bagge att bryta ihop
Dante Thomsen

Tisdag klockan 20.00 sände TV4 ett nytt avsnitt av "Idol 2017". Den här gången har auditionturnén kommit till Malmö och sist ut att uppträda är 18-årige Melvin Larsson Silli från Malmö.

I programmet berättar Melvin Larsson Silli om sitt dåliga självförtroende:

– Jag har alltid velat stå på en scen och spela inför folk. Jag har alltid sjungit. Jag har alltid varit osäker på grund av utseendet och tänkt för mycket på vad folk ska tycka om mig. Musik har alltid varit min trygghetszon för även om saker och ting har gått dåligt på annat håll så har det varit något jag kan falla tillbaka och lita på för det här kan jag göra något med bara jag försöker. Nu är jag här för att försöka på riktigt.



LÄS MER: Tobias var hemlös – gör succé i "Idol 2017"



När Melvin Larsson Silli går in till juryn börjar han med att sjunga "Say you won't let go" med James Arthur. 18-åringen kommer dock in fel i låten och måste börja om.

Samtidigt står hans mamma utanför och är nervös till tusen.

Men Melvin Larsson Silli börjar om och tar sedan juryn med storm.

– Du hade kunnat få fortsätta en minut till, säger Alexander Kronlund samtidigt som hela juryn applåderar.

– Melvin vilken leverans! Äntligen, som jag väntat. Jag skulle vilja säga att det här är det bästa jag har fått höra i Malmö, fortsätter Nikki Amini innan hon ber 18-åringen att ta in sin familj.



LÄS MER: Asylsökande Klajdi, 16, charmar "Idol"-juryn



Mest tagen är Anders Bagge som är så rörd att han är nära tårarna.

– Jag kan nog gissa vem som är mamma och pappa i alla fall. Får jag säga en sak till er. Jag hoppade av "Idol" för ett år sedan och det är nästan att jag har gråten i halsen för det är den här killen som får mig att känna fan vad rätt att jag kom tillbaka. Han har en sådan fruktansvärd talang, ni anar inte vad han besitter.
