Arthur, 77, äter roadkill
– och dricker sitt urin
Dante Thomsen

Har du befunnit dig i en bil i Sverige är chansen stor att du sett en död grävling vid vägkanten. Förmodligen har du däremot aldrig tänkt tanken att äta kadavret.

Men enligt Arthur Boyt, 77, går du verkligen miste om någonting underbart. I tisdagens avsnitt av "Outsiders", som sänds på Kanal 5 klockan 20.00, berättar britten, som bor i Cornwall, Storbritannien, tillsammans med sin hustru Susanna och katten Pansy, sin speciella diet.

– Jag älskar att äta roadkill (djur som dödats i trafiken, reds anm.), säger han i programmet.

I över 60 år har Arthur Boyt uteslutande ätit djur som antingen dött i trafiken eller djur som han hittat i naturen och som dött av naturliga orsaker.



LÄS MER: Tracy, 29, dricker sperma för att bli frisk



På menyn står bland annat katter, fåglar och storfavoriten grävling (även rutten grävling funkar fint).

– För många år sedan hittade jag en grävling som hade varit död i flera veckor. Den hade legat i solen och var svullen, benen stack ut. Men jag var intresserad av hur den smakade. Jag flådde den och skar upp den. Lukten var vidrig men när jag la den på tallriken och smakade så var den fantastisk, säger han i programmet.





Enligt Arthur Boyt har dieten gett honom ett långt och hälsosamt liv. Men han har också en annan hemlighet – han dricker sitt eget urin.

– Jag dricker det varje dag och bara ser på mig, säger han i programmet och skrattar.

– Nu för tiden blir jag väldigt, väldigt sällan sjuk. Det smakar inte alls dåligt.

Jakten på roadkill har tagit över en stor del av Arthur Boys liv och till sin hjälp har han en vän som kör sopbil och som tipsar om när han sett ett dött djur vid vägkanten.



LÄS MER: Mathias, 27, har sex med naturen





Favoriten är som sagt grävling och Arthur Boyt har utvecklat en specialmarinad just för grävlingar. Annars är det grävlingens huvud som är det bästa på tallriken. Den makabra synen till trots innehåller huvudet nämligen delikatesser som tunga, ögon, salivkörtlar, kinder och hjärna.

Arthur Boyt avlutar med en uppmaning till tittarna:

– Jag tycker att svenskarna ska ta en titt på vad som ligger vid vägkanten, plocka upp det och åka hem och laga till det.
