Stjärnans hårda kritik mot Tom
Cruise: Är ingen bra person
Frida Hansson

Leah Remini är kanske mest känd för sin roll i tv-serien "Kungen av Queens". Hon har också fått uppmärksamhet för att vara en av dem som lämnat Scientologkyrkan.

Tom Cruise är en av Scientologins profiler. Under en frågestund på chattforumet Reddit fick Leah Remini en fråga om Tom Cruise.

”Killen har en offentlig persona som ser dig i ögonen, skakar din hand,  kramar dig och är uppmärksam på dig och så finns det personen bakom masken som är en helt annan människa”.



LÄS MER: Katie Holmes miljon- hämnd mot Tom Cruise



Skådespelaren Leah Remini fortsatte att skriva om Tom Cruise.

”Vissa skulle kunna säga att vi alla är så, olika personen i offentligheten och bakom scenen. Men människorna runt Tom och de som jobbar för Tom, inte ens människor som är Scientologer, de kommer säga att han är djävulsk”.

Remini påpekar att vissa personen som hon arbetat med genom åren nog skulle kunna säga ”att hon kan vara ett rövhål", men hon menar att Tom Cruise är av en helt annan klass.

”Han är väldigt lik David Miscavige, de skulle kunna vara tvillingar", skriver hon och refererar till Scientologkyrkans ledare.



LÄS MER: Sekten svarar på tv-stjärnans kritik



Leah Remini har tidigare uttalat sig om Scientologerna och Tom Cruise. Bland annat inför Larry King i december förra året.

– Tom och de flesta scientologer, alla scientologer, är upplärda att tro att personer som mig bokstavligen är djävulen och att vi är ute för att skada, sa hon.

Hennes uttalande fick Scientologkyrkan att försvara sig. I ett uttalande till US Weekly sa de:

”Leah Remini har i flera år varit besatt av ledarna inom Scientologin och av herr Cruise sedan hon gjorde en scen på herr Cruises bröllop när hon inte kunde få den plats hon ville ha”.

De fortsatte sedan uttalandet med att hävda att Remini endast försöker få uppmärksamhet med sina uttalanden.
