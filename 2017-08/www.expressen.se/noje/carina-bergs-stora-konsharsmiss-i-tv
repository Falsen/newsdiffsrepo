Carina Bergs stora
könshårsmiss i tv
Dante Thomsen

En så kallad brasiliansk vaxning innebär att man tar bort allt könshår. Fenomenet uppstod i New York på slutet av 1980-talet och blev snabbt populärt. En felaktigt utförd brasiliansk vaxning kan dock leda till svåra smärtor. Det är något som Carina Berg har blivit varse om.

I premiären av "Världens tuffaste jobb med Carina Berg", som sänds på Kanal 5 måndag klockan 21.00, får programledaren Carina Berg nämligen testa på att vaxa en kvinnas könshår.

Redan innan berättar Carina Berg om nervositeten:

– Nej, hur ska det ens gå till? Jag gör det inte på någon snubbe. Men ska jag hålla på där och bläddra i köttboken, säger Carina Berg i programmet och fortsätter:

– Det är som en frisör för muttan. Säger man snippa i de här sammanhangen?



LÄS MER: Miljardärens skämt med Carina Berg



När Carina Berg kommer in på salongen förklarar hon återigen hur nervös hon är, vilket inte är särskilt bra med tanke på att det är viktigt att småprata med kunderna som också är nervösa.

Carina Berg måste också låtsas som att hon har två års erfarenhet av att vaxa könshår för att kunden ska känna sig trygg.

– Jag ljuger ju med en skrämmande lätthet, säger Carina Berg när den första kunden har kommit in.

Programledaren klarar sig undan med att vara bisittare vid den första vaxningen men när det är dags för Carina Berg att utföra sin vaxningspremiär skriker kunden till av smärta.

Sedan får Carina Berg uppdrag att vaxa en kund helt själv – och dessutom "pynta hennes könsorgan" med glittriga små stenar. Kunden är en kvinna i 30-årsåldern.

– Jag kan inte själv ta hand om henne, viskar Carina Berg i programmet.

– Det enda jag kan är att skapa god stämning men det är ju inte det som det här jobbet går ut på, det är att ta bort hår från könsorgan. Och där känner jag mig lite mer osäker ska jag säga. Vad ska jag göra nu? Nu är hon naken där inne. Jag är inte alls lugn, fortsätter hon.

Stämningen är till en början minst sagt stel – sedan går allt fel.

– Nu skulle jag vilja ta in min kollega, säger Carina Berg.



LÄS MER: Carina Berg och Kristian Luuk skiljer sig



Sedan förklarar hon den jobbiga situationen.

– Inget är klart, jag kletade fel. Du måste komma in, Jag har råkat kleta ihop typ hela venusberget i en enda stor vaxgegga. Jag började kleta åt ett håll och sedan var det så mycket vax på den där pinnen så jag bara fortsatte och då var det som att jag var tvungen att ta allt.

Till slut går allt dock väl och Carina Berg lyckas utföra hela vaxningen.

– Det här är faktiskt härligt, jag som gillar när man städar undan. Nu vill jag att allt ska bort. Jag vill inte se ett hårstrå på den där snippan.
