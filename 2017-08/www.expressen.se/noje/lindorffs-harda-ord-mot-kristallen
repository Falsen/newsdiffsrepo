Lindorffs hårda
ord mot Kristallen
Anton Nilsson

Årets säsong av succésåpan "Bonde söker fru" är den tolfte, och en en gång har programmet nominerats till pris på Kristallengalan.

Tar programmet hem priset för "Årets dokusåpa" blir det för första gången – men programledaren Linda Lindorff har inga stora förhoppningar.

"Visst hade det varit härligt om våra modiga bönder och alla som jobbar med detta fina program fick en Kristall men vi behöver den inte. Vi belönas varje år med det finaste man kan få – nämligen kärlek", skriver hon på sin blogg.



Hon förnekar att hon tidigare år "lämnat galan i ren protest" då programmet gick bet.

"Allt detta är så klart väldigt överdrivet. Jag är tävlingsmänniska men när det gäller "Bonde söker fru" behöver jag inte tävla".

Linda Lindorff skriver att Kristallen-juryn förmodlingen känner att det är "ett tråkigt val" att prisa "Bonde söker fru" eftersom programmet redan gått i ett dussin säsonger.



"Skulle vi fått pris borde vi fått det för länge sen. Nu är det för sent. Så tänker jag faktiskt" skriver hon, och lägger till: "Det är helt utan bitterhet".

Hon menar att programmet inte behöver pris eftersom det "redan är så uppmärksammat och älskat".

Bonde söker fru tävlar i dokusåpa-kategorin mot bland annat "Paradise hotel", "Ex on the beach", och "Det stora fågeläventyret".
