SVT-programledaren
stoppas – av Säpo
Aino Oxblod

SVT-profilen Lennart Persson ansöker om att få ut dokument om sig själv från Säkerhetspolisen - men har fått avslag.

Nu berättar Persson varför han misstänker att han kan finnas med bland sekretessbelagda Säpo-dokument.

– I min tidiga karriär jobbade jag på radion i Göteborg, och då ryktades det om att vi var registrerade av Säkerhetspolisen för att de misstänkte att vi var ett vänsterelement. Det går alltid rykten om journalister, säger Lennart Persson, och utvecklar:

– Det var 35 år sedan så jobbade jag på radion i Göteborg, och då sparkades vår chef där, för att en medarbetare gjorde satirprogram som var väldigt kontroversiella. Då gick vi ut i en vild strejk vid två tillfällen. Det var ju naturligtvis en lagvidrighet vi gjorde där. Men så har man ju misstänkt att det är klart att de noterade vilka det var.

Persson vet inte vad det kan stå om honom - men är nyfiken.

– Jag har funderat på det i många år men aldrig kommit till skott, och pratade med en gammal kollega som tyckte att "varför gör du inte det då?". Det där brydde jag mig inte om då, men undrar vad de har på en. Jag vet inte vad de har, men det var intressant bara, säger Lennart Persson.



LÄS MER: Kaoset tittarna inte fick se i SVT





LÄS MER: SVT avbröt inspelning – profilen kollapsar i tv



Men när SVT-programledaren ansökte om att få se eventuella dokument som Säkerhetspolisen har på honom, så fick han avslag.

"Du har begärt att få ta del av uppgifter rörande dig själv som eventuellt kan finnas hos Säkerhetspolisen. (...) Säkerhetspolisen bedömer att uppgiften, om du förekommer eller inte hos Säkerhetspolisen, inte kan lämnas ut eftersom det inte står klart att uppgiften kan röjas utan att syftet med beslutande eller förutsedda åtgärder motverkas eller den framtida verksamheten skadas" står det i Säkerhetspolisens avslag.

Nu har Lennart Persson överklagat till kammarrätten i Stockholm.

– Det var en obegriplig motivering, tycker han.
