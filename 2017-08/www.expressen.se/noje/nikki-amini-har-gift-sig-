Här gifter sig Nikki
Amini med kärleken
Elias Andersson

Nikki Amini gjorde succé i TV4-programmet "Idol". Men den nya jurymedlemmen röner inte bara stora framgångar i tv-rutan – kärlekslivet går också som på räls.

Nu gifter hon sig äntligen med sin kärlek – tillika arbetskollega – Niklas Twetman, 32.

LÄS MER: Nikki Amini gick på röda mattan mot cancer

På en av bilderna kan man se hur paret står tillsammans i Södertuna Slott, som ligger i Gnesta kommun i Södermanland. På en annan går de hand i hand längs en blomstrande Allé i området.

Men tv-profilen passar också på att visa upp sin klänning och dess långa släp på en bild utan sin nye make.

LÄS MER: Nikki Amini om juryn: "Vi är väldigt olika"

Nikki Amini har tidigare berättat i ”Topphälsa” om hur hon träffade Niklas, 32, när de båda arbetade på skivbolaget Universal ihop.

– Vi hade varit kolleger i ett och ett halvt år innan vi började dejta. Det funkar bra för oss att vi är i samma bransch, vi har en bra förståelse för varandras jobb och vad det kräver, berättar hon för tidningen.

Hon berättar även om sin bakgrund och hur pappan väckte hennes intresse för musikbranschen.

– Mitt intresse för musikbranschen har jag fått från pappa, han spelar setar (en persisk luta, reds anm). När jag växte upp var han både musiklärare och anordnade konserter där han bjöd in artister från Iran, säger hon till Topphälsa.
