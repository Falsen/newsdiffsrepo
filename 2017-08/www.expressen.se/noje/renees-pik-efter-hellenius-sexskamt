Renées pik – efter
Hellenius sexskämt
Nicole Gustafsson

Under TV4:as pressträff kunde programledaren David Hellenius, 43, inte hålla sig från att dra ett snuskigt skämt.

Skämtet kom i samband med att det nya programmet "Klassfesten" presenterads under pressträffen där Renée Nyberg, 51,är programledare.

När hon klev ut på scenen under pressträffen drog hennes make David Hellenius ett skämt – om parets sexliv.

– Det var första gången du kom när jag ropade, sa David Hellenius.

Trots att människorna i lokalen började skratta så tyckte Hellenius fru, Renée Nyberg inte att skämtet var roligt.

– Nej, det var lättköpt, säger Nyberg.

LÄS MER: David Hellenius sexskämt om Renée Nyberg



Trots att Renée Nyberg inte verkade imponerad av makens sexskämt så var hon ändå snabb att ge en replik tillbaka när hon stod på scenen.

– Det gör jag sällan, sa Renée Nyberg.

Trots David Hellenius "lättköpta" skämt om parets sexliv så gillar Renée Nyberg att arbeta tillsammans med sin man.

– Vi hjälper varandra, det har vi alltid gjort, även när jag jobbade på TV3. Det är bra, det finns bara fördelar med det, säger Renée Nyberg.

Paret ses inte så ofta då de mestadels arbetar med olika program, men Renée Nyberg berättar att de ändå jobbar tillsammans.

– David är med och hjälper mig med bryggan i redaktionsmöten och så där. Vi gillar att jobba ihop och det var ju faktiskt så vår relation började, säger Renée Nyberg.

LÄS MER: David och Renées hårda pik mot kändisarna

David Hellenius och Renée Nyberg gifte sig 2009 och har sonen Leo Hellenius tillsammans.

Hellenius och Nyberg är ett av Sveriges mest framgångsrika programledarpar. Förutom att ofta synas i rutan så tjänar de även bra på sina jobb. Parets två bolag har på tre år gjort sammanlagda vinster på svindlande drygt 35 miljoner kronor.

Men hur det framgångsrika paret håller gnistan är inte lätt att avslöja.

– Det är svårt att svara på. Vi tycker väldigt mycket om varandra, och respekterar varandra och är varandras bästa vänner, säger Renée Nyberg.
