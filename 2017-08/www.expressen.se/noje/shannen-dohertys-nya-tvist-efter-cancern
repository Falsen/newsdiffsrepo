Shannen Dohertys nya tvist efter cancern
Michael Töpffer

Skådespelerskan Shannen Dohertys, 45, har varit väldigt öppen med att hon drabbats av bröstcancer.

För ett år sedan stämde hon också sitt managementbolag. Hon ansåg att bolagets försummelse lett till att cancern inte fick den behandling den skulle ha.

Bolaget, Tanner Mainstain, ska bland annat inte ha betalat hennes sjukförsäkring, vilket fördröjde behandlingen.



LÄS MER: Shannen Dohertys starka bild från behandlingen



I augusti meddelades att hon nått en förlikning med bolaget, som hon stämt på ungefär 12,5 miljoner kronor.

Hur mycket hon fick i ersättning är sekretessbelagt, men beloppet kan antas vara så högt så att hennes make, Kurt Iswarienko, nu prövar samma sak.

Enligt TMZ har även han nu stämt bolaget. Skälet ska vara att han fått sitt sexliv tillsammans med hustrun förstörts.

Han påstår också att förtaget misskött hans investeringar.

Enligt TMZ var förhandlingarna innan förlikningen mellan Shannen Doherty och företagets advokater mycket hårda. Managementföretagets advokater ska bland annat ha frågat ut Shannon Doherty om hur sjuk hon egentligen var på grund av cancern och behandlingarna.

Shannen Doherty slog igenom med dunder och brak i succéserien "Beverly Hills" på 90-talet.



LÄS MER: Shannen Doherty: "Jag är död inom fem år"



Enligt flera av skådespelarens kolleger var hon svår att arbeta med – och så sent förra året skrev skådespelarkollegan Jason Priestley om Shannen Dohertys divalater i sin självbiografi.

Något som fick Doherty att slå tillbaka ordentligt.

– Jag älskar Jason, men han var ju med i en bilolycka. Jag tror att delar av hans minne har förändrats sedan dess, sade hon då och syftar på olyckan som ägde rumt 2002 då Priestley fick en allvarlig huvudskada och frakturer på ryggraden.





Följ Expressen Nöje på Facebook - där kan du kommentera och diskutera våra artiklar.
