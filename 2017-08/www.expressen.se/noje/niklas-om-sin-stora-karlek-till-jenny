Niklas Strömstedt om stora
kärleken till Jenny efter 16 år
Nicole Gustafsson

Sommaren för artisten Niklas Strömstedt har bestått av att uppträda på scenen i Borgholm tillsammans med GES-medlemmarna Anders Glenmark och Thomas "Orup" Eriksson.

Och nu väntar en julshow för Strömstedt. Men än är inte alla pusselbitar helt på plats.

– Jag håller som bäst på att sätta ihop föreställningen men jag kan lova glitter, granar, hits och en och annan julsång. Och så lite julbekännelser så klart, säger Niklas Strömstedt.





LÄS MER: Så blev Jenny och Niklas Strömstedt tillsammans



Niklas Strömstedt julshow som han arbetar med för fullt kommer att ta plats på Grand Hôtel – något artisten tycker känns extra lyxigt.

– Det är alltid skoj att göra en show som har en hyfsat röd tråd och ingen tråd kan väl vara rödare än just jul. Att sedan göra den på Grand Hôtel är ju lyxigt – inte bara för att det är en väldigt vacker lokal utan också för att jag kan stanna i Stockholm, säger Strömstedt.



LÄS MER: Paret Strömstedt gör kärleksprogram



Hemma i Stockholm har Niklas Strömstedt sin käresta – frun Jenny Östergren. De är aktuella med att spela in en ny säsong av tv-programmet "Strömstedt." Och att få arbeta med Jenny tycker Niklas är fantastiskt.

– Det är väldigt inspirerande och kul att jobba med Jenny. Hon är rörlig i huvet, en briljant journalist och en mycket klok och rolig person. Jag tycker om att vara där hon är, säger Strömstedt.

Jenny Östergren och Niklas Strömstedt har varit gifta sedan 2001. Men att lyckas hålla kärleken vid liv är inga problem – paret har sina knep.

– Vi talar med varann. Ofta och om allt mellan himmel och jord, säger Niklas Strömstedt.
