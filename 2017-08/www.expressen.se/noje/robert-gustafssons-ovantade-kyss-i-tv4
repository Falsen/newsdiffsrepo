Robert Gustafssons oväntade kyss i TV4
Victoria Petersson

I veckans avsnitt av TV4:s "Bytt är bytt” är det skådespelaren Robert Gustafsson, 51, och nöjesproducenten Vicky von der Lancken, 74, som tävlar och ska gissa de antika föremålens värde. Pengarna som de vinner går till organisationen Min stora dag.

– Jag har med mig Vicky här, för jag gillar gamla saker höll jag på att säga, säger Robert Gustafsson i programmet.

Robert Gustafsson berättar för programledare Renée Nyberg att han är intresserad av antikviteter och modern konst och blir arg när saker är värt mycket som inte borde vara det.



LÄS MER: Robert Gustafsson: Nära att såga av Laserows tår



Helt plötsligt får Robert Gustafsson feeling i programmet och ger antikexperten Karin Laserow

en rejäl kyss. Kyssen varar i flera sekunder och Renée Nyberg jublar i bakgrunden.

– Ojojoj, vilken fantastisk kväll, säger Renée Nyberg efter kyssen.



LÄS MER: 8 saker du inte visste om Karin Laserow



Robert Gustafsson blev nyligen framröstad som Sveriges bästa komiker i TV4:s program "Sveriges bästa”. När han gästade David Hellenius berättade han om inspelningen av långfilmen av den populära tv-serien ”Morran och Tobias” som han gör tillsammans med Johan Rheborg.

Robert Gustafsson berättade att det var en plågsam inspelning där de gjorde många stunts själva, och det höll på att går riktigt illa.

– Johans karaktär Morran skulle ligga och bada i deg och Tobias skulle blanda degen med en utombordare och då åkte den rakt mot Johans fot och höll på att såga av honom tårna. I en annan scen skulle Johan slå en stol i ryggen på mig, men stolen var anpassad för att slå i en vägg, inte på en kropp. Så han dängde stolen rakt i ryggen så jag åkte som en padda rakt ut på golvet och låg som en amöba och skrek som en gris, sa Robert Gustafsson i programmet.



”Bytt är bytt" sänds torsdagar 20.00 på TV4.

Följ Expressen Nöje på Facebook – där kan du kommentera och diskutera våra artiklar.
