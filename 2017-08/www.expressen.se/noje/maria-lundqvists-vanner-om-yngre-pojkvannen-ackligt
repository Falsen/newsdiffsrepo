Maria Lundqvists vänner om
yngre pojkvännen: Äckligt
Nicole Gustafsson

Skådespelaren Maria Lundqvist, 53, ska gifta sig med sin fästman och kärlek Kristoffer Hellström, 33. Paret har i dag varit tillsammans i åtta år, men den första tiden i relationen var kämpig.

I podcasten "Nemo möter" berättar Maria Lundqvist om hur hon inte trodde att det skulle bli hon och Kristoffer – på grund av åldersskillnaden.

– Jag släppte nog in honom väldigt tätt och nära för att jag trodde det här är helt ofarligt – det här en ung kille, några år äldre än min äldsta son. Ända till jag förstod: det kan bli svårt att leva utan honom. Då var det för sent, säger Maria Lundqvist.



LÄS MER: Maria Lundqvist förlovad med Kristoffer



Maria Lundqvist berättar om hur hon och kärleken Kristoffer Hellström blev tagna för mor och son i början av sin relation – något som var tungt.

Men även de som visste att Maria och Kristoffer var ett par hade åsikter om deras relation.

– Många mötte alltihop med stor skepsis. Många av de vänner som jag kanske inte har kvar längre mötte det med att det var sjukt, äckligt och fånigt, säger Maria Lundqvist.



LÄS MER: Maria Lundqvist om 21 år yngre kärleken



Maria Lundqvists barn reagerade också starkt på hennes relation med den 21 år yngre pojkvännen. Hennes äldsta son, Anton Lundqvist, är bara några år yngre än Kristoffer Hellström och visste vem han var då de bägge arbetade inom samma bransch.

– Det var ju tufft i början. När de inte bara förstod att det inte bara var en ny man att relatera till och att jag skulle lämna deras pappa, utan att det också var en yngre kille som var i samma bransch som Anton visste vem det var. Så vi har gått igenom många saker. Men i dag åker vi semestrar och har fester, säger Maria Lundqvist.

Maria Lundqvist var gift med Mikael Bengtsson mellan 1986 och 2010. Paret har fyra barn tillsammans.
