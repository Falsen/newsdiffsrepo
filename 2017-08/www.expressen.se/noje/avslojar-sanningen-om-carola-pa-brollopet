Avslöjar sanningen om
Carola på bröllopet
Michael Töpffer

Författaren Camilla Läckberg, 42, och kampsportaren Simon Sköld, 30, gifte sig i juni.

Paret lurade vänner och familj till en kändisfest – och blåsningen visade sig vara ett bröllopsfirande.

I lördagens avsnitt av "Robins" i SVT var Camilla Läckberg gäst - och där berättar hon att en objuden gäst tog sig in på bröllopet, nämligen artisten Carola Häggkvist, 50.



LÄS MER: Melins förändring – tar bort Läckberg



Camilla Läckberg berättar att de i sin inbjudan till gästerna informerat att det rådde strikt klädkod.

– Vi hade white-party, man skulle komma helt i vita kläder, säger Camilla Läckberg i programmet, och fortsätter att berätta:

– Alla gäster kom i vita kläder, men Carola hade svart på sig, så hon stack ju ut lite bland gästerna. Man såg ju hela tiden var Carola var.

Men så berättar hon att Carola Häggkvist inte ens var bjuden, och att de inte ens känner varandra.

– Jag har träffat henne men jag känner henne inte. Hon stod inte på gästlistan, förklarar Camilla Läckberg.

Men den objudne gästen visade sig vara en tillgång, och bidrog till att bröllopsfesten blev så lyckad.

– Carola kraschade festen. Och man måste väl säga att man måste älska en fest när Carola kraschar den. Kan det bli en mer lyckad fest än så? säger Camilla Läckberg, och skickat ut en invit till artisten:

– Carola får krascha vilken fest hon vill hemma hos mig, i vilka kläder som helst.

https://www.instagram.com/p/BVeg7AnB59z/?hl=sv&taken-by=lackberg

LÄS MER: Läckbergs ärliga ord om misslyckandet



Simon Sköld friade till Camilla Läckberg i november 2015 över en romantisk middag på Grand Hôtel i Stockholm.

Paret höll efteråt sin förlovning hemlig under en kärlekshelg.

”Tack älskling för en fantastisk helg! Känt mig som en prinsessa”, skrev Läckberg på Instagram då.
