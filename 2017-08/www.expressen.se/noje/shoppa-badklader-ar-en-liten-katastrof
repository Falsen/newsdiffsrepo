"Shoppa badkläder är en liten katastrof"
Sara Fridh

Igenkänningsfaktorn är hög när de här kvinnorna provar badkläder i sällskap med en kamera.

I videon, skapad för Refinery 29, pratar de öppet om känslorna och ångesten som det innebär att prova sig fram till något man känner sig fin i och kan tänka sig bära på stranden.

"Att gå och shoppa badkläder är en liten katastrof. Alltid", säger en.

Att gå in för att prova en bikini eller baddräkt leder ofta till en kritisk granskning av den egna kroppen, menar de. Dåligt upplysta provrum gör inte saken bättre.

"Sen blir man bara less och går därifrån tomhänt. Det får mig att vilja spy".

När de kommer till sina egna kroppskomplex faller flera av dem i gråt. Vad är egentligen en perfekt "strandkropp"?

När tjejerna associerar fritt kommer ord som "solbränd", "lång", "perfekt" och "inget kroppsfett" upp.

Slutsatsen?

"Jag vet inte om jag har en "strandkropp" direkt. Men jag kommer att vara på stranden!".



LÄS MER:

Så hittar du rätt bikini för just din kroppstyp.

18 bikinis som är helt rätt 2015.
