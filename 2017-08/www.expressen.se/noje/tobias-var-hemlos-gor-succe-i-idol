Tobias var hemlös
– gör succé i "Idol"
Dante Thomsen

Just nu sänds auditionturnén av "Idol 2017" på TV4. Under måndagens avsnitt besöker juryn Skellefteå och en av dem som uppträder är 25-åriga Tobias Lundmark.

Tobias Lundmark, som kommer från Skellefteå, jobbar i dag på ett gym. I programmet berättar han om sin struliga bakgrund.

– Jag har bott på fruktansvärt många ställen, säger han.



LÄS MER: Här blir "Idol"-juryn grundlurad av världsartisten



Kishti Tomita frågar då varför:

– Ja du, jag hade en tuff familjesituation som barn, säger han i programmet.

I introduktionsvideon berättar Tobias Lundmark mer:

– Min bakgrund har varit väldigt tuff inom familjen. Det var väldigt aggressivt i hemmet och det var något som drabbade mig väldigt hårt. Jag flydde hemifrån i en ganska tidig ålder. Jag var ungefär 17 år. Jag har varit allt ifrån hemlös till att flytta runt hos olika fosterfamiljer.

– Det har format mig till den person jag är i dag och någonstans är jag tacksam över att jag har fått vara med om det jag har varit. För man lär sig uppskatta livet på ett helt annat sätt.

Kishti Tomita frågar sedan vad som var struligt:

– Det var alkoholism i familjen. Hårda tag. Det var framför allt psykisk tortyr. Men man måste gå vidare. Jag har haft mycket tur också.

Tobias Lundmark framför sedan en låt som han själv har skrivit.

– Jag skrev den under en tid när jag spelade på gatan. Jag spelade ihop matpengar.

– Oh shit, svarar Kishti Tomita.



LÄS MER: Därför lämnade Quincy Jones III juryn i "Idol"



Efter en kort stund avbryter juryn Tobias Lundmark och ber honom att sjunga en annan låt. Han väljer då Bill Withers "Ain't no sunshine" vilket får juryn på fall.

Tobias Lundmark får en guldbiljett och går direkt till slutaudition av "Idol 2017".

– Bra att du sjöng den kan jag säga. Det var jättefint att du sjöng den du skrev själv men det var väldigt viktigt att du sjöng det där nu, säger jurymedlemmen Alexander Kronlund.
