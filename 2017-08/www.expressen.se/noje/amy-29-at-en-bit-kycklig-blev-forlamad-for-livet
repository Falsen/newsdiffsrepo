Måndag 21 augusti 2017
Amy, 29, åt en bit kycklig
– blev förlamad för livet
Emilia Hedman

"This morning" är ett morgonprogram i Storbritannien. Amy May Shead var tidigare producent för morgonshowen, men i måndags var hon en av gästerna.

Amy May Shead arbetade som producent för det populära tv-programmet fram tills april 2014.



LÄS MER: Här brister det för Tilde i sändning



Men en dag fick producenten, som är allergisk mot nötter, en kraftig allergichock under en resa till Budapest. Shead berättar om händelsen som förändrade hennes liv när hon endast åt "en tugga från en kycklingrätt" på en restaurang under semestern.





Amy drabbades av hjärtstopp pågrund av maträtten. Sjukvårdare var på plats och efter sex minuter och kunde de återuppliva henne. Sedan blev hon inlagd på ett sjukhus i Budapest innan hon blev flugen hem.

Amy May Shead blev förlamad efter allergichocken. I programmet berättar hennes föräldrar hennes historia, eftersom hon inte kan prata. Föräldrarna uppmanade andra att inte ta med sig nötter på till exempel flygplan.

Mamma Sue berättade om dagen då allting hände:

"De satte oss ner för att förbereda oss innan vi fick se Amy på sjukhuset", säger Sue och fortsätter:

"De trodde inte att hon skulle klara sig genom veckan", berättar hon.

Programledarna Eamonn Holmes och Ruth Langsford var glada över att träffa sin gamla kollega igen.



LÄS MER: TV4-profilernas tårar efter sändningen



Nu har organisationen "The Amy May trust" startats i hennes namn för att ge mer kunskap om allergiska reaktioner.

Under morgonen blev många tittare rörda av Amy May Sheads historia.

"Det som hände Amy är fruktansvärt, 'Före'-bilderna gör mig så ledsen, jag kan inte sluta gråta", skriver en person på programmets Facebook-sida.

"Det som Amy varit med om är förödande, jag gråter", kommenterar en annan.

"Jag bröt ihop i tårar över det som hände Amy", skriver en tredje.
