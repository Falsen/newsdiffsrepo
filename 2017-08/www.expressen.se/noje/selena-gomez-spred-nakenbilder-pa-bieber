Selena Gomez spred
penisbilder på Bieber
Aino Oxblod

Stjärnan Selena Gomez har fått sina sociala medier hackade - och de skyldiga tog tillfället i akt att sprida nakenbilder.

Men när artistens Instagram-konto blev hackat var det inte hennes egna nakenbilder som spreds i etern, utan paparazzibilder på exet Justin Bieber när han är naken på en semesterresa.

Nyheten om att "Love you like a love song"-artistens Instagram-konto blivit hackat spred sig snabbt bland fansen.

"Selena Gomez Instagram-konto har råkat ut för den värsta hackningen någonsin. Så respektlöst" skrev ett fan på Twitter.

"Selena Gomez, du har blivit hackad!!" skrev en annan person med skärmdumpar på Instagraminlägget med Justin Biebers nakna kropp.

Bilden från hackarna blev snabbt borttagen från Selena Gomez Instagram-konto, och Selena Gomez har inte kommenterat attacken mot hennes sociala medier. Det framgår inte om de som hackat kontot har åkt fast.



LÄS MER: Selena Gomez ord efter comebacken





LÄS MER: Selena Gomez på rehab efter sjukdomen



Bilderna som spreds på Justin Bieber är från en semester på Bora Bora 2015, och han har tidigare uttalat sig om hur jobbigt det var att bilderna publicerades.

– Det första jag tänkte var "hur kan de göra detta?". Liksom, jag känner att jag inte kan kliva utanför dörren. Du ska kunna känna dig bekväm i ditt eget utrymme, speciellt så långt bort, sade Justin Bieber efter de läckta bilderna.
