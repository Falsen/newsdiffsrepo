Ingrosso tvingades ge upp
– efter kvinnornas hat
Anton Nilsson

Det var ett blogginlägg där Bianca Ingrosso beklagade sig över det "hårda arbete" som ligger bakom hennes dokusåpa "Wahlgrens värld" som föranledde kritikstormen.

I programmet får tittarna en inblick i Biancas och mamman Pernilla Wahlgrens liv, och inspelningarna tär ibland på henne, skriver hon på sin blogg.

"Det jag ville komma fram till är att det är ett hårt arbete. Utöver alla våra andra jobb så spelar vi in måndag-fredag morgon till kväll nästan varje dag i 10 månader i sträck", skriver Bianca Ingrosso.



Men i kommentarsfältet reagerade flera människor med ilska på 22-åringens klagomål.

En läsare tyckte att hon borde "bita ihop och vara professionell".

"Det är inget nytt för någon vuxen med ett jobb. Sen är det säkert långa dagar för er men det känns lite världsfrånvänt när du pratar om hur hårt det är. Hur tror du en sjuksköterska har det tex?" skriver personen.



Bianca Ingrosso – som har avslöjat att hon tjänade strax under fem miljoner kronor på den första säsongen av programmet – högg tillbaka:

"Jag måste få säga att mitt jobb är hårt då jag (arbetar) mer nu än nånsin".

Det hela slutade med att hon gav upp bloggandet i flera dagar, detta eftersom kritiken kändes så jobbig.



"Förlåt för min frånvaro här senaste dagarna men jag tappade det faktiskt efter mitt senaste inlägg då jag fick så mycket dumma & elaka kommentarer. Förstår faktiskt inte ibland er äldre kvinnor som går in här och verkligen hatar…. vad har jag liksom gjort er egentligen?"

"Men anyway, orkade helt enkelt med den negativa tonen som låg här över bloggen så det kändes bara tråkigt att gå in."

Det nya inlägget möttes av stort stöd i kommentarsfältet från läsare som uppmanade henne att stå på sig.
