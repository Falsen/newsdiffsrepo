Edward Bloms stora
ilska mot SVT-maten
Jenny Tillgren

Tv-personligheten Edward Blom, 43, är känd som gastronom och finsmakare, men när han medverkade som domare i matlagningsprogrammet "Vi lagar bästa maten" på SVT så blev det inte som han tänkt sig.

I programmet ska vuxna barn laga sina föräldrars favoritrecept, och föräldrarna får inte hjälpa till. Programmet ska sändas i tv i höst. Inspelningen blir en chock för Edward Blom.

– Jag har varit gästdomare i nästan alla de andra mat-tvprogrammen. Men då har man ju ätit gott, det har varit gott eller fantastiskt. Så jag såg fram emot att få prova massa rätter varje dag under inspelningsdagarna, säger han till Aftonbladet.

LÄS MER: Edward Blom: "Jag kände mig oerhört hotad"

Edward Blom berättar för tidningen att det inte alls blev som han hade tänkt sig.

–  Väldigt mycket misslyckas. Visst fick jag äta några läckra saker, men jag hade aldrig förväntat mig att det skulle bli så mycket halvfärdigt, råa inälvor, degiga smeter. En gång måste jag spotta ut ska jag säga, säger Edward Blom till tidningen.

LÄS MER: Edward Bloms nya bakslag: Tivingas betala för dubbelt boende

Tv-profilen berättade tidigare i år om hur hans semester i Riga blev en mardröm. Efter att Edward Blom lämnat klagomål på incheckningen till Hotels.com så bröt helvetet loss – hotellägaren skrek på gästerna och höll förhör med dem.

Till slut så tvingades Edward Blom, hans fru Gunilla Kinn och deras två barn lämna hotellet.

– Vi har ingenstans att bo. Vi står här på gatan i Riga. Det var för läskigt att vara kvar – jag kände mig oerhört hotad, berättade Blom för Expressen då.

"Vi lagar bästa maten" har premiär i SVT måndag 21 augusti.
