Söndag 20 augusti 2017
Stora kaoset kring Britney
och Justins återförening
Dante Thomsen

De var ett av världens hetaste par, men 2002 tog kärlekssagan mellan Britney Spears, 35, och Justin Timberlake, 36, slut. Uppbrottet tog hårt på Justin Timberlake som skrev låten "Cry me a river" om det misslyckande förhållandet.

Nyligen kom dock rapporter om att en återförening mellan superparet var på gång – åtminstone en musikalisk sådan.



LÄS MER: Britney Spears redo att gifta sig igen



I podcasten Pop University hävdade nämligen programledarna Maddie Lazer och Hannah Rowston att den välkända producenten Timbaland berättat för dem att ny musik från Britney Spears och Justin Timberlake – mer kända som "Justney" – var på väg. Nyheten plockades sedan upp av flera amerikanska medier.

Beskedet har samtidigt gjort fansen som galna – inte minst då Britney Spears så sent som för ett år sedan berättade att hon gärna ville samarbeta med sitt ex.

I en intervju med E! News samma år öppnade även Justin Timberlake för ett samarbete med sitt ex.

– Jag är tillgänglig, ring mig, sa han då.



Och det är inte bara fansen som sett fram emot återföreningen utan även Justin Timberlakes gamle 'Nsync-kollega Lance Bass:

– Jag hade självklart älskat att se det hända. Jag tror alla i hela världen vill se dem tillsammans igen oavsett i vilket sammanhang. Det är som allas barndomsdrömmar, har han sagt i en intervju med E Online.

Men nu verkar det vara fansen som får gråta floder. Enligt ET Online har uppgiftslämnare som står nära Justin Timberlake dementerat att det kommer ny musik från Justney. Uppgifterna om att ex-paret ska ha jobbat på ny musik tillsammans ska helt enkelt vara falska.



LÄS MER: Britney Spears bryter tystnaden om systerns tragedi



Britney Spears och Justin Timberlake dejtade mellan 1999 och 2002. I dag är Justin Timberlake gift med skådespelaren Jessica Biel, 35. Britney Spears är i sin tur tillsammans med pojkvännen Sam Asghari, 23.
