Kolla: Gänget i "Våra värsta år" återförenas
Mattias Bergqvist

Det har gått sjutton år sedan det sista avsnittet sändes i USA, men nu har Ed O'Neill, Katey Sagal, Christina Applegate och David Faustino återförenats.

Kvartetten samlades natten till onsdag svensk tid på Hollywood Walk of fame där Katey Sagal - hon spelade Peg Bundy i "Våra värsta år - fick en stjärna.

Passande nog sammanföll det dessutom med premiären av den sjunde och sista säsongen för "Sons of Anarchy" i USA, serien där Katey Sagal spelar karaktären Gemma Teller. På plats för att hylla skådespelaren fanns också maken och "SOA"-skaparen Kurt Sutter och bland andra Charlie Hunnam, David Labrava samt Dayton Callie.

Katey Sagal, 60, nominerade till sammanlagt fyra Golden Globes för sin roll som Peg Bundy, men först 2011 tilldelades hon statyett för rollen i "Sons of anarchy".

Hon är sedan 2004 gift med Kurt Sutter. Tillsammans har de dottern Esmé Louise, som föddes via en surrogat 2007.

Från sina två tidigare äktenskap har Katey Sagal två barn: Dottern Sarah Grace och sonen Jackson.
