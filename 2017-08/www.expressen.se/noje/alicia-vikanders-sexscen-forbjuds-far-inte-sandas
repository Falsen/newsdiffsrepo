Alicia Vikanders sexscen
förbjuds – får inte sändas
Emilia Hedman

Den svenska skådespelarstjärnan Alicia Vikander, 28, fick sitt genombrott med filmen "Till det som är vackert." Hon fick en Guldbagge för "Bästa kvinnliga huvudroll" för sin prestation och efter det har hennes karriär gått spikrakt uppåt.

Nu är hollywoodstjärnan aktuell med filmen "Tulpanfeber" som har haft biopreimär i Sverige. I trailern till filmen visas en het sexscen mellan Vikander och skådespelaren Dane DeHaan.

Trailern har fått stor uppmärksamhet och enligt den amerikanska sajten Pagesix har tv-bolaget Fox valt att stoppa trailern för att sändas i deras tv-kanal. Detta på grund av att den innehåller för mycket naket.

TV-bolaget ska ha haft krav på distributören bakom filmen, The Weinstein Company, att de ska ta bort sexscenen – något som de vägrat att göra.

Filmen är baserad på romanen med samma namn som är skriven av Deborah Moggach.

Vikander spelar karaktären Sofia som ingår en otrohetsaffär med konstnären Jan Van Loos. Sofia träffar konstnären när hennes man Cornelis Sandvoort anställer Van Loos för att måla av henne.

Några andra stjärnor som medverkar i filmen är Judi Dench och Cara Delevingne. Filmen hade svensk premiär under juli år.



LÄS MER: Alicia Vikanders stora barnlängtan

Nyligen flyttade Vikander ihop med pojkvännen och skådespelaren Michael Fassbender, 40, som hon varit tillsammans med i tre år.

Alicia Vikander har tidigare avslöjat att hon vill bilda familj.

– Jag har inte ens barn, och det är ett under i min värld. Jag har alltid velat ha barn. Jag har aldrig varit gravid, men jag hoppas att få en familj en dag, säger Alicia Vikander i en  tidigare intervju med Female First.



LÄS MER: Så blev Hollywood-stjärnan Alicia Vikander upptäckt



Att livet förändras om man skaffar barn är inget som skådespelaren är rädd för – snarare ser hon fram emot att börja ett nytt kapitel i sitt liv.

– Det är både förväntningarna och vetskapen om att det kommer att bli den största erfarenheten i mitt liv. Och plötsligt, från en dag till en annan, är det verklighet – det är ett nytt kapitel i mitt liv, säger Vikander om att skaffa barn.
