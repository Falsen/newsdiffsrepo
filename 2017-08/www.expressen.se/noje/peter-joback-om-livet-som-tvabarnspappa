Peter Jöback om livet som tvåbarnspappa
Pontus Johansson

Det var förra våren som Peter Jöback och hans make Oscar fick sin andra dotter.

Sedan tidigare har de dottern Vega Lee, som de fick 2013.

Nu talar Peter Jöback ut om livet som tvåbarnspappa.

– Det har förändrat mig jättemycket. Det blir ett annat perspektiv också. Men jag tycker också att man, ”slowly, slowly”, kommer in i det. Det är härligt, de är så fina, säger han i "Sverige" i SVT.



LÄS MER: Peter Jöback om pappalyckan



När den andra dottern föddes hade han många bollar i luften.

Inom två dagar uppträdde Jöback först på prinsessbröllopet mellan Madeleine och Chris O'Neill i Stockholm för att sedan ta sig till Tony Awards i USA med uppsättningen "Phantom of the opera".

– Det var helt hysteriska dygn. Och bara någon vecka innan så hade vår första dotter fötts. Jag hade fått det här jobbet innan vi blev gravida och jag kände att jag inte ville missa den här chansen och vi kände att det skulle funka, säger Jöback.



LÄS MER: Här gifter sig Peter Jöback och maken Oscar



På prinsessbröllopet fick han även möjlighet att träffa familjen.

– När Vega kom ut så kände jag att jag vill inte åka tillbaka. Men då var det svårt att komma loss, man fick inte semester, det var ett kort kontrakt och så där. Men då fick jag chansen att komma loss, sjunga på Madeleines bröllop och krama min dotter i varje två timmar, säger han.

Peter Jöback och maken Oscar gifte sig 2010 på Cirkus i centrala Stockholm.

De hade då varit ett par sedan 2004.

– Det var fantastiskt. Jag är så glad som man kan bli, sade Jöback efter bröllopet.





Följ Expressen Nöje på Facebook - där kan du kommentera och diskutera våra artiklar.
