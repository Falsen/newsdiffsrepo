Priscilla Presley krossade
Elvis hjärta – innan hans död
Dante Thomsen

De nya uppgifterna om tragedin kring Elvis Presleys sista tid i livet har publicerats av flera amerikanska medier, bland dem Radar Online.

Enligt uppgiftslämnare uppges Priscilla Presley vara i sorg då hon anklagar sig själv för hennes exmakes död. Bara dagar innan Elvis tog sin fatala överdos träffades exmakarna på Graceland. Det var Elvis som bjöd in Priscilla till Graceland för att lätta sitt hjärta.

Elvis, då överviktig och beroende av receptbelagd smärtstillande medicin, var vid tillfället förlovad med 20-åriga Ginger Alden, en kopia av Priscilla Presley.



LÄS MER: Teorin efter dödsbilden på Elvis Presley



Men Elvis hade aldrig några planer på att gifta sig med Ginger Alden, i stället ville han återförenas med Priscilla och deras gemensamma dotter Lisa Marie som då var 9 år gammal.

– Jag är olycklig. Jag vill ha tillbaka min familj. Jag saknar familjestunderna vi hade tillsammans. Lisa behöver sin mamma och pappa tillsammans, ska Elvis ha sagt.

Enligt en uppgiftslämnare ska Elvis ha uppträtt som en kärlekskrank tonåring när han väntade på sin ungdomskärlek.

– Det var en intensiv förväntan och han var angelägen om att imponera på henne på något sätt, säger uppgiftslämnaren.

Priscilla, då 32 år gammal, uppges samtidigt ha varit nyfiken på Ginger Alden som hon fått beskriven som en yngre version av sig själv.

Ginger Alden var på plats på Graceland när Priscilla träffade Elvis i ett av husets badrum. Elvis ska ha ropat efter sin exfru – som insåg att något var fel. Priscilla, som skilde sig från Elvis 1973, hade ju tidigare erfarenhet av sin exmake.

– Hon förstod att han var i trubbel. Elvis stod framför spegeln och upprepade orden "kan du höra det? Lyssna Cilla, kan du höra det?", säger uppgiftslämnaren.

Enligt uppgiftslämnaren fattade Priscilla misstankar om att Elvis led av vanföreställningar. Hon skrämdes dessutom av hans tunga drogmissbruk.



LÄS MER: Barnbarnets ord om Elvis Presley



Elvis började sedan böna och be om att få tillbaka sin familj. Men Priscilla var iskall och avvisade exmannens närmanden. Exmakarna sågs i fyra timmar men Elvis hjärtskärande bedjande hjälpte inte.

Bara dagar senare omkom Elvis Presley i en drogöverdos. Han var då 42 år gammal.

Elvis tidigare manager, Joe Esposito, som också var best man på Elvis och Priscillas bröllop, dog förra året. Innan dess hävdade han dock att Priscilla anklagade sig själv för Elvis död. Enligt honom misstänkte Priscilla att hennes otrohetsaffär med karateinstruktören Mike Stone, som låg bakom parets skilsmässa, ledde till at Elvis hamnade i sin dödliga mardröm av droger. Enligt Joe Esposito ska Priscilla ha sagt "jag är rädd att jag dödade Elvis".

– Och på ett sätt gjorde hon det. Han tog sig aldrig samman efter att ha förlorat henne och dog när han försökte få tillbaka henne, har han sagt tidigare.
