Lia Boysens nya hemliga kärlek
Max Sohl Stjernberg

I SVT-programmet ”Stjärnorna på slottet” berättade Lia Boysen, 50, om skilsmässan från maken Anders Ekborg, 56. Paret var tillsammans i två decennier och har två barn ihop, innan de skilde sig 2012.

Men nu har skådespelerskan hittat kärleken igen.

Sedan i höstas har Lia Boysen ett nytt förhållande.

Lia Boysen berättar i podcasten ”Livshjulet” för Anna Hegestrand att hon har träffat någon.

– Jag är lite kär, säger hon i ”Livshjulet”.

Men det nyblivna paret har inte flyttat ihop.

– Jag tycker att man kan bo själv, men ha kärlek ändå, säger hon i ”Livshjulet”.



LÄS MER: Det klipptes bort i "Stjärnorna på slottet"



Lia Boysen berättar att hon är lycklig över att vara i en särborelation.

– Jag tycker att jag har gjort den där resan med en 21-årig lång relation där vi bott ihop. Det är väldigt härligt att hitta en relation på ett annat sätt. Det finns andra sätt att vara ihop, säger hon i ”Livshjulet” och fortsätter:

– Varför ska jag in och göra allt det där vardagliga med någon, när jag nu kan göra allt det andra som jag inte kunnat göra under de här åren.



LÄS MER: Lia Boysen stöttades efter "Stjärnorna på slottet"



Lia Boysen har en lång skådespelarkarriär bakom sig och har belönats med en Guldbagge för bästa kvinnliga biroll för filmen ”Sök”. Hon medverkade i succéserien ”Jordskott” 2015 och har tidigare spelat i ”Det nya landet” och ”Livvakterna”.



Följ Expressen Nöje på Facebook - där kan du kommentera och diskutera våra artiklar.
