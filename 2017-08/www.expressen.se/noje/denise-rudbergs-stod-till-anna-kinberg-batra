Denise Rudbergs stöd
till Anna Kinberg Batra
Aino Oxblod

11 av 22 moderata förbund ute i landet kräver att Anna Kinberg Batra ska avgå som partiledare för Moderaterna.

Men Kinberg Batra har också stöd, och på Instagram uttrycker författare Denise Rudberg sin support för partiledaren, och menar att trots att hon aldrig har röstat på partiet, så har hon förtroende för Anna Kinberg Batra.

"Jag har aldrig röstat på Moderaterna. Jag har legat lite mer åt andra hållet på linjen. Men den här personen känner jag stort förtroende för, det gjorde jag redan från hennes första dag som partiledare. Jag vet också att hon är mer kompetent och egentligen bättre rustad att styra ett parti än vad Fredrik Reinfeldt var när han tog vid stafettpinnen." skriver Denise Rudberg på Instagram.

Denise Rudberg går vidare med att uttrycka att hon tycker det råder fult spel bakom avgångskravet mot Anna Kinberg Batra - och att det inte borde råda några tvivel om att hon är en bra partiledare.

"Det jag följer nu inom Moderaterna är något som jag bara kan tolka som politiskt rävspel på bottennivå. Anna Kinberg Batra är helt rätt person på posten, det råder inga oklarheter i det. Men övriga moderaters agerande internt får mig att verkligen ifrågasätta DERAS kompetens. Om Anna tvingas avgå blir det moderaternas totala fall. Jag stöttar Anna hela vägen, som människa och jävligt kompetent politiker. Resterande moderata slödder som just nu gör allt för att vinna personlig makt, har inte mina sympatier. Alls." skriver Denise Rudberg på Instagram.



Det stöttande inlägget har gillats närmare 400 gånger på en timme, och bland kommentarerna får Denise Rudberg både medhåll och mothugg.

"Så bra skrivet och instämmer i varje ord" skriver en person.

"Hon är tyvärr en medial katastrof, mer missanpassad studierektor med rotting än en individ som kan leda ett sargat rike." tycker en annan.
