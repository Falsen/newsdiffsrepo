Stjärnans stora förändring
- går inte att känna igen
Michael Töpffer

Att en kändis får uppmärksamhet på stan är kanske inte chockerande i sig. Det som däremot är chockerande är skådespelaren Vince Vaughns nya stil.

Han är nämligen renrakad på huvudet – och går nästan inte att känna igen.



LÄS MER: Vince Vaughns hemliga bröllop



I nya bilder som släpps från inspelningen av hans senaste film "Brawl in Cell Block 99" är han dessutom iklädd en fängelseoverall  och har också ett rejält blodigt blåmärke i ansiktet - vilket förstärker bilden av att han är långt ifrån sitt naturliga jag.

Regissören S. Craig Zahler har tidigare sagt till Entertainment Weekly att han i filmen ska få Vince Vaughns att visa upp en helt ny sida av sig själv.

– Vi ser honom leva ett bra liv, där han målmedvetet blundar för de problem som han ser genom sitt jobb, säger han, och fortsätter:

– Men han hamnar i en eldstrid under en knarkaffär och hamnar i fängelse, och därefter blir allt bara värre och värre.

"Brawl in cell block 99" spelar också Jennifer Carpenter och Don Johnson.

Tidigare har bland annat Matthew McConaughey rakat av sig håret för sin roll i filmen "Gold".

Vince Vaughn föddes i Minneapolis 1970 och gjorde sin första filmroll i "For the boys". Mest känd är han dock för filmer som "The lost world: Jurassic park", "Zoolander", "Old school", "Wedding crashers" och "Anchorman: the legend of Ron Burgundy".



LÄS MER: Vince Vaughn har blivit pappa



Han har också spelat i den andra säsongen av "True detective". Han var tidigare tillsammans med Jennifer Aniston och är i dag gift med Kyla Weber. Han har också gett sig in i politiken som stöd åt republikanska presidentkandidater som Ron Paul och Rand Paul.
