Blev övertalad att nätdejta
– träffade sitt livs kärlek
Dante Thomsen

Under tisdagen minglade kultureliten på villa Nedre Manilla i centrala Stockholm där Albert Bonniers Förlags omsusade sensommarfest traditionsenligt anordnades.

Två av gästerna var vännerna och författarna Katarina Wennstam och Mari Jungstedt. Nu berättar Katarina Wennstam om när hon träffade sitt livs kärlek, pojkvännen Daniel Rosenlind, på nätet. Och det var vännen Mari Jungstedt som såg till att det hände.

– Haha, jo precis. Jag brukar skylla på Marie. Att det är hennes fel att jag träffade min man, vilket jag är väldigt glad för. Jag var nyseparerad och ville egentligen inte alls träffa någon men Marie tyckte att det där med nätdejting var en jättebra idé. Jag tyckte inte alls det men hon nötte nog ner mitt motstånd ganska mycket, säger Katarina Wennstam och fortsätter:

– Hon tjatade ner mig helt enkelt och fick mig att gå ut på nätet och dejta. Och då träffade jag Daniel som jag har varit tillsammans med i sju år. Så det var bra. Tack Marie, säger hon och skrattar.



LÄS MER: Kultureliten minglade på Bonniers stora förlagsfest



Då var det inte så allvarligt menat från din sida, du tänkte bara gå på en dejt bara lite på skoj?

– Man vill ju hitta någon att vara med. Någon att sova tillsammans med och gå på dejt med. Jag hade nog inte tänkt mig att träffa mitt livs kärlek som det faktiskt blev. Det här är min partner for life och det var mer än vad jag hade kunnat hoppas på får man väl säga.

Vad är det du uppskattar hos Daniel?

– Att han är en man som har kontakt med sina känslor. Det skulle jag nog säga är en av vår tids stora utmaningar. Jag uppskattar det mycket, bland många andra saker. Men allt vill jag inte avslöja, säger hon och skrattar.

Mari Jungstedt hyllar sin vän:

– Vi kan prata om allting och hon finns alltid där. Hon är ett jättestort stöd för mig. Dessutom har vi väldigt kul ihop.



LÄS MER: Mari Jungstedts tuffa uppbrott



Efter att Mari Jungstedt och hennes sambo, den norska författaren Ruben Eliassen, separerade i mars förra året har Mari Jungstedt nu börjat dejta.

– Jag dejtar, absolut, det gör jag.

Är det någon skillnad på att dejta nu jämfört med när du var yngre?

– Ja det är klart att det är jättestor skillnad. Jag var tillsammans med min före detta man i 23 år och sedan hade jag en relation i tre år så jag har inte varit ute på dejtingmarknaden på 26 år. Det är klart att det är annorlunda. Men samtidigt känns det bra. Jag känner mig levande och glad och det känns kul.
