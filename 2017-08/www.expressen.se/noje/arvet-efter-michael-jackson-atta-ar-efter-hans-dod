Arvet efter Michael
Jackson - åtta år senare
Peter Thunborg

Egentligen är det konstigt. Det har snart gått åtta år sedan stjärnan oväntat gick bort bara 50 år gammal.

Nyheten om hans död gick som en chockvåg genom hela världen. Många fans visade sin sorg öppet och grät.

Andra gick med en vit handske som en hyllning till den stora idolen.

Även andra stora artister stämde in i kören.

Det rådde inget tvivel om att Michael Jackson hade revolutionerat musikvärlden. Det var inte för inte han kallats ”King of Pop”.

Vid obduktionen stod det klart att Jackson dött till följd av en överdos bedövningsmedel.

Mannen som skrivit ut det narkotikaklassade läkemedlet var Michael Jacksons person­lige läkare Conrad Murray.

Frågan var om läkaren varit försumlig eller rentav kriminell i sin yrkesutövning.

Två år efter Jacksons plöts­liga död dömdes läkaren Conrad Murray till fyra års fängelse för vållande till annans död.

I dag är Michael Jacksons dotter Paris övertygad om att pappans död egentligen var avsiktlig. Nyligen gav hon i magasinet Rolling Stone föl­ jande svar när hon fick frågan om hon verkligen var övertygad om att pappan mördades:

– Absolut. Eftersom det är uppenbart. Alla pilar pekar på det. Det låter som en total kon­spirationsteori och det låter som skitsnack, men alla riktiga fans och alla i familjen vet det. Det var en fälla.

Om hon pekar ut någon särskild person som mördare får vi inte veta. Vilket skulle i så fall vara motivet?

Det går bara att spekulera i.

LÄS MER: Michael Jackson är död

När det amerikanska affärs­magasinet Forbes i höstas listade de artister som tjänat mest pengar efter sin död hamnade Michael Jackson i topp.

Då hade man bara tittat på perioden 1 oktober 2015 till 1 oktober 2016.

Enligt magasinet hade han, eller snarare hans dödsbo, dragit in helt osannolika 7,3 miljarder kronor.

LÄS MER: Nya skräckfyndet hos Michael Jackson

Det gigantiska beloppet förklarades av att dödsboet sålt Michael Jacksons halva av Sony/ATV:s musikkatalog som bland annat  innehöll Beatles låtskatt. Priset för Jacksons andel var 750 miljoner dollar.

Trots att det alltså snart gått åtta år sedan poplegendaren dog är arvet inte skiftat.

Arvet före skulder och skatter påstås vara värt någonstans kring 900 miljoner dollar eller i trakterna av åtta miljarder kronor.

Förmånstagare till arvet är Michael Jacksons tre barn och hans mamma Katherine.

Men det var just det där med skulder och skatter som är en del av kruxet.

Redan innan han dog hade han en skuld till det amerikanska skattever­ket på cirka 500 miljoner dollar, enligt bland andra Wall Street Journal. Lägg därtill ytterligare skul­der på motsvarande 300 miljo­ner dollar. När sedan dödsboet sålde musikkatalogen betalades inte heller någon skatt. För den transaktionen vill skatteverket ha 700 miljoner dollar, enligt Fortune.

Skulder och skatter har alltså ätit upp större delen av arvet. Om arvtagarna av någon anledning inte hyste agg gente­mot det amerikanska skatte­ verket tidigare så lär de väl ha gjort det när myndigheten uppskattade värdet av Michael Jacksons varumärke till 434 miljoner dollar.

Det är ljusår från dödsboets egen beräkning som landade på 2105 dollar.

Den stora stridsfrågan mellan skatteverket och de advokater som arbetar för dödsboet är vilken tid som är aktuell för alla värderingar: Var det när han dog eller efteråt?

Vid tidpunkten för Michael Jacksons död stod inte hans stjärna på topp.

Han låg inte på hitlistorna. Musiken spelades inte i samma utsträckning som förr. Han drogs med stora skulder.

LÄS MER: Bästa vännen avslöjar Michael Jacksons hemlighet

Hans missbruk av läkemedel var ingen hemlighet. Och hans älskade jättegods Never­land höll snabbt på att förfalla.

De miljarder som barnen skulle få ärva tillsammans med sin farmor när de fyllt 30 år ser nu att allt snabbare rinna ut i sanden.
