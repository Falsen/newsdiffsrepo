Jonas Hallbergs panik i cellen
– räddas av Jon Henrik
Emilia Hedman

Under fredagens sändning av TV4:s "Fångarna på fortet" är kändisstylisten och programledaren Jonas Hallberg en av deltagarna.

Hallberg är i samma lag som artisten Jon Hendrik och Youtube-stjärnan Thomas Sekelius.

Stylisten får i uppdrag att gå ner i en cell med ormar och leta efter en nyckel. Han är tveksam innan han klättrar ner för stegen som leder till cellen. När han tagit några steg ner drabbas han av panik.

– Det är panik, det är på gränsen, hör man Hallberg ropa nerifrån cellen.

Stylisten bestämmer sig för att avbryta och låter lagkamraten Jon Henrik gå ner och leta efter nyckeln i stället.

– Det är så varmt, det ångest, berättar Jonas Hallberg.

När Hallberg klättrat upp ur cellen skakar han av rädsla. Programledaren Agneta Sjödin ger honom en klapp på axeln och säger:

– Du bara skakar vännen, säger Agneta Sjödin.



LÄS MER: Tv-profilen svårt skadad under inspelning



Under en annan tv-inspelning var programledaren nära på att skära av sig fingertoppen. Stylisten var med i Sjuans realityserie "Camping queens".

Jonas Hallberg skulle filea fisk under inspelningen - men slinter med den vassa kniven och skär sig djupt i fingret.

– Det var helt galet. Kocken på den här campingen bad att vi skulle filea de här makrillarna och jag skar typ av mig hela min fingertopp.



LÄS MER: Här tränar Book i "Biggest loser"



Han berättar att blodet formligen sprutade när han hade råkat skära sig, i långfingret på vänsterhanden.

– Det var så jävla mycket blod, typ blodbad. Hade jag kommit lite längre ner hade toppen kunnat åkt, för det var en riktig restaurangkniv, den var ju sylvass, säger stylisten.

Inspelningen pågick i Göteborgs skärgård, och produktionen tvingades ringa läkare, som kom till inspelningsplatsen med ambulansbåt.

– Det var sånt jädrans drama, och det gör så himla ont när man nästan skär av fingertoppen med nerver och så där, det dunkar i fingret. Skitjobbigt verkligen, säger Jonas Hallberg.
