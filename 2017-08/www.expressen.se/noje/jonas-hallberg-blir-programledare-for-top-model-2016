Jonas Hallberg blir programledare för Top Model 2016
Linda-Marie Nilsson

I början av april kunde Expressen avslöja att skandinaviska "Top Model" gör comeback i tv och att programmet den här gången söker efter kurviga tjejer i olika storlekar.

Nu står det klart att det blir superstylisten och "Let's dance"-profilen Jonas Hallberg som kommer att leda tv-programmet.

– Deltagarna är fab, och jag ser så mycket fram emot att se vad de kan göra framför kameran. Kurviga babes är precis vad modebranschen längtar efter och behöver. Jag är övertygad om att vi kommer att hitta minst en ny "Top Model"-superstjärna bland våra tjejer, säger Jonas Hallberg i ett pressmeddelande.



LÄS MER: Så gick det sen för deltagarna i Top Model

Dessutom kommer två framstående tv- och modeprofiler från Danmark och Norge att leda programmet tillsammans med Jonas Hallberg.

– Vi är väldigt glada över att Jonas Hallberg ska leda Top Model på Dplay och Kanal 11. Han är en inspirerande person med en härlig, positiv energi och framför allt har han med sina många år i modeindustrin enormt värdefulla kunskaper om vad som krävs för att lyckas internationellt som toppmodell, säger Axel Eriksson, programdirektör Discovery Networks, i samma pressmeddelande.















LÄS MER: Top Model letar efter kurviga tjejer i Sverige

Enligt pressmeddelandet kommer "18 stolta, självsäkra och kurviga skönheter från Sverige, Norge och Danmark" att tävla om att bli nästa toppmodell. Inspelningarna börjar den 28 maj i Portugal. Vinnaren får ett kontrakt med modellagenturen Milk i London och får också pryda omslaget till modemagasinet Slink Magazine, som ges ut i 16 länder.

– Efterfrågan på kurviga modeller har ökat lavinartat, och vi ser fram emot att välkomna "Top Model"-vinnaren in i vår familj, har Anna Shillinglaw, grundare av Milk, tidigare sagt.

"Top Model" kommer att sändas på Kanal 11 och Dplay.se senare i år.











Följ Expressen Nöje på Facebook - där kan du kommentera och diskutera våra artiklar.
