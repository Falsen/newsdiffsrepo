Lars Lerin säljer 50
kvm för 6,5 miljoner
Aino Oxblod

Konstnären och tv-profilen Lars Lerin, 63, säljer sitt sommarhus i Orust i Bohuslän för mångmiljonbelopp.

Lerins fritidshus med havsutsikt på den lilla ön Gullholmen ligger ute till försäljning för 6 500 000 kronor på en fastighetshemsida.

Det gula sommarhuset med vita knutar är 50 kvadratmeter stort, med 11 kvadratmeter i biarea, har en 64 kvadratmeter stor tomt, och är byggd 1909.

Lerins hus är högt beläget på en klippa på Gullholmen, med utsikt över havet, och är skandinaviskt renoverat i helvita väggar, golv, kakel och inredning. Huset har kök, badrum, vardagsrum och två sovrum.

Tomten kommer också med brygga och båtplats på arrende för den som väljer att köpa 6,5-miljonershuset i Orust.



LÄS MER: Stora lyckan för Lars Lerin





LÄS MER: Så blir Lars Lerins nya SVT-program



Lars Lerin har gjort succé på SVT med "Vänligen Lars Lerin" där han mött svenska kändisar som Filip Hammar och Helena Bergström, och har tidigare berättat om livet som småbarnspappa tillsammans med maken Junior.

– Det är så stort att bli förälder, jag kan inte sätta ord på det. Jag hade inte tänkt bli förälder. Men det är en kärlek som blir starkare och större för varje dag som går, jag kan inte nog fascineras av det, säger Lars Lerin.





Konstnären beskriver hur stor skillnad det är på hans och Juniors liv sedan de fick hem sin son.

– Vårt hus är inte längre detsamma. Rafael skriker och skrattar, jag tycker det är underbart. Förut var det mer lugnt och tyst och bara katterna var där. Nu har det kommit liv.
