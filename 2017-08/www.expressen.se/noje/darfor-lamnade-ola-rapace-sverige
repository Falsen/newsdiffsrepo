Därför lämnade
Ola Rapace Sverige
Emilia Hedman

Skådespelaren Ola Rapace, 45, gästade under onsdagen TV4.s "Nyhetsmorgon".

Han var där för att prata om sin nya roll i tv-serien "Farang" som har premiär på TV4 den 24 augusti. Ola Rapace spelar en pappa som har en komplicerad relation till sin dotter.

Rapace avslöjar under intervju varför han valt att lämna Stockholm och Sverige. Han har nämligen bott i Paris under 3-4 år.

– Jag tycker det är jätteskönt att vara där. Det är en större stad och lite mer avspänt. Folk sköter sig själv och har inte tid att skvallra så mycket, säger han.

Skådespelaren föredrar attityden i den franska huvudstaden.

– Hela attityden i den staden är lite mer att folk gör sin egen grej och de inte bryr sig så mycket om vad andra gör, berättar Rapace i TV4:s Nyhetsmorgon.

Något som han saknar med Sverige är sin dotter.

– Min dotter bor i Sverige, men hon älskar också Paris, så det funkar bra ändå, berättar Ola Rapace.

"Farang" spelades in i Thailand men nu ska han vara i Sverige ett tag för att spela in en polisserie med namnet "Hassel".



LÄS MER: Malin Berghagens hyllning till Rapace

Ola Rapace är god vän med Malin Berghagen, under en svår tid i livet fick hon stöd av Rapace.

På sin Instagram hyllade hon vännen med ett långt inlägg, till en bild på Ola Rapace med bar överkropp.



LÄS MER: Ola Rapace gör ”Hassel” – ny originalserie hos Viaplay





Malin Berghagen tränade boxning med skådespelaren, vilket fick henne på fötterna igen.

"Ni som har läst min första bok vet att yoga, men också boxning hjälpte mig tillbaka efter en väldigt ledsen tid i mitt liv. Så även i dag, tänker jag på en vän till mig vid namn Ola Rapace" skriver Malin Berghagen på Instagram.
