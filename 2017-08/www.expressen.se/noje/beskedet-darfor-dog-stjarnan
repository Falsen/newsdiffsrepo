Beskedet: Därför dog stjärnan
Michael Töpffer

Alan Thicke är mest känd för sin roll som pappan Jason Seaver i serien "Growing pains", "Pappa vet bäst" på svenska.

Han befann sig tillsammans med sin 19-årige son Carter på en hockeyrink i Burbank, Kalifornien, när han plötsligt fick bröstsmärtor. Han ska sedan ha blivit illamående och kräkts. Ambulans tillkallades.

Enligt flera amerikanska medier fick den kända skådespelaren en "extrem hjärtattack".



LÄS MER: 10 kändisar som dog för tidigt



Enligt Ron Barone, räddningschef i Burbanks, och som citeras av Radaronline, var Alan Thicke vid liv när ambulanspersonal kom till platsen. Trots det lyckades man inte rädda honom.

Han förklarades senare död på sjukhus.

Samtalet som ringdes till SOS kommer att offentliggöras, så snart myndigheterna analyserat vad som skett.

I en intervju i tidningen Los Angeles Times berättar nu skådespelarens andre son, artisten och sångaren Robin Thicke, om den stora sorgen. Han berättar om sitt senaste möte med sin pappa, då han även fått tillfälle att uttrycka sin kärlek till honom.

– Jag träffade honom för bara några dagar sedan och berättade hur mycket jag älskade och respekterade honom, berättar sångaren enligt Us Weekly.

Sångaren talar om sin pappa som "den bäste man han någonsin träffat" och att han alltid var en "riktig gentleman".

Förutom en skådespelarkarriär var Alan Thicke även kompositör och skrev bland annat ledmotivet till tv-seriern "Diff'rent Strokes" och spelprogrammet "Lyckohjulet".



LÄS MER: 6 kändisar som dog under filminspelningen



Han var gift med den bolivianska skådespelerskan Tanya Callau och hade tre barn från tidigare äktenskap. Hans son Robin Thicke fick en superhit med låten "Blurred Lines" tillsammans med Pharrel Williams.

Alan Thicke blev 69 år gammal.





Följ Expressen Nöje på Facebook - där kan du kommentera och diskutera våra artiklar.
