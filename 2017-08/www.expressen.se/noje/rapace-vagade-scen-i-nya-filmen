Rapace vågade
scen i nya filmen
Emilia Hedman

Den svenska skådespelerskan Noomi Rapace är nu aktuell med en ny film på Netflix.

Filmen heter ”What Happened to Monday” och hade premiär på streamingsajten Netflix under förra veckan.

Netflix-filmen utspelar sig i framtiden, år 2073. Det är en tung period där familjer bara får föda ett barn var pågrund av överbefolkningen.

Den 37-åriga skådespelerskan spelar sju stycken identiska tvillingar under en och samma film. I filmen upptäcker hennes karaktär att mannen hon har sex med har dejtat hennes syster.

Under filmen visas en vågad sexscen mellan Rapace och motspelaren Marwan Kenzari. Noomi Rapace berättar för tidningen Heat Vision att det är den svåraste rollen hon någonsin gjort.

– Det är definitivt den svåraste rollen jag någonsin gjort, berättar skådespelerskan.



LÄS MER: Noomi Rapaces nya jobb – byter bana helt



Den svenska stjärnan hade ett strikt schema under inspelningsperioden, hon gick upp fyra på morgonen och tränade och sedan filmade de hela dagen och sen gick hon till gymmet en gång till innan hon gick och la sig på kvällen.

– Det var en annan version av mig, mer extrem och intensiv. Jag har aldrig jobbat så hårt, säger hon till sajten.

Även om Noomi Rapace fick hjälp av "Body doubles" med att spela de sju olika systrarna säger hon att det var väldigt stressigt.

– Jag hade inget liv, det var fem månader i mitt liv som sju systrar levde med mig och tog över allting, jag existerade inte, berättar hon.



LÄS MER: Sanningen bakom stora succéfilmerna



Noomi Rapaces karriär tog fart på riktigt i och med hennes insats i rollen som Lisbeth Salander i filmatiseringen av Stieg Larssons ”Millennium”-trilogi. Där spelade hon bland annat mot Michael Nyqvist som avled tidigare i somras.

Hollywood-skådespelaren berättar att inspelningen av succéfilmerna inte var en dans på rosor.

– Vi spelade in alla tre filmerna direkt efter varandra och jag var ett vrak. När vi avslutade inspelningen av den tredje filmen minns jag att producenterna kom in med en stor flaska champagne och alla firade. Men jag sprang rakt in på toaletten och spydde, det var min kropp som slängde ut Lisbeth, säger Noomi Rapace till Independent. Hon fortsätter sedan:

– Jag är aldrig sjuk, men då kunde jag inte ens stå på benen. Det var som en exorcism, berättar hon i en tidigare intervju.
