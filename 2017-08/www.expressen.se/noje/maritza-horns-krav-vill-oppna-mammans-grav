Sångerskans krav: Vill
öppna mammans krav
Nicole Gustafsson

Begravningen av artisten Maritza Horns mamma blev inte som planerad. När anhöriga kom till Karin Petterssons begravning var redan kistan sänkt och graven var jordfylld.

Begravningen skulle börja klockan 14, men kistan hade jordsatts flera timmar innan begravningen berättar Maritza Horn.

– Det kom folk till en grav som är helt slät med grus. Ingen gravkulle, ingenting. Begravningen har gjorts, säger Maritza Horn.

Familjen misstänker att den anhöriga inte har jordfästs i familjegraven då graven var slät och saknade en kulle av jord över sig.

LÄS MER: Melissa Horn ställer in efter sjukdom



Maritza Horn och hennes bror har polisanmält händelsen som skedde 2015 och vill att graven öppnas.

– Vi vill veta om hon ligger där, säger Maritza Horn.

Kyrkorådet har behandlat frågan och avslår begäran om gravöppning med motiveringen att gravfrid ska gälla när gravsättning är genomförd.

– Vi är så klart ledsna, men håller ändå på gravfriden, är man gravsatt så är man gravsatt. Jag förstår de anhöriga, det är möjligt att jag skulle reagera på samma sätt, men det här är ändå vår hållning. Det blev en miss i vår interna kommunikation. Vi kommer att se över rutinerna för framtiden, har Lennart Raswill, kyrkoherde i Håsjö pastorat tidigare sagt till Mitt Media.

LÄS MER: Här är kvinnorna som spelas mest på Spotify



Nu har Högsta Förvaltningsdomstolen beslutat sig i frågan – de avslår överklagan om att få öppna graven.

De hänvisar till tidigare beslut där Förvaltningsrätten går på kyrkorådets linje om att gravfrid ska gälla, vilket innebär att graven ska lämnas orörd.

– Hon var troende – det här var hennes kyrka som hon var konfirmerad i och gifte sig i. Det här är fruktansvärt, säger Maritza Horn.

Hon berättar även att familjen kommer att överklaga Högsta Förvaltningsdomstolens beslut.

– Ja, man kan inte sluta här, säger Maritza Horn.
