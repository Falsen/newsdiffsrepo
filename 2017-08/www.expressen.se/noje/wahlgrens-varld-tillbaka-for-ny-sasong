Wahlgrens värld tillbaka för ny säsong
Aino Oxblod

Pernilla Wahlgren öppnade dörrarna till sitt hem i Kanal 5:s "Wahlgrens värld", och visade upp bråk, stress, skratt och familjekonflikter.

Programmet gjorde succé, och nu är det klart att serien får en andra säsong.

Pernilla Wahlgren tror att många kan känna igen sig i deras familj.

– När vi gick in i det här tänkte vi att ’shit hur ska det gå, vi är ju en ganska turbulent familj’ och jag och Bianca har haft våra schismer. Samtidigt kände vi nog allihopa att ’nej vet du vad, så där har alla det hemma’, säger Pernilla Wahlgren till Aftonbladet.



LÄS MER: Pernilla Wahlgrens stora miss i tv





LÄS MER: Taskiga piken mot Bianca i "Wahlgrens värld"



Att folk tycker om programmet har märkts på responsen, menar artisten, som tror att tittarna uppskattar familjens ärlighet.

– Responsen har varit hundraprocentigt positiv från alla håll och kanter. Vi är ju bara oss själva. Vårt liv är inte direkt inrutat, kalt eller perfekt. Det är ju lite kaosigt och jag har ingen direkt koll på vad jag ska vara nästa dag, säger Pernilla Wahlgren till Aftonbladet.

Hon har haft tittare berätta för henne att programmet gör att de diskuterar saker mer med sina tonåringar, och att familjer får det lättare att prata med varandra.

– Jag tror att det är ganska ovanligt att man vågar visa att allt inte är perfekt bakom ytan. Vi har inte välstädat, vi bråkar, tjafsar och gråter, konstaterar artisten i Aftonbladet.





Följ Expressen Nöje på Facebook - där kan du kommentera och diskutera våra artiklar.
