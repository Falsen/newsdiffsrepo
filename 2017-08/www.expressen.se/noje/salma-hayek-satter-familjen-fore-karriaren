Salma Hayek sätter familjen före karriären
Emelie Henricson

Under Cannes visades hennes senaste film "The Prophet" och under sin långa karriär har Hayek hunnit med att nomineras till en Oscar.

Men det finns mer i livet än så, enligt Salma Hayek.

Maken - miljardären Francois Henri-Pinault - och deras dotter Valentina, 6, till exempel.

Och de slår lätt en Oscarnominering, menar stjärnan i en intervju med brittiska Hello Magazine.

– Att vara en god hustru och mamma är det viktigaste. Det finns inget som gör mig lyckligare än att se min dotters leende, säger hon till tidningen, enligt Female First.

För Salma Hayek har det dock inte alltid varit lätt att hanka sig fram i Hollywood. Orsaken är hennes spanska brytning, tror Hayek själv.

– Jag har behövt kämpa väldigt, väldigt hårt för de löjligaste och minsta rollerna, säger hon till Hello Magazine, och förklarar:

– Jag tror att min brytning har gjort att jag har förlorat många roller - och jag har accepterat det - men den har också hjälpt mig att få arbeta med regissörer som Robert Rodriguez.

Men att klaga över situationen är inget för Salma Hayek. I stället försöker hon intyga sig själv att inte sitta och vänta på att saker ska hända - utan att själv se till att de händer.

– Det ger mig så mycket energi och självförtroende. Jag har alltid haft det i mig, säger hon, enligt Female First.

Salma Hayek gifte sig med Francois Henri-Pinault år 2009, två år efter att deras dotter föddes.
