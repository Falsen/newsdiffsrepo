Uppgifter: Michael
Jacksons grav tom
Emilia Hedman

Michael Jackson avled på grund av en drogöverdos under 2009. Nu uppges hans mamma Katherine ha berättat för vänner att artistens grav är tom, rapporterar Radaronline.

Liket blev nerfryst i månader innan popartistens mamma lät sonens kvarlevor bli kremerade. Familjen ville kremera kroppen för att motverka att någon skulle bryta sig in i graven på kyrkogården.

– Alla tror att Michaels kropp är begravd på kyrkogården Forest Lawn, men det är han inte, berättar en uppgiftslämnare för Radaronline.



LÄS MER: Paris Jackson ärliga kroppsbudskap



Familjen har behållit hemligheten för sig själv pågrund av säkerhetsskäl.

– Familjen har inte sagt det till någon pågrund av säkerhet och för att uppfylla Michaels önskan. Men Katherine har berättat sanningen för några få nära vänner, berättar uppgiftslämnaren till sajten.

Jackson dog 50 år gammal till följd av en dödlig cocktail av receptbelagda läkemedel. Hans läkare Conrad Murray fick sitta i fängelse i två år på grund av detta.

Miljoner människor över hela världen sörjde under poplegendens begravning på Staples Center i Los Angeles.

Under september 2009 hade familjen en privat begravning.

– Familjen funderade länge på vad de skulle göra, Katherine var paranoid och rädd att någon skulle stjäla kroppen, berättar uppgiftslämnaren för sajten.



LÄS MER: Michael Jacksons dotter Paris vill flytta – till Oslo



Familjen bestämde sig sedan för att strö askan under ett päronträd som växer på popikonens kända gård Neverland i Kalifornien.

Michael Jackson sålde gården innan hans död för miljonbelopp. Nu är den ute på marknaden igen, men sångarens tre barn Prince, Paris och Blanket har fortfarande tillgång till gården.
