Farmen-profilen
drabbad av cancer
Nicole Gustafsson

Många känner igen Jan ”Blondie” Hammarlöf från dokusåpan "Farmen." Nu är han aktuell i tv-programmet "Biggest loser VIP" som börjar sändas den 4 september på kanal 5.

Han fick förfrågan att medverka bara någon månad efter att han fått besked om att han drabbats av cancer. Ett besked som kom av en slump berättar Jan Hammarlöf.

– Jag krockade i slutet på januari och fick åka till sjukhuset med ambulans för att röntga nacke och rygg. När de hade röntgat mig hittade de en tumör i min njure – en cancer tumör – av ren slump, säger Jan Hammarlöf.

LÄS MER: TV4-profilen i otäck bilolycka: "Är ledsen"



Efter att Jan Hammarlöf fått reda på att han drabbats av cancer väntade en lång tid av ovisshet.

– Det var en väldigt jobbig period. Att vänta på att få bekräftat om den var elakartad eller godartad. Vecka efter vecka – man skapar så mycket griller i huvudet, säger Jan Hammarlöf.

Det visade sig att Jan Hammarlöfs tumör var elakartad och han opererades – läkarna skar bort tumören från njuren. I samma veva som han fick frågan om han ville vara med i "Biggest loser VIP."

– Jag har alltid varit övervikt. Och jag kände att i stället för att gå hemma och må dåligt så var der här ett tillfälle att få träffa vänner och göra något – så man inte tänker på cancer hela tiden, berättar Hammarlöf.



LÄS MER: Kändisarna som är med i Biggest loser

Men när Jan Hammarlöf genomgick läkarundersökningar inför sin medverkan i programmet blev han påmind om det tunga cancerbeskedet ännu en gång.

– Jag tänkte att nu kommer de säga: "Du har sockersjuka, du kommer dö i hjärtinfarkt." Så jag bröt ihop i sändningen. Det är inget jag skäms över det är känslor jag har. Det var jobbigt och det är en jobbig period, säger Jan Hammarlöf.

Nu går Hammarlöf på regelbundna kontroller varje halvår för cancern.

– Det var tur i oturen att detta upptäcktes av en slump. Hade jag inte krockat hade det gått ännu längre tid innan det upptäcktes, säger Jan Hammarlöf.
