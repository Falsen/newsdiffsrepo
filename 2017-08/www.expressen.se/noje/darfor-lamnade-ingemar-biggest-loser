Därför lämnade Ingemar Biggest loser
Dante Thomsen

Under tisdagen sände Sjuan det andra avsnittet i den nya säsongen av "Biggest loser - nu eller aldrig". Ingemar, 49, fick en tuff start redan i det första programmet när överläkaren Stefan Branth ger honom tränings- och tävlingsförbud.

Anledningen är Ingemars mycket dåliga hälsa – han riskerar helt enkelt att dö.

Och i tisdagens avsnitt får tittarna se hur Ingemar till slut väljer att hoppa av "Biggest loser" efter mindre än en vecka.

– Ingemars hälsa är väldigt oroande, säger Stefan Branth i programmet.



LÄS MER: "Biggest loser"-Ingemar berättar om övergreppen



Deltagaren har förutom höga blodfetter, sömnapné och gikt. Dessutom har han högt blodtryck – och beskrivs av Stefan Branth som en riskbomb.

– Jag vill bara försvinna, säger Ingemar i programmet innan han tar beslutet att lämna.

– Jag hatar att svika mitt lag men det är kaos i hjärnan.

Nu berättar Ingemar sanningen bakom beslutet.

– Dessvärre var jag för sjuk för att vara med och träna och tävla, jag var tvungen att ta tag i hälsan. Det är först nu jag har börjat träna och röra på mig igen. Men det syns ju inte i tv.

Det måste ha varit ett tungt besked?

– Det var otroligt tungt. Och det jobbigaste av allt var att man inte kunde prata med nära och kära om det för man fick ju inte ringa hem när man var där. Och sedan att man förstör för laget. Det var också negativt för allt är ju en tävling där.

– Jag mådde bara dåligt och jag började helt enkelt... allt snurrade i huvudet och jag blev bara sämre och sämre. Så efter några dagar hoppade jag av och åkte hem för jag ville inte förstöra något mer.



LÄS MER: Jonas svåra sorg bakom övervikten



Men det skulle bli värre.

– Sedan låg jag sjuk flera månader i november, december och januari i stort sett. Det är först nu jag har kommit i gång igen.

Ingemar berättar att Sjuan inte visade allt.

– Det som inte riktigt kommer fram är att jag under en längre tid har haft problem med prostatan också. Och då har jag fått sprutor med testosteron varje månad eftersom jag har så låga värden. Det gör ju att blodtrycket sticker ännu mer uppåt förutom att jag redan har ett väldigt högt blodtryck.

– Läkarna har liksom inte pratat med varandra. Nu har jag slutat med det men då har jag fått jätteproblem med prostatan tack vare det. Jag har fått flera 22-dagars penicillinkurer med antibiotika. Jag var riktigt dålig. Nu kan jag dock träna och jag väger 20 kg mindre i dag men när man är så lång syns det ju inte. Fast jag känner det. Bara en sådan sak som att ta på sig strumpor, gå på toaletten och ta en dusch är lättare. Nu ser jag fram emot att må bra igen.
