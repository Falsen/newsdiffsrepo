Barnbarnets ord –
om Elvis Presley
Anton Nilsson

Riley Keough är 28 år gammal och har redan varit Golden Globe-nominerad och framträtt i den Oscarsvinnande filmen Mad Max: Fury Road.

Hon valde Hollywood framför musikbranschen – trots att hennes familjemedlemmar inkluderar två av historiens bäst säljande artister.

Hennes mamma, Lisa Marie Presley är dotter till Elvis och var under två år gift med Michael Jackson.

I intervjun med The Observer bryter Keough tystnaden om sin morfar Elvis Presley – och berättar varför hon inte gick i sin pappas fotspår. Hon säger att det var hennes mamma som varnade henne för att försöka sig på en musikkarriär. Pressen på "The Kings" barnbarn skulle varit för stor:

– Vad du än gör kommer du behöva jobba hårt, annars kommer du inte bli tagen på allvar, minns Keough att mamman sade till henne.

Hon säger också att hon inte var särskilt talangfull inom musik – utan att det var skådespelaryrket som gällde för henne:

– Jag spelade lite piano, men tröttnade snabbt. Det var i film som mitt intresse fanns.

https://www.instagram.com/p/BE1cG-DmkeC/?hl=sv&taken-by=rileykeough

Keough brukar sällan prata in sin morfar. Men i intervjun säger hon att hon är stolt över honom och inte har något emot att benämnas som "Elvis Presleys barnbarn".

– Varför skulle jag? Det är fakta, säger hon.

Hon berättar också att hon inte kände sin morfar. Han hade varit död i tolv år när hon föddes – men hon växte ändå upp med en uppfattning om legendaren Elvis Presley.

– Jag visste att han var väldigt känd. Jag kände till situationen – men jag tänkte inte så mycket på det.

Men i intervjun berättar hon också att vara ättling i en musikalisk kungafamilj har ändå öppnat många dörrar, erkänner hon.

– Det har varit till stor hjälp. Jag är väldigt privilegierad.

– Du vet den klassiska historian om att flytta till Los Angeles och leta agent i tre år? Jag fick en agent efter en vecka, säger hon.



LÄS MER: Priscilla Presley hyllas –  strålar som 72-åring



Det var filmen Moulin Rouge som väckte skådisdrömmarna hos den 12-åriga Riley Keough.

– Jag ville vara Nicole Kidman, hon fick mig att känna mig så sorgsen.

Hon berättar att hon brukade öva på att gråta framför spegeln som liten – och all övning har gett resultat.



LÄS MER: Ikonens barnbarn vuxen – fansen: "Väldigt lik Elvis"



Hon har hyllats för sitt samarbete med regissören Steven Soderbergh – hon har tidigare skådespelat i hans filmer Magic Mike och The Girlfriend Experience – och nu är hon aktuell i en tredje film med Soderbergh i regissörsstolen: Logan Lucky.

Logan Lucky är en kuppfilm där Channing Tatum och Daniel Craig har huvudrollerna.

Riley Keough spelar Tatums syster och medbrottsling i ett spektakulärt rån.

– Han behövde inte direkt bryta armen på mig, säger hon om ögonblicket då Soderbergh frågade om hon ville vara med i filmen.

Logan Lucky har svensk biopremiär på fredag.
