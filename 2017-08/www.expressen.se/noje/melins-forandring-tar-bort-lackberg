Melins förändring
– tar bort Läckberg
Nicole Gustafsson

Den berömda sången "Love hurts" är något som "Robinson"-profilen Martin Melin fått känna på nyligen.

Mellan 2010 och 2014 var Martin Melin, 50, gift med författaren Camilla Läckberg, 42. Paret har sonen Charlie, 8, tillsammans.

Men för tre år sedan gick de skilda vägar, och i somras gifte Camilla Läckberg sig med Simon Sköld, 30. Nu har Martin Melin tagit bort sin bestående kärleksförklaring till exfrun – sin tatuering "Camilla forever love."

"Jag har ju gått ett par år nu och skjutit upp det här med att ta bort en av de tatueringar jag har. Eftersom det gör rätt ont har jag dragit mig för det" skriver Melin.

LÄS MER: Läckberg köpte lägenhet exmannen Martin Melin



På bilden Martin Melin lagt upp på sin Instagram syns han få sin tatuering bortlasrad. Tatueringen med texten "Camilla forever love" har suttit på Melins revben.

I inlägget berättar han att han fattade beslutet att ta bort tatueringen i somras.

"I dag, några veckor senare låg jag där och gjorde min första behandling. Och ja - det gör ont. Och ja - jag var nervös", skriver Melin.

Han fortsätter:

"Men alltså, de här två sköna syrrorna som driver stället, båda sjuksköterskor och så superseriösa tog hand om mig och innan jag visste ordet av satt jag med en kaffe i handen och pratade barnuppfostran - färdigbehandlad. Jag ser redan fram mot nästa behandling. Haha."



LÄS MER: Melin: Därför skilde vi oss



Medan Martin Melin jobbar på att ta bort sin kärleksförklaring till exfrun, så har Läckberg just tatuerat in kärleksfyllda ord till sin nya make – Simon Sköld.

Camilla Läckberg har på insidan av sin handled skrivit: "Happy wife." Simon Sköld har i sin tur lämnat en kärleksförklaring till sin fru genom att tatuera "Happy life" och parets bröllopsdatum på sin fot.
