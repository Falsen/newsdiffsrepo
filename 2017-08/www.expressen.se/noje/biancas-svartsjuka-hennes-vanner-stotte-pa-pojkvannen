Lördag 19 augusti 2017
Biancas svartsjuka – hennes
vänner stötte på pojkvännen
Emilia Hedman

Bloggaren och tv-profilen Bianca Ingrosso syns med mamma Pernilla Wahlgren i Kanal 5-programmet "Wahlgrens värld".

Ingrosso har även en Youtube-kanal med över 86 000 prenumeranter. Där delar hon med sig av vardagen med familj och vänner.

I sin senaste videoblogg avslöjar tv-profilen att hon blev mer svartsjuk under den perioden det var slut mellan henne och pojkvännen Philippe Cohen.

– Jo, jag är nog lite mer svartsjuk, det var ju vissa tjejer som hörde av sig till Philippe under den här tiden som jag liksom är bekant med, säger hon.



LÄS MER: Här är första bilderna på Bianca Ingrossos lägenhet

Paret var tillsammans i över två år innan Cohen valde att göra slut med "Wahlgrens värld"-profilen.

Något som hon tog väldigt hårt.

– Jag var ett nervvrak i en vecka. Jag kunde inte äta, knappt dricka vatten. Jag bara grät och trodde att mitt liv var över, har Bianca Ingrosso berättat om uppbrottet tidigare i Aftonbladet.



Nu är dock paret tillsammans igen, i videobloggen berättar Ingrosso att de ska ta sin relation till en ny nivå. De ska nämligen flytta ihop.

– Om tre fyra dagar flyttar vi in, säger bloggaren.



LÄS MER: Bianca Ingrosso om tuffa aborten



Bianca Ingrosso köpte en lägenhet i slutet på maj, en två på 62 kvadratmeter i Norra Djurgårdsstaden för 4 450 000 kronor.

"Nu börjar mitt liv känner jag och jag är SÅ SJUKT TAGGAD för detta!!! Längesen jag kände mig så här lycklig" skrev Bianca Ingrosso på Instagram precis när hon köpt lägenheten.
