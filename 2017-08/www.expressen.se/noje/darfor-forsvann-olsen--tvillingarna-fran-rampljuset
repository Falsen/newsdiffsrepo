Därför försvann Olsen-
tvillingarna från rampljuset
Emilia Hedman

Mary-Kate , 31, och Ashley Olsen, 31, är barnstjärnorna som slog igenom som 1-åringar i tv-serien "Huset fullt". I dag lever de ett liv långt ifrån rampljuset i Hollywood.

I tidningen Modern Luxury intervjuas deras yngre syster Elizabeth Olsen, 28. Lillasystern berättar om varför hennes storasystrar inte uttalar sig i medier längre.

– De är väldigt snäva. De sa till mig i början av min karriär: "Även om du tror att ingen kommer läsa den här artikeln, så kanske någon använder dina citat senare i en annan kontext. Allting handlar om hur någon tolkar dig och hur de paketerar dig i artikeln.", berättar Elizabeth Olsen för magasinet.

Elizabeth har tagit efter sina systrar och blivit en skådespelerska. Hon har varit med i stora filmer som "Wind River" och "Ingrid Goes West", hon är även aktuell med en roll i den nya Avengersfilmen "Infinity War".



LÄS MER: Mary-Kate Olsens okända liv – berättar



Under 2016 rapporterades det att Ashley Olsen hittat kärleken i en äldre man. Skådespelerskan har setts tillsammans med konstsamlaren Richard Sachs, det är oklart exakt hur gammal Richard Sachs är, men enligt uppgifter till flera tidningar ska han vara "dubbelt så gammal" som Ashley Olsen. Både Page Six och Daily Mail skriver att Richard Sachs är närmre sextio år.

– Han har mycket pengar efter att ha jobbat inom finansvärlden. Han är en bra kille som äger mycket konst. Jag tror att han är närmre sextio år, säger en uppgiftslämnare till Daily Mail.

Systern Mary-Kate Olsen växlade om och blev modedesigner.

I november 2015 gifte sig hon sig med kärleken Olivier Sarkozy, 47, halvbror till den tidigare franska presidenten Nicolas Sarkozy.

Eftersom hennes make varit gift tidigare och har två barn från den relationen, innebar Mary-Kate Olsens giftermål med honom att hon plötsligt också fick två styvbarn.



LÄS MER: Ashley Olsen dejtar 60-årig konstsamlare



Men, den övergången och förändrade livssituationen har gått bra, säger hon i en intervju med brittiska Mirror – där hon berättar om sitt nya liv.

– Vi har haft tur. Att arbeta hårt har blivit naturligt och vi ägnar inte så mycket tid åt att sitta och fundera. Men så har jag en make, två styvbarn och ett liv. Jag måste hem och laga middag, säger hon.
