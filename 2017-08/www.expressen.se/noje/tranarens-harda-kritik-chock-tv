Tränarens hårda
kritik: "Chock-tv"
Aino Oxblod

Tidigare "Biggest loser"-tränaren Olga Rönnberg riktade kritik mot programmet och i ett öppet inlägg i en träningsgrupp på Facebook, där hon konstaterade att det inte går att jämföra att träna hemma och att träna på "Biggest loser"-slottet.

”Först och främst: det är en TÄVLING i vikt och folk tar till olika (ibland drastiska) metoder (utan att lyssna på sina tränare). Det mesta visas INTE på TV. Det FILMAS dygnet runt men ni ser bara 45 min recap av veckan. Typ” skrev Olga Rönnberg på Facebook.

Nu svarar den nuvarande "Biggest loser"-tränaren Mikael Hollsten på Rönnbergs kommentarer, och även om han säger att det var jobbigt med hennes kritik – så håller han med henne om allt hon skriver.

– Men det hon sa var ändå bra, jag håller med henne om allt. Jag tycker att det är bra att hon tar upp att man inte ska jämföra sig med de på slottet och hur mycket de tränar. Och att det är många som går upp i vikt när de kommer hem igen. Men man måste också vara tydlig med att det heller inte är det som vi förespråkar. Det här sker på slottet för att skapa tv, säger Mikael Hollsten till Hänt.se.



LÄS MER: Tränaren varnar nu för "Biggest loser"





LÄS MER: Kändisarna som är med i Biggest loser



Han erkänner att de i tv-programmet vill få dramatiska bilder och stora förändringar.

– Vi uppmuntrar självklart inte till tio timmar träning per dag. Men vi jobbar med chock-tv. Vi vill få sjuka före- och efterbilder. För vi vill visa vad kroppen är kapabel till. Men vi tar vårt ansvar, vi pratar med de här människorna, säger Mikael Hollsten.

Samtidigt tycker han inte att det är programmets uppgift att uppfostra sina tittare – och uppmuntrar alla att tänka själva.

– Man kan inte uppfostra alla som tittar, någonstans måste människan tänka själv. Men man kan fråga mig eller produktionen om det är något man undrar över. Jag skulle inte stå bakom det här om jag tyckte att det var hemska saker som vi gjorde.
