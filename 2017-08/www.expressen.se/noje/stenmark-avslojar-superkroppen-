Stenmark avslöjar
superkroppen
Michael Töpffer

Alban Uzoma Nwapa, mer känd under artistnamnet Dr. Alban, fyllde 60 år i lördags.

Då firade han rejält - och valde att hålla sin lyxiga födelsedagsfest i soliga Dubai.

Många ur den svenska kändiseliten är just nu på plats för att fira tillsammans med honom.



LÄS MER: Stenmarks lyxfest med Dr Alban – i Dubai



En av de som är där är skidlegendaren Ingermar Stenmark, 61.

Att han fortfarande är en man att räkna med har han tydligt visat genom sin medverkan i "Let's dance" i TV4, som han vann 2015, och med sin vinst i "Mästarnas mästare" på SVT, 2011.

I samband med att Dr Albans festsällskap var ute på en båttur i Dubai, visade han upp sin vältränade superkropp.

Annika Duckmark, Fröken Sverige 1996, är med på firandet och har lagt ut en hälsning på Instagram.

"Vilken underbar fest i går. Sång , skratt, dans och en god middag. Tusen tack Alban!!!", skriver hon.

Andra kändisar som är med på resan till Dubai är sångerskan Ankie Bagger, artisten Jessica Folcker, fotbollsspelaren Tomas Brolin och pingismästaren Mikael Appelgren.

På andra bilder på Instagram är festsällskapet ute och badar, både på stranden och i lyxiga hotellpooler. De kramas och tycks trivas utmärkt i varandras sällskap.

De äter middag ihop, men hinner även med en del sightseeing, som att besöka det flotta hotellet Burj Al Arab, och likaså världens högsta byggnad, den 828 meter höga Burj Khalifa.



LÄS MER: Här återförenas Dr Alban med Ingemar Stenmark och Tomas Brolin



På en bild har Tomas Brolin lånat badvaktens stol på stranden. Där sitter han och läser travprogrammet medan badvakten står intill.

Dr Alban var en av 1990-talets absolut största artister – känd för låtar som "Hello Afrika" och "No coke" som producerades av Denniz Pop. Han har sålt över 14 miljoner skivor världen över.
