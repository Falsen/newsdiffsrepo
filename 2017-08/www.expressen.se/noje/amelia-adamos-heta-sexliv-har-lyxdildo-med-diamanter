Måndag 21 augusti 2017
Amelia Adamos heta sexliv –
har lyxdildo med diamanter
Dante Thomsen

Amelia Adamo, 70, lider av en åkomma som heter "sex-tourettes". Det säger tidningsdrottningen själv i en intervju i Daniel Redgerts podcast "Tankar med...".

Sex efter 60 är ett ämne som ligger Amelia Adamo varmt om hjärtat och i podcasten berättar hon bland annat om livet med sambon Lucio Benvenuto, som nyligen fyllde 70.

– Jag tycker att jag bestämmer så mycket så just i sängen vill jag inte bestämma något, säger hon i "Tankar med...".



LÄS MER: Amelia Adamo: "Han erbjuder mig så mycket kärlek"



Amelia Adamo är inte heller främmande för att schemalägga sex.

– Nej, tvärtom, jag tycker att det är jättebra. Jag brukar säga till Lucio "i dag klockan fem". Sedan går vi hela dagen och funderar på vad vi ska göra klockan fem. Det är ett mycket bra tips för ibland kör det ihop sig och då måste vi säga lördag morgon, säger Amelia Adamo, som också förklarar att hon föredrar att ha sex i sängen.



Tidningsdrottningen berättar också att hon och Lucio har sex minst en gång veckan – och att hon har en alldeles speciell sexleksak.

– När jag slutade på tidningen M då kom tidningen Amelias chefredaktör och gav mig en present. En dildo med Swarovski-kristaller. Och då kan jag säga... jag måste ju i alla fall prova den.



LÄS MER: Amelia Adamos påhopp på Camilla Läckberg



På frågan om den var bra svarar hon:

– Ja det var den väl, och skrattar.

Amelia Adamo har kvar dildon som ligger i hennes hus på Dalarö.

I en intervju med Expressen berättade Amelia Adamo nyligen om relationen med Lucio Benvenuto:

– Efter snart åtta år tillsammans kan jag säga att det blev bingo. Då vi träffades tyckte jag att vi var olika, men det underbara med 70-årsåldern är att du lär dig att uppskatta andra saker. Tänk att ha en man som sköter hela köket, det är ju underbart!
