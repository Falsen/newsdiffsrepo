Martin Stenmarck om kärleken till sin Hanna
Mathilda Olausson

För snart tre år sedan friade Hanna Hedlund till sin kärlek Martin Stenmarck. De har tre barn ihop - Ida, 11, Love, 8, och Saga, 3.

Artisten berättar i podcasten "Livshjulet" med Anna Hegestrand att han tidigare varit osäker på giftermål. De har heller inte satt något datum.

– Det är klart, ska jag gifta mig ska jag gifta mig med henne. Jag kanske bara letar efter rätt tillfälle, säger Martin Stenmarck i podcasten.



LÄS MER: Hanna Hedlund friade till Martin Stenmarck

De är på turné med Diggiloo hela sommaren. Martin Stenmarck beskriver att de fortfarande känner stark attraktion, även om de som många andra par så klart bråkar i bland.

Han passar också på att hylla sin kärlek Hanna i podcasten.

– Jag älskar jättemycket hos henne, för det första är hon fantastiskt vacker, hon luktar väldigt gott. Jag kan ligga och lukta på henne i flera timmar. Det är viktigt för mig. Sedan är hon ju väldigt smart, väldigt klarsynt på saker och ting. Väldigt rolig. Det är fantastiska egenskaper som gör det är roligt att vara tillsammans med. Sedan kompletterar vi nog varandra ganska bra, säger han.



LÄS MER: Martin Stenmarck överklagar skattesmäll

I år fyller Martin Stenmarck 43. Han tycker om att bli äldre, och den enda som blev chockad när han passerade 40 var hans pappa.

– Jag blir lite förvånad varje gång någon säger 43. Men ändå mindre än min farsa, han fick en chock när jag fyllde 40. Jag trivs bra med att bli äldre, känner mig coolare och tycker allt blir roligare. Det enda jag kan tycka är lite jobbigt, är att jag ju tycker om att göra äventyrsgrejer men jag märker att jag lättare får skador nu. Grejer som inte berörde mig när jag var 30. Men det måste man ju bara förhålla sig till, säger Martin Stenmarck i podcasten.



Följ Expressen Nöje på Facebook - där kan du kommentera och diskutera våra artiklar.
