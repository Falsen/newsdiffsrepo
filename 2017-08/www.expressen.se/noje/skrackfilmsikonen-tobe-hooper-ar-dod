Skräckfilmsikonen
Tobe Hooper är död
Kerstin Abrahamsson

Filmregissören Tobe Hooper har gått bort.

Enligt tidningen Variety dog Hooper i Sherman Oaks i Kalifornien under lördagen. Dödsorsaken uppges vara oklar.

Tobe Hopper har främst blivit känd för sina filmer inom skräckfilmen. Han är regissören bakom kultfilmen "Motorsågsmassakern" från 1974 som under 1980-talet förbjöds i Sverige på grund av debatten om videovåld.

I filmen ”Poltergeist” från 1982 samarbetade Tobe Hooper med Steven Speilberg, som producerade filmen.

Tobe Hoper fortsatte att jobba med film och tv-produktioner under 1990-2000-talen – även inom dokumentärfilmsgenren. Hans sista film hette "Djinn" och kom 2013.

Han har även regisserat musikvideon till Billy Idols låt ”Dancing with myself”.
