Lindorffs panik efter
hårmissen: "Eh what...?"
Kerstin Abrahamsson

TV4-profilen Linda Lindorff skulle prova på något nytt och färgade håret med röd sprayfärg – och håret blev rosa. Ett tilltag som hon med resultatet i hand inte var helt nöjd med. På Instagram berättar programledaren om hårmissen:

"Alltså ja, vad säger man... Har alltid velat testa rött hår så nu kom jag på den briljanta idén att prova med sån där sprejfärg man köper i leksaksaffären... Well det blev ju inte rött i alla fall. Min man fick en smärre chock. Ja det blev inte jättelyckat."

Nästa problem uppstod när hon skulle tvätta bort färgen.

På en Instagrambild från duschen visar hon hur den rosa färgen rinner av och blandas med duschvattnet.

"Hur man kan skilja en fejkad rödhårig från en äkta. Verkar som att jag snart är bonden igen", skriver hon med hashtaggen "rödhårig för en dag".



LÄS MER: Linda Lindorffs nya stil väcker förvåning

Men trots att färgen ska gå att tvätta ur – så sitter den kvar.

Linda Lindorff konstaterar med ny bild och skiver: "Eh. what...?" och hashtaggar denna gång inlägget med "sitter kvar efter tvätt" och "fortfarande rödhårig".

Till bilden har hon även lagt till några skrattande och gråtande emojis.

Efter hårmissen får TV4-profilen stöd från sina läsare, som tycker att den nya stilen passar Linda Lindorff.

"Coolt!", "Tycker du klär i det!" och "Rosa är ju inne nu! Du passar i det", är några av kommentarerna. Andra följare passar också på att ge Linda Lindorff tips på hur hon ska få bort färgen.

Linda Lindorff är programledare för "Bonde söker fru" på TV4. Hon leder även en ny säsong av "Spårlöst" på Sjuan.
