Jennifer Anistons gravidilska:
”Sorglig och barnlös person”
Frida Hansson

Jennifer Aniston, 48, blev en världskändis när hon spelade rollen som Rachel i den populära tv-serien "Vänner" och med framgånegn kom kändisskapet. Under sin tid i rampljuset har hon fått ta emot många frågor om sitt privatliv och en av de oftast ställda frågorna har varit om eller när hon tänker skaffa barn.



LÄS MER: Så gick det sen för "Vänner"-stjärnan



I en intervju med tidningen Vouge berättar Jennifer Aniston att hon har tröttnat på frågan.

– Det känns inte som att det blir bättre med tiden. Jag tror att problemet är att tidningarna och skvallerspalterna stoppar alla människokroppar i kategorier. Antingen hånas man för att man är tjock eller för att det är något annat fel med ens kropp. Eller så hånas man för att man inte har fått barn. Jag har jobbat alldeles för hårt i min karriär för att bli förminskad till en sorglig, barnlös person, säger hon.



LÄS MER: Jennifer Anistons ilska: "Jag har fått nog"



Jennifer Aniston var tillsammans med skådespelaren Brad Pitt, 53, i flera år, men är sedan 2015 gift med Justin Theroux, 46. Hennes förhållanden har alltid uppmärksammats i media och trots att Aniston varit i rampljuset i många år blir hon fortfarande förvånad över människors intresse för hennes liv.

– Det är en väldigt konstig besatthet folk har. Jag förstår inte varför man ska ta kända människor som bara  finns där för att underhålla dig, slita dem i stycken och mobba dem? säger hon och fortsätter:

– Jag vill inte få fler frågor om jag är gravid eller inte mer. Folk har ingen aning om vad som pågår i mitt privatliv och varför något händer eller inte händer.
