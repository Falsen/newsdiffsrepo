Då kommer nya ”Will
& Grace” till Sverige
Mattias Bergqvist

Två nya säsonger är beställda av tv-klassikern – den första är på 16 avsnitt medan den andra landar på 13 stycken.

Eric McCormack, Debra Messing, Sean Hayes och Megan Mullally är alla tillbaka i sina respektive roller. Seriens upphovsmän Max Mutchnick och David Kohan är showrunners och exekutiva producenter även för de två nya säsongerna.



”Will & Grace” sändes under 8 säsonger med start 1998. Max Mutchnick och David Kohan kommer liksom tidigare att agera showrunners och exekutiva producenter för de nya avsnitten. Dessutom är även regissören James Burrows tillbaka – han har hittills gjort 188 avsnitt ”Will & Grace”, så erfarenhet saknas ej.

Under det senaste amerikanska presidentvalet återförenades ensemblen för att spela in ett kortare klipp som stöd för Hillary Clinton – det här var vad som dundrade igång tankarna om att även göra nya avsnitt av serien.



Nya ”Will & Grace” har premiär 29 september på TV3 och Viaplay.
