Agnes Wold ryter ifrån
– mot barnreglerna för salt
Emilia Hedman

Enligt Livsmedelsverkets ska man vara försiktig med att ge små barn salt eftersom barn under ett år inte kan reglera saltbalansen.

Agnes Wold, professor i klinisk bakteriologi vid Göteborgs universitet, menar att det är ett påhitt att småbarn inte kan äta salt.

– Det som mest retar mig , som jag gick på , det var det här med saltet då. Att barn inte får äta salt, det är ju bara påhittat, säger professorn.



LÄS MER: Brost vägde bara 51 kilo – efter cancern



Rekommendationerna som finns på Livsmedelsverkets hemsida skrevs år 2011. Professorn får stöd i debatten från barnläkaren Cecilia Chrapkowska som tidigare har uttalats sig om att hon inte hittat något forskningsstöd för att det skulle vara farligt att ge spädbarn mellan fyra och sex månader mat kokad i lättsaltat vatten.

– Om de äter lite vanlig mat med en tesked salt här och där, när de är tre fyra månader händer ju ingenting, menar Agnes Wold.



LÄS MER: Kenneth Gärdestad fördes akut till sjukhus



Tillsammans har Chrapkowska och Wold skrivit boken "Praktika för blivande föräldrar : Gravidfakta och barnkunskap på vetenskaplig grund", den 300 sidor långa boken släpptes under augusti.

I boken varvas medicinsk fakta om olika delar av graviditet och spädbarnstid med att professor och barnläkare guidar dig genom den djungel av råd om hygien, städning, amning, infektioner, vaccinationer och alkohol som väller över dig som blivande förälder.

– Jag och Cecilia har ju suttit med i vartenda råd. Vartenda påstående som görs har vi granskat vetenskapligt, berättar Wold.
