Scarlett Johansson visar sin gravidstil
Jorunn Amcoff

26 mars har den nya "Captain America"-filmen premiär och där Scarlett Johansson återigen spelar Marvel-karaktären Natasha Romanoff, mer känd som Black Widow. Senast gången hon iklädde sig rollen som action-figur var i "Avengers" (2012) och inspelningarna av "Avengers: Age of Ultron" är i full gång. Den sistnämnda beräknas få premiär nästa år men inspelningen har fått planeras om ordentligt då Scarlett Johansson är gravid. Storyn är dock intakt och 2015 är det alltså dags för Black Widow att ta sig an ännu ett äventyr. Men först ska en mini-Scarlett komma till världen.

Enligt uppgift i Daily Mail är Scarlett Johansson gravid i femte månaden och hon visade sin minibabybula iklädd lyxiga, skira plagg från Armani Privé vid galapremiären i Los Angeles under torsdagen.

*Captain America: The Winter Soldier" är filmens originaltitel. Den går upp på biograferna 26 mars och heter då "Captain America: Return of the First Avenger".
