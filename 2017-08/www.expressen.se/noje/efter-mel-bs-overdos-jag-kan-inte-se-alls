Efter Mel B:s överdos: "Jag kan inte se alls"
Robin Velander

Det stormar i Melanie B:s liv. Senaste veckorna har det rapporterats flitigt kring hennes privatliv och förmodade splittring från maken Stephen Belafonte. Hon blev förd till sjukhus efter allvarliga magsmärtor i mitten av december, i går avslöjades det att det var på grund av en överdos av tabletter.

Till råga på allt tvingas Mel B nu också skjuta upp en omfattande ögonoperation av sitt vänstra öga som blev allvarligt skadat för 15 år sedan.

– Hon skulle ha gjort operationen den här veckan i Los Angeles. Men Mel B är fortfarande kvar i London, berättar Mel B:s publicist rapporterar Female First.

Den forna Spice Girls-medlemmen skadade ögat i en laserbehandling, som hon gjorde för att få bukt på sin långsynthet. Istället blev hon blind på vänstra ögat. Den inbokade operationen hon skulle genomgå var en hornhinnetransplantation.

– Det kommer att förändra mitt liv, sade hon till Hello inför den inställda operationen.

Men att få bukt med sin syn kanske inte ha huvudprioritet just nu. Misshandelsrykten omger paret Mel B och Stephen Belafonte. Något Belafonte kraftigt förnekat. En källa berättade för Radar Online:

– Stephen har aldrig rört henne. Om något, så har Stephen försökt allt för att hjälpa Mel.



Följ Expressen Nöje på Facebook - där kan du kommentera och diskutera våra artiklar.
