Porrstjärnan har hittats död – blev 31 år gammal
Eric Emanuelsson

Det tragiska dödsfallet ska ha ägt rum under natten till måndag. Enligt en talesperson för porrstjärnan Amber Rayne befann hon sig tillsammans med vän i ett hus i Los Angeles när hon dog.

– Hon var med en vän. Det har rapporterats som en möjlig olycka, en överdos, säger Ed Winter.

Dödsorsaken är ännu inte fastställd och kroppen kommer att obduceras senare i veckan.



LÄS MER: Porrstjärna död efter tragedin med artisten



Amber Rayne, eller Meghan Wren som var hennes riktiga namn, var en veteran inom pornografibranschen där hon jobbat i över tio år.

En vän och kollega till henne beskrev sorgen för den amerikanska tidningen Hollywoodlife:

– Hon var en väldigt bra vän och en av de bästa skådespelarna som jag har jobbat med. Och jag är väldigt glad att jag fick möjligheten att träffa henne, sa personen.

Amber Rayne var en av alla de porrstjärnor som under förra året anmälde en annan manlig porrskådespelare, James Deen, för sexuella övergrepp. Hon berättade bland annat att den manliga skådespelaren ska ha slagit henne i ansiktet under en inspelning.



LÄS MER: Porrstjärna fick kicken - från X factor



James Deen har sedan tidigare nekat till alla anklagelser.

Amber Rayne växte upp i Detroit innan hon flyttade till Los Angeles.

Hon blev 31 år gammal.





Följ Expressen Nöje på Facebook - där kan du kommentera och diskutera våra artiklar.
