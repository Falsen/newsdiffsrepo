Tisdag 22 augusti 2017
Miljonären Leif-Ivan Karlsson
drabbbad av ny hjärtinfarkt
Dante Thomsen

Den självutnämnda superentreprenören, flyktingmiljonären och tv-profilen Leif-Ivan Karlsson – känd från TV3:s "Karlssons" och Kanal 5-programmet "Svenska miljonärer" – har länge haft problem med hälsan.

I somras fick han sin femte hjärtinfarkt, en stor och allvarlig.

– Jag var på ett företagarmöte, kände hur jag mådde illa och hur jag svettades. Sedan kom smärtan i bröstet och jag blev inlagd på sjukhus, säger han och fortsätter:

– Det var fruktansvärda smärtor och ovissheten var stor. Dör jag nu?



LÄS MER: Leif-Ivan Karlsson om lyckan över barnbarnet



Leif-Ivan Karlsson vägrar dock att ta det lugnare.

– Jag kan inte varva ner och sluta göra affärer, det skulle stressa mig ännu mer, säger han.

I dag är han 172 cm lång och väger 135 kg.

– Jag har försökt med dieter men det har inte gått bra. Men nu har jag bestämt mig. jag måste gå ner i vikt. Målet är att väga 100 kg.

Blev inte du och din familj orolig, det var ju femte infarkten?

– Jo, självklart.

Men kan du inte varva ner och bara njuta av dina pengar?

– Det är inte lätt när man är en superentreprenör som jag. Jag skulle bli mer stressad om jag inte gjorde affärer, så mitt enda alternativ är att gå ner i vikt.



LÄS MER: Flyktingmiljonären har fått en hjärtattack



Expressen kunde i en granskning förra året visa vilket lyxliv som direktören Leif-Ivan Karlsson, samtidigt som han tjänar miljoner på flyktingar.

– Programmet handlar om hela familjen Karlsson och deras liv, vi tar inte upp så mycket av hans verksamhet överhuvudtaget utan mer om honom som person, sa TV3:s pressansvarige Susanne Nylén då.
