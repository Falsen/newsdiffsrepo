Vännen berättar sanningen
om Samir och Sigrids relation
Mattias Knutson

Kärleken gick inte att ta miste på i årets säsong av "Let's Dance" i TV4 – det slog gnistor mellan Samir Badran och dansaren Sigrid Bernson, och under finalen kysstes de till och med framför kamerorna.

Tiden efter "Let's Dance" har varit full av kärleksrykten och pussbilder på Instagram. De har även åkt till Frankrike för att spela in "Fångarna på fortet", samt frikostigt delat med sig av kärleksbilder från Samirs lägenhet. Det skriver Hänt.

Nu har nya uppgifter om romansen anlänt – och de kommer från en nära vän med god insyn i Samir och Sigrids relation.

Kändisfrisören Bobby Oduncu, 41, är nära vän med Samir Badran. Han ger det omtalade paret titeln "Sverigers hetaste par" i ett öppet inlägg på sin blogg.

"Sigrid har jag känt lite ytligt i sex år, mest för att hon varit danspartner med olika vänner till mig, men nu när hon och Samir är partners på riktigt, har jag lärt känna denna sköna, fina tjej ännu bättre."

Kändisfrisören berättar vidare om sina känslor för den nära vännens romans:

"Så glad för att Samir träffat henne."

Bobby Odunco är dock inte först med att dela med sig av detaljer kring romansen. Även Viktor Frisk, 22, som har ställt upp med Samir i Melodifestivalen och därefter gjort raketkarriär, deltog för en tid sedan i TV4:s "Nyhetsmorgon".

Enligt Hänt berättade han då om sin kompis och hans stora kärlek:

– Jag vet att det är något mellan Samir och Sigrid. Det är så snygga ihop. Kolla hur glad Samir blev när han fick pussa Sigrid i "Let's Dance", han älskar det. Samir och Sigrid passar så jäkla bra ihop. Hon är riktigt snäll mot honom också, sa han i "Nyhetsmorgon".
