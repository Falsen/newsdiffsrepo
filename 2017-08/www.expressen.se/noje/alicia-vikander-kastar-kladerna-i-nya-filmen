Alicia Vikander kastar kläderna i nya filmen
Mathilda Olausson

Alicia Vikander, 27, har slagit igenom stort i Hollywood den senaste tiden med filmer som "Ex Machina" och "The man from U.N.C.L.E" bara det senaste året.

Snart har filmen "The danish girl" premiär i Sverige - och den svenska skådespelaren har en av huvudrollerna i filmen.

Brittiska nöjessajten The Sun har fått tillgång till nya bilder från filmen. På bilderna tar Alicia Vikander av sig kläderna.

Hon spelar Gerda i "The danish girl", fru till Lili Elbe - en av de första personerna som genomförde en könskorrigering, spelad av Eddie Redmayne.



LÄS MER: Svenska skådisen blir ny omslagsstjärna

Sajten skriver att Alicia Vikander som Lili Elbes fru Gerda i scenen tar av sig sitt nattlinne - och det verkar som att hon ger det till Lili.

Alicia Vikander hyllades stort under det gångna året för sin karriär i USA. Sitt internationella genombrott fick hon med filmen "A royal affair", 2012.

Flera internationella medier rapporterade sommaren 2015 att den svenska skådespelaren slår igenom brett och blir en av världens mest av världens mest eftersökta skådespelare efter årsskiftet.

2015 medverkade Alicia Vikander i hela nio filmer som gavs ut under året - och framtiden ser ljus ut.



LÄS MER: Här träder Vikander in bland de största



Nu i januari pryder hon omslaget på modemagasinet Vogue - och tog därmed steget upp bland världens mest kända kvinnor.

Bland föregångarna finns stora stjärnor som Beyoncé, Madonna och prinsessan Diana.

– Jag lider av ständig ångest för att det som jag nu är med om inte kommer vara för evigt, har hon tidigare sagt i en intervju i The Edit.

I en intervju i december i Harper's Bazaar berättade Alicia Vikander att hon inte hade vågat hoppas på en internationell karriär.

– Jag trodde aldrig att jag skulle få göra en film utanför Sverige. Greta Garbo och Ingrid Bergman gjorde det, men det var ju ganska längesen, sa hon då.

"The danish girl" har biopremiär den 5 februari i Sverige.





Följ Expressen Nöje på Facebook - där kan du kommentera och diskutera våra artiklar.
