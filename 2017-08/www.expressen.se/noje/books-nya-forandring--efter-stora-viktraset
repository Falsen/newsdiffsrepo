Books nya förändring
– efter stora viktraset
Aino Oxblod

Anna Book, 47, har gjort en stor utseendeförändring under sommaren.

Efter sin medverkan i "Biggest loser VIP", som har premiär under hösten, har Anna Book lagt om sin livsstil och gått ner mycket i vikt. Samtidigt har hon valt att fixa sina tänder med blekta porslinskronor, och gjort sina ögonbryn med "microblading", en form av tatuering.

Nu visar Anna Book upp den senaste i raden av många förändringar - en ny frisyr.

På Instagram har Anna Book lagt upp en bild på sig själv, med väldigt långt hår, och hon tackar frisören Bobby Oduncu.

"Älskar mitt nya hår av Bobby Oduncu" skriver Anna Book till bilden, och taggar även frisörsalongen där hon gjort håret.



LÄS MER: Anna Books hemliga förändring – visar först nu





LÄS MER: Anna Book i bråk under tv-inspelning



Utseendeförändringen har nu gillats av över 1300 personer, och fått många kommentarer.

"Så vackert hår" skriver en person.

"Det är mycket avundsjuka i dom flesta kommentarer till dig Anna. Att dom inte inte är glada för din skull är väldigt tråkigt." tycker en person.

"Wow Anna du ser jättesnygg ut!! Har alltid tyckt att du är snygg och vacker, men den för brännan och vita smilet passar dig sjukt bra!!! Och håret!!!" hyllar ett fan.

Anna Book har tidigare berättat om sina skönhetsingrepp för att ändra utseende - och har också gjort en hemlig förändring under inspelningen av "Biggest loser VIP". På benet har hon nämligen tatuerat in en stjärna.

– Jag tycker den är ganska talande. Det är en liten stjärna, eftersom jag tycker att jag är en stjärna. Någon måste ju våga säga det. Och "Biggest loser VIP" - boom, säger Anna Book.
