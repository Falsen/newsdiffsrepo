Anna Book vill gifta sig
– efter stora förändringen
Aino Oxblod

Anna Book och maken Roberto Toledano är kärare än någonsin.

Efter 16 år som gifta, och 19 år tillsammans, funderar nu paret på att förnya sina bröllopslöften, för att visa upp sin kärlek för vänner och familj. Något de haft planer på redan innan, men tvingats skjuta på framtiden.

– Ja, det har vi gjort, vi ville göra det förra året, men då kom livet emellan, säger Anna Book.

Roberto Toledano håller med, och säger att han vill förnya bröllopslöftena - men att de inte vet när det blir av.

– Det är tiden liksom, vi sätter inget speciellt datum, säger han.



LÄS MER: Anna Books kärleksliv med maken





LÄS MER: Anna Book avslöjar sanningen om tänderna



En familjemedlem är extra exalterad över föräldrarnas planer på att gifta sig en andra gång. Yngsta dottern Vanessa var inte med på det första bröllopet - för hon blev till under bröllopsresan till Spanien.

– Hon är made in Spain, det är väldigt viktigt för henne, säger Anna Book.

Anna Book säger att det skulle vara fint att fira kärleken med sina nära och kära, och att det skulle vara extra härligt om yngsta dottern fick vara med när hennes föräldrar säger ja till varandra igen.

– Vi har alltid sagt att vi hemskt gärna skulle förnya våra löften med familjer och allting, och framför allt så Vanessa får vara med i fin klänning när mamma och pappa lovar varandra evig kärlek.
