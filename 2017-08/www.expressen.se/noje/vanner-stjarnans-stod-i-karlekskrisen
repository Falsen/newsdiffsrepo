"Vänner"-stjärnans
stöd i kärlekskrisen
Nicole Gustafsson

De bägge skådespelarna Jennifer Aniston, 48, och Courteney Cox, 53, spelade under många år tillsammans i den amerikanska tv-serien "Vänner."

Aniston och Cox blev snabbt goda vänner som ställer upp för varandra. Just nu är det Courteney Cox som behöver extra stöd då hennes kärleksliv krisar – och Jennifer Aniston är där för att stötta sin vän rapporterar Radar Online.

Enligt tidningen agerar Aniston som terapeut åt Courteney Cox och hennes pojkvän Johnny McDaid som har lite kärleksproblem.

– Det här bröllopet har varit av och på så många gånger och Jen är genuint oroad att Courteney kastar bort det bästa i sitt liv genom att vara besvärlig, säger en uppgiftslämnare till Radar Online.



LÄS MER: Aniston i botox-gräl med Courteney Cox



Courteney Cox och Johnny McDaid, 41, har haft en strulig relation under en längre tid. Paret har försökt att få till ett bröllop, men har inte lyckats. Anledningen är att paret är oense om det mesta – var bröllopet ska vara och var de ska bo i framtiden.



LÄS MER: Courteney Cox ångrar skönhetsingreppen



Och Cox struliga kärleksliv är något som oroar Jennifer Aniston.

– Hon uppmuntrar dem att gå i terapi innan bröllopet men är samtidigt ett par sympatiska öron som kommer med idéer för spontana dejter och rekommenderar trick som hjälpt henne och Justin genom jobbiga perioder, säger en uppgiftslämnare till tidningen.
