Lördag 19 augusti 2017
Wahlgrens tuffa
krav på Kanal 5
Emilia Hedman

Pernilla Wahlgren, Bianca Ingrosso och resten av familjen kommer tillbaka med en ny säsong av Kanal 5:s "Wahlgrens värld".

Kanal 5-profilerna har en del krav på tv-teamet under inspelningen. Mamma Pernilla Wahlgren kan gå ifrån inspelningen om det filmar en händelse hon inte vill ska vara med i programmet.

– Det har varit några gånger som jag har känt så här, nej, det här vill jag inte ha med och då går jag i så fall, berättar hon.

Familjen vill även godkänna alla avsnitt innan de sänds.

– Vi får alltid se ett avsnitt och godkänna, det är väldigt viktigt eftersom att vi filmar så otroligt mycket och då har man liksom ingen koll, berättar Pernilla Wahlgren.



LÄS MER: Familjebråket nära att sätta stopp för tv-programmet



Idén till Kanal 5:s succéserie "Wahlgrens värld" kom efter att familjen hade medverkat i kändisversionen av "Arga snickaren" med Anders Öfvergård som programledare.

Pernilla Wahlgren hade tackat ja till att vara med i programmet, men förstod inte riktigt vad det gick ut på.

– Jag hade inte läst på ordentligt. Jag trodde det var som "room service" att de kommer hem och fixar i ordning, säger artisten i "Värvet".

Så när Anders Öfvergård stormade in och började ge hårda kommentarer och utskällningar kom det som en chock för Pernilla Wahlgren.

– Jag hade ingen aning om att han skulle kliva in där och vara helt galen och skälla ut oss och öppna upp alla mina kaosrum som jag dolt för att det ska se tjusigt ut i min perfekta värld, berättar Pernilla Wahlgren i podcasten.



LÄS MER: Pernillas utbrott på Anders Öfvergård



Hon säger att hon fick "panik" efter inspelningen och var lite orolig när programmet väl skulle sändas. Men efter att programmet med "Arga snickaren" gått på tv fick artisten bara positiv respons.

Produktionsbolag hörde av sig till familjen och erbjöd dem att göra en realityserie som bara skulle handla om familjen.
