"Huset fullt"-skådisen åtalas nu för rattfylleri
Emma Hjortman

John Stamos arresterades i juni efter att polisen i Beverly Hills, Kalifornien, tagit emot samtal från personer som berättat om en förare som körde okontrollerat. Det visade sig vara före detta "Huset fullt"-skådisen, John Stamos.

Efter gripandet transporterades han till sjukhus där en anmälan upprättades och tester gjordes. Det visade sig att han hade den narkotikaklassade drogen GHB i kroppen.

GHB är en drog med många olika namn. "Innedrogen" eller "partydrogen" har i flera fall använts i samband med sexuella övergrepp.

Enligt källor till TMZ tog Stamos drogen som ett träningstillskott för att tona kroppen inför rollen i tv-serien "Fuller house", som har premiär på Netflix nästa år.



LÄS MER: Så ser "Huset fullt"-gänget ut i dag



Skådespelaren lades in på rehab direkt efter händelsen. Efter 30 dagars rehabilitering checkades han ut från vårdhemmet och enligt TMZ:s källor ska Stamos nu vara fri från sitt beroende som utvecklades under en kortare tid.

Han har inte kommenterat åtalet, men riktade tidigare ett tack till fansen, vårdpersonalen och polisen, som stöttat honom under rehabiliteringen.



LÄS MER: Nu visar John Stamos upp kroppen på Instagram



"Jag är tillbaka! Det tog en månad att ta hand om saker. Hälsosam. Känner mig tacksam för kärleken och stöttandet från familjen och vännerna", skrev han då på Twitter.





Följ Expressen Nöje på Facebook - där kan du kommentera och diskutera våra artiklar.
