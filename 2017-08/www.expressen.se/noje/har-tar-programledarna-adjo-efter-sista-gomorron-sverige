Här tar programledarna adjö
– efter den sista sändningen
Nicole Gustafsson

Fredagens sändning av "Gomorron Sverige" var en historisk sändning. Programledarna Lotta Bouvin-Sundberg och Lennart Persson fick leda tittarna genom det sista avsnittet av SVT:s morgonprogram som lägger ner efter 24 år.

Det var många känslor som bubblade upp under den sista sändningen, inte minst när Lennart Persson tackade nöjespanelen för sista gången.

– Det här är det viktigaste för mig i hela världen. Jag önskar verkligen att det skulle finnas typ ett "Agenda" för populärkultur, en gång i veckan, där man sitter och fördjupar, pratar om det och sätter in allt i kontext för det är det vi gjort här. Och jag hoppas att det förs vidare nu, säger journalisten och författaren Anna Charlotta Gunnarson som suttit i nöjespanelen.





LÄS MER: Programledarnas kritik – efter sista programmet



Även Sportnyheterna passade på att tacka och säga hejdå till "Gomorron Sverige."

– Vi får tacka för uppmärksamheten under alla dessa år.

LÄS MER: Ilskan efter kaoset i SVT



Men det var inte bara ledsna miner i SVT-studion under den sista sändningen. För att förgylla det sista avsnittet av programmet bjöds programledarna på champagne.

– I glasen finns det bara en sak man ska ha en sådan här dag – champagne, säger Håkan Larsson som varit med i 200 inslag och presenterat 700 recept under sina år på "Gomorron Sverige."

I slutet av programmet överraskade SVT-proflen Alexander Norén med att komma in i studion tillsammans med Lotta Bouvin och Lennart Persson och tillsammans började de bära bort inredningen.

Soffan, bordet och även den lilla scenen bars bort direkt i sändning.

Efteråt gick Lennart Persson och Lotta Bouvin in i studion igen för att ta ett sista farväl till alla tittarna.

– Tusen tack för alla de här åren. Tack till alla gäster och alla som har medverkat på SVT genom åren, säger Lotta Bouvin och fortsätter:

– Tack till alla tittarna och fortsätt som titta på "Morgonstudion" som har premiär på måndag.
