Nya uppgifterna om
Dianas död – efter 20 år
Aino Oxblod

Den 31 augusti är det 20 år sedan prinsessan Diana avled i en bilolycka i Paris tillsammans med pojkvännen Dodi Al-Fayed.

Men trots det långa tidsspannet så kommer det fortfarande nya uppgifter om den tragiska olyckan.

Den numera pensionerade advokaten Stanlee Culbreath blev vittne till bilkraschen, men valde att inte kommentera olyckan när den skedde, med respekt för de unga prinsarna Harry och William.

Nu, 20 år senare, väljer 69-åringen dock att ta bladet från munnen, och han är kritisk mot hur fransk sjukvård hanterade händelsen.

– Jag har alltid tyckt att det var misstänkt, att andra krafter hade ett finger med i spelet. Men nu 20 år senare så ifrågasätter jag mer än någonsin om det verkligen var en genuin olycka, säger Stanlee Culbreath till The Mirror.



LÄS MER: Livvakten om Diana: Hade alltid med sig sin sexleksak





LÄS MER: Dianas avslöjande – om prins Charles sexsamtal



Culbreath tycker att hanteringen av den allvarligt skadade prinsessan borde ha varit annorlunda - och tror att hennes liv hade gått att rädda.

– Om det nu är prinsessan, varför tog det 20 minuter eller så att ta sig till henne, och när hon väl blev fri från bilen, varför körde de förbi ett sjukhus och tog henne till ett annat, undrar Stanlee Culbreath i The Mirror.

Den pensionerade advokaten förklarar att han inte visste att det var prinsessan i den kraschade bilen först, men att han redan då reflekterade över hur lång tid det tog för henne att få ambulanshjälp.

– Det är så många frågor jag ställer mig själv om och om igen, om hur olyckan hade kunnat hanteras och om hon hade kunnat räddas, säger han.
