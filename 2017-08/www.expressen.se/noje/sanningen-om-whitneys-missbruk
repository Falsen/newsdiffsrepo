Måndag 21 augusti 2017
Sanningen om
Whitneys missbruk
Jenny Tillgren

Sångerskan Whitney Houston hittades tragiskt nog död i februari 2012. Hon hittades livlös på ett hotellrum.

Hon blev 48 år.

Nu släpps en ny dokumentär, "Whitney: Can I Be Me", som gjorts av Nick Broomfeld och Rudi Dolezal, som ger en annan bild av sångerskan, skriver Page Six.

– Det är en saga. Tanken på att Whitney var en fin flicka till Bobby kom, det är helt enkelt inte sant. Whitney tog droger och rökte hasch långt innan hon gifte sig med Bobby Brown, säger Rudi Dolezal till The Post.

Dokumentären – som består av tidigare osänt material och nyare intervjuer med Whitneys vänner och familj – går i detalj in på sångerskans väg mot framgång, ryktena om hennes sexualitet och hennes fall in i drogmissbruk. Filmen försöker ge en mer nyanserad bild av Whitney Houston.

LÄS MER: Whitney Houston hittades död i natt

Whitney Houston föddes 1963 och hon växte upp runt Newark, New Jersey.  Staden hade slitits sönder under rasmotsättningarna 1967 och det var mycket droger, kriminalitet och segregation.

– De (Whitney och hennes två bröder) tog droger. Det var något du gjorde. Du går ut, du partar, du dricker, du tar lite droger. Alla gjorde det. Och hennes bröder gav det till henne, minns vännen Ellin LaVar i dokumentären.

LÄS MER: Så var Whitney Houstons sista dagar

I en intervju från 2013 med Oprah Winfrey, erkände brodern Michael Houston att han fick systern att börja med kokain i tonåren.

– På den tiden, på 80-talet var det accepterat, droger var inte ett fult ord, som det är i dag, sade han då i intervjun.

Whitney Houston träffade Bobby Brown 1989 och de gifte sig 1992. Många har utpekat Bobby Brown som skälet till att Whitney Houston började ta droger.

Men det avfärdas av vännen Robyn Crawford, som var nära vän med Whitney sedan barndomen. Crawford hade vid flera tillfällen försökt förhindra att  försökt att stoppa Whitney Houston från att använda droger, enligt Page Six.. Så tidigt som 1987 hade hon varnat Whitney Houston för att hon tog kokain.

– Människor tror att de behövde skydda henne. Hon hatade det. Och det är vad folk inte förstår... Hon gjorde det hon ville, sade hon 2012 till Esquire.
