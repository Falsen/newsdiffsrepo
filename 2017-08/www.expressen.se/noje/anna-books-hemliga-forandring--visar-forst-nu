Anna Books hemliga
förändring – visar först nu
Aino Oxblod

Anna Book har lagt om sitt liv efter sin medverkan i "Biggest loser VIP", och gjort en stor utseendeförändring - både gällande vikt, tandrad och ögonbryn.

Säsongen av "Biggest loser VIP" är inspelad, och sänds på Sjuan i höst, med start 4 september. Men redan under inspelningen av programmet bestämde sig Anna Book för att göra en hemlig tatuering för att påminna sig själv om den stora resa hon har gjort med hjälp av programmet.

I Expressen TV visar hon upp sin nya tatuering på sidan av smalbenet - en stjärna, och bokstäverna B L VIP, för "Biggest loser VIP" under.

– Jag tycker den är ganska talande. Det är en liten stjärna, eftersom jag tycker att jag är en stjärna. Någon måste ju våga säga det. Och "Biggest loser VIP" - boom, säger Anna Book.



LÄS MER: Anna Book avslöjar skönhetsingreppen





LÄS MER: TV4:s tvingas ändra reglerna – för att rädda Anna Book



Hon förklarar meningen bakom tatueringen, och menar att det kommer vara en viktig påminnelse om det livsval hon har gjort i och med viktnedgångsprogrammet - och vill hålla fast vid.

– Den här kommer vara en ständig påminnelse om att "keep on walking", bara kämpa kämpa. Det går, säger hon.

Anna Book har också tatuerat in sina barns namn på handleden, och har sedan tidigare en tatuering för maken Roberto också. Men tatueringsplanerna stannar inte där - Book vill göra fler bläckingrepp.

– Jag vill tatuera in Amore i nacken, för kärleken är det viktigaste jag har, säger Anna Book.
