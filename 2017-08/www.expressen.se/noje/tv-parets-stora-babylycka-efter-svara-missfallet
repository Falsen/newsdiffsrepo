Tv-parets stora babylycka
– efter svåra missfallet
Aino Oxblod

Världens första "Gift vid första ögonkastet"-bebis har fötts.

Under tisdagen fick Jamie Otis och Doug Hehner, som träffades i amerikanska versionen av det kontroversiella programmet, en dotter, skriver People.

– Mamman och baby mår bra och pappan är helt salig, säger en representant för paret till People.

Paret har delat flera bilder på sin nyfödda dotter, och en video, på Instagram.

"Jag får redan min pappa att gråta" står det skriver till klippet på Instagram.

– Jag älskar henne så mycket, säger en tårögd Doug Hehner i videoklippet med nyfödda dottern.



LÄS MER: Hård kritik mot "Gift vid första ögonkastet"





LÄS MER: SVT svarar efter kärleks-kritiken



Paret har varit öppna med att de blev gravida med dottern en kort tid efter att de drabbats av missfall i fjärde månaden, och kallar henne för regnbågsbarn av den anledningen.

– Vi fick veta att vi var gravida med vårt regnbågsbarn på hans beräknade förlossningsdatum (20 december reds. anm.). Då visste vi att det var ett tecken på att denna baby är en gåva från Gud och att hennes storebror vakar över henne och skyddar henne, har Jamie Otis tidigare berättat.

Det var i december förra året som paret fick veta att de förlorat barnet i magen, och den blivande mamman skrev ett känslofyllt inlägg om händelsen.

"Det var inte mitt val att överleva utan dig, så jag tänker tillbringa mitt liv med att hylla dig" skrev Otis på Instagram.
