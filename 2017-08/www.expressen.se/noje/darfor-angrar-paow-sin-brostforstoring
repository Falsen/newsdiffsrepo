Därför ångrar Paow sin bröstförstoring
Emma Malmlöf

När "Nyhetsmorgon" i helgen lyfte ett larm från forskare om en allt mer allvarlig utseendehysteri så gästade "Paulina "Paow" Danielsson, 21, programmet. Då berättade hon om sina tankar kring sina egna skönhetsingrepp och rådande ideal.

– Jag ser det inte som något konstigt att göra en bröstförstoring. Det har inte varit ett krav att man inte kan vara vacker om man har små bröst, det har mer varit att jag kan göra det så varför inte, säger "Paradise hotel"-profilen i programmet.

Paulina, som utöver sin bröstförstoring testat att injicera botox i ansiktet och gjort sina läppar fylligare beskriver skönhetsingreppen som något man gör på lunchen. Men hon vittnar också om hur livet som bloggare påverkat henne.

– Jag som är uppvuxen i bloggvärlden har hela tiden blivit dömd för hur jag har sett ut. Jag hade väldigt sneda tänder på den tiden och jag mådde extremt dåligt för att jag fick dumma kommentarer, säger hon i programmet.

Danielsson pekar också ut nätet och reklam som de två största faktorerna när det handlar om att bidra till dåligt självförtroende.

– För det är ju mest på nätet får man dumma kommentarer om att man gått upp i vikt eller att man inte duger som man är, berättar hon.

Hon beskriver också svårigheten med att vara en förebild i ämnet när hon själv haft förebilder som sett ut som idealet. Men nu vill hon förminska sina förstorade bröst.

– Det var ingen som sa till mig att man skulle tappa känseln, att det skulle göra ont att hoppa, nu har jag lärt mig att vill man vara fin får man lida pin. Om någon hade berättat för mig att: "du det kommer inte alls vara soft att inte kunna känna brösten alls om jag tar på dem", om någon hade sagt det hade jag absolut inte gjort dem.

Tidigare har Paulina berättat för Expressen att hon planerat att halvera storleken på sina inlägg.

– De ska halveras. Jag har 450 gram inne nu och kan tänka mig max 250 gram sedan. De ser inte äkta ut som det är nu. Till och med pappa sa att ”jag kan betala en ny tutte till dig, för de är fan för stora”. Så han betalar den ena och jag den andra, sa hon då.



Följ Expressen Nöje på Facebook - där kan du kommentera och diskutera våra artiklar.
