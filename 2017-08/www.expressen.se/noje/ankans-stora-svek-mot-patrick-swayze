Änkans stora svek mot Patrick Swayze
Kerstin Abrahamsson

"Dirty dancing"-stjärnan Patrick Swayze gick bort efter en tids sjukdom 2009.

Nu säljer hans änka Lisa Niemi stjärnans ägodelar på auktion till övriga familjens stora ilska, skriver Radar online.

Bland annat finns den ikoniska läderjackan från succéfilmen "Dirty Dancing" bland tillhörigheterna som ska hitta nya ägare.

Det är också leksaker från hans barndom och en motorcykel av märket Harley Davidson. I samlingen finns även en surfbräda från filmen "Point Break" från 1991 och ett manus från hans medverkande i tv-showen "Saturday Night Live".

Enligt Lisa Niemi är det dags för henne att släppa taget om ägodelarna, skriver Daily Mail.

Auktionen är planerad att hållas i Los Angeles senare i april – något som nu delar av stjärnans familj försöker stoppa enligt uppgifter till Radaronline.



LÄS MER: Änkans svek mot döda stjärnan



En familjemedlem till Patrick Swayze har i ett öppet brev försökt att stoppa försäljningen.

"Lisa Niemi har samlat allt som någonsin betydde något för Patrick och säljer det på auktion i stället för att ge det tillbaka till sin rättmätiga ägare, de enda människorna som verkligen bryr sig om dessa saker, hans familj", ska stjärnans släkting har skrivit enligt Radaronline och brevet fortsätter:

"Snälla, hjälp mig att stoppa Lisa innan hon gör sig av med minnen som inte ska säljas. Det finns inget pris på minnen."



LÄS MER: Bråket om Patrick Swayzes testamente



Skådespelaren gick bort endast 57 år gammal i cancer 2009 – och hustrun Lisa Niemi ska ha ärvt över 40 miljoner dollar efter att Patrick Swayze ändrade sitt testamente i sista sekund. Familjen bestred aldrig testamentet men uppges vara bittra över att hon vägrat lämna över minnen från Swayze.

Enligt uppgifter ska Niemi tidigare ha gått emot familjens vilja och sålt stjärnans ranch trots att de hade planer på att förvandla det till ett museum.





Följ Expressen Nöje på Facebook - där kan du kommentera och diskutera våra artiklar.
