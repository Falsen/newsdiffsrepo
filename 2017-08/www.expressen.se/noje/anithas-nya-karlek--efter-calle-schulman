Anithas nya kärlek– efter Calle Schulman
Aino Oxblod

Anitha, 39, och Calle Schulman, 37, gick ut med sin skilsmässa i december.

Tidigare i veckan bekräftade Calle Schulman att han har träffat en ny flickvän, Sandhra Johansson.

– Det stämmer att vi träffas, sa Calle Schulman om sitt nya förhållande.

Nu har också Anitha Schulman gått vidare i livet. I sin podcast "Lillelördag" berättar hon att hon har hittat en ny kärlek efter skilsmässan från Calle Schulman.

– Jag träffar en kille. Men jag är som sagt väldigt mån om att skydda mitt privatliv just nu. Jag vill inte att mina barn ska råka ut för någonting som de inte behöver ha någonting att göra med. Jag introducerar inte någon ny person som inte behöver vara där rent fysiskt, säger Anitha Schulman i podcasten.

Det nya paret var på kärleksresa tillsammans i Rom, varifrån Anitha Schulman publicerade flera bilder - men ingen på den nya kärleken.

– Jag har dejtat den här killen ett tag och jag gillar honom, sedan är det inget mer med det. Vi har inte uttalat någonting runt varandra och vi kommer inte göra det heller, säger Anitha Schulman i "Lillelördag".



LÄS MER: Calle Schulmans kris efter skilsmässan





LÄS MER: Nu skiljer sig Anitha och Calle Schulman



Anitha Schulman säger att hon påbörjade sin relation med Calle Schulman en kort tid efter sin förra skilsmässa - och vill inte göra samma sak igen.

– Jag gick in i en relation med Calle väldigt fort efter förra skilsmässan och som jag upplevde det då tog det nästan ett år, kanske mer, innan den gamla skilsmässan gick ur kroppen, den här gången har jag ingen lust att ta med mig en skilsmässa in i nästa relation.





Följ Expressen Nöje på Facebook - där kan du kommentera och diskutera våra artiklar.
