"Huset fullt" tillbaka efter 20 års frånvaro
Mathilda Olausson

"Huset fullt", eller "Full house" som är den amerikanska titeln, sändes mellan 1987 och 1995.

I åtta säsonger fick tittarna följa en ung pappa ta hjälp av sin svåger och barndomsvän att uppfostra sina barn.

Nu är det bekräftat att serien kommer tillbaka efter 20 års tid. 13 nya avsnitt kommer på Netflix.

Det är skådespelaren John Stamos, känd som farbror Jesse i serien, som bekräftade det under en intervju i pratshowen "Jimmy Kimmel Live".

– De ringde för fem minuter sedan och sa att avtalet är påskrivet. Vi har jobbat med det här i många, många år. Vi ville inte bara kasta bort det, säger han.



LÄS MER: Nu visar John Stamos upp sig på Instagram.

Han berättar att säsongen kommer att börja med en återträff, för att senare gå över till en spin off.

– Vi har försökt att få till det så länge, och nu känns det rätt, säger John Stamos.

Originalskådespelarna Candace Cameron Bure och Jodie Sweetin har tackat ja till att vara med, liksom John Stamos.



LÄS MER: "Huset fullt"-stjärnan: Jag älskar min kropp.



Det pågår fortfarande förhandlingar med tv-seriens andra stjärnor, Mary-Kate Olsen och Ashley Olsen, Lori Loughlin och Dave Coulier.

– Vi ska försöka få alla att vara med i första avsnittet, säger John Stamos.

Nyligen fick Lori Loughlin frågan om en eventuell återförening. Hon berättade då att hon kunde tänka sig en ny säsong om det är ett bra manus, men annars var hon tveksam.

– I bland tror jag det är bättre att lämna tv-serier som de var, och inte göra återföreningar, sa hon då enligt Huffington Post.

Lori Loughlin var i serien gift med John Stamos, men det uppstod aldrig kärlek på riktigt.



Följ Expressen Nöje på Facebook - där kan du kommentera och diskutera våra artiklar.
