Taylor Swifts mystiska
försvinnande oroar fans
Dante Thomsen

Flera amerikanska medier rapporterar om Taylor Swifts mystiska försvinnande från internet. Popstjärnan har raderat alla bilder från sina konton på exempelvis Instagram och Tumblr.

Även på Facebook och Twitter har Taylor Swift raderat sina profilbidler – och hennes sajt är helt svart.



LÄS MER: Taylor Swifts fula drag mot Katy Perry



Det mystiska försvinnandet – att Taylor Swift verkar ha raderat sig själv från nätet – har gjort fansen tokiga.

Många uppger sig vara oroliga medan andra spekulerar i att det helt enkelt är en PR-strategi inför lanseringen av sångerskans nya album. Taylor Swift brukar släppa album med runt två års mellanrum och nu har det dröjt nästan tre år sedan förra skivan "1989", vilket gör att fansen är extra nerviga.

"Kommer det en ny era eller har Taylor blivit hackad", skriver kontot Taylor Swift Now.



I maj i år orsakade Taylor Swift braskande rubriker då hon hållit sig borta från rampljuset i flera månader. Då rapporterade amerikanska medier att det var för kärlekens skull som popstjärnan höll sig borta.



LÄS MER: Därför höll stjärnan sig borta från rampljuset



Enligt uppgifter till E! Online har Taylor Swift nämligen blivit kär i den brittiska skådespelaren Joe Alwyn, 26. Hon ska ocksp ha hyrt en lägenhet i London för att kunna vara närmare honom.

För att hålla romansen så diskret som möjligt - till skillnad från det väldokumenterade och korta förhållandet med Tom Hiddleston - så ska Taylor Swift ha använt peruker och andra sätt för att klä ut sig när hon umgås med Joe Alwyn i England.
