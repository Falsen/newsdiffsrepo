Mel Gibson visar
upp sin förvandling
Nicole Gustafsson

"Dödligt vapen"-skådespelaren Mel Gibson, 61, visar upp sitt nya jag under inspelningen av amerikansk-kanadensiska action-thrillern "Dragged Across Concrete."

Mel Gibson spelar en äldre polis som har en "flyktig" yngre partner – en karaktär som spelas av skådespelaren Vince Vaughn, 47.

Det var inte länge sedan vi kunde se Mel Gibson i ett enormt skägg när han spelade i filmen "The Professor And The Madman." Inför sin nya filminspelning har skådespelaren bytt ut det burriga skägget mot en grå och bred mustasch.

LÄS MER: Mel Gibsons stora förvandling efter exilen



Det var inte länge sedan Mel Gibson inte syntes i Hollywood. Gibsons dipp i popularitet hade mycket att göra med de rasistiska och kvinnofientliga telefonmeddelanden som han spelade in till sin ex-flickvän, som sedan läckte till allmänheten.

Men sedan ett tag är skådespelaren och regissören tillbaka i rampljuset – efter tio års frånvaro.

Mel Gibson fick bland annat sex Oscarsnomineringar för sin film "Hacksaw Ridge." Då hade han ett burrigt skägg som han nu bytt ut mot en grå mustasch.

LÄS MER: Mel Gibsons beslut efter skandalen



61-åriga Mel Gibson blev nyligen pappa för nionde gången. Den här gången med flickvännen Rosalind Ross, 26, som han fick sonen Lars Gerard tillsammans med i januari i år.

Mel Gibson har sedan tidigare sju barn med ex-frun Robyn Moore. Han har även en dotter med förre detta flickvän Oksana Grigorieva.
