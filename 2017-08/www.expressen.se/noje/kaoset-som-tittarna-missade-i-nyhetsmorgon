Kaoset som tittarna
missade i Nyhetsmorgon
Kerstin Abrahamsson

Under lördagens sändning av "Nyhetsmorgon" blir det plötsligt teknikstrul i kontrollrummet.

Meteorolog Ulrika Andersson är redo att läsa upp vädret, men väderkartan är helt grön – och förvirring uppstår i studion.

"Ska jag gå ditåt? Ska jag följa med kameran?" undrar Ulrika Andersson i ett klipp som TV4 har lagt upp på Instagram där de berättar om händelsen bakom kulisserna.

LÄS MER: TV4-meteorologen får hjärnsläpp framför tv-kameran

"När väderkartan plötsligt blir helgrön!!!", skriver de i inlägget och hyllar Ulrika Andersson som hanterar allt med ett lugn.

"Vår underbara meteorolog @solgudinnan håller huvudet kallt trots teknikstrul inför TV4Nyheternas väderprognos."

Avsändaren till inlägget är kanalens programpresentatör Håkan Iwar, som i samma stund passade på att få en personlig väderkonsultation inför sin resa till Spanien i dagarna.



LÄS MER: Missen under väderpresentationen: "Hallå, eller?"

Det är inte första gången det går snett i sändning under väderprognosen för Ulrika Andersson. Tidigare i somras skämtade meteorologen om när kollegorna inte riktigt hängde med i sändningen.

I sändningen då kunde vi se hur hon inleder med oroväckande besked om tunga regnmoln i horisonten – men när hon sedan traskar bort till väderkartan följer kameran inte med.

"Kameran ska väl också hänga med", säger Andersson och skrattar vänligt utanför bild och fortsätter: "Hallå, eller?"

Bara kort efter den dråpliga vädermissen valde väderprofilen att dela med sig av klippet på Instagram med kommentaren: "Ja, så kan det gå när kontrollrummet verkar sova."
