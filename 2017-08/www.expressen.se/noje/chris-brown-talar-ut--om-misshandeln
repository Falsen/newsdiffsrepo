Chris Brown talar ut – om misshandeln
Emma Hjortman

2009 misshandlade Chris Brown, 26, sin dåvarande flickvän Rihanna, 28, brutalt.

I juni samma år dömdes han till 180 dagars samhällstjänst och fem års skyddstillsyn efter att ha erkänt misshandeln.

– Det var pinsamt, det var förödmjukande. Jag förlorade min bästa vän. Allt jag visste förändrades, förändrades över en natt och jag kunde inte kontrollera det, har Rihanna tidigare sagt hos Oprah.

Nu berättar Chris Brown om känslorna efter misshandeln, men han ber knappast om ursäkt, skriver TMZ.





LÄS MER: Rihanna svårt skadad av Chris Browns misshandel





I trailern till den kommande dokumentärfilmen, "Welcome to my life", som handlar om rapparens liv berättar Chris Brown att rapporteringen kring misshandeln gjorde att han övervägde att ta sitt liv.

– Jag kände mig som ett monster. Jag funderade på att begå självmord. Jag varken sov eller åt. Jag var bara hög, säger han enligt sajten.

I dokumentärfilmen, som ännu inte har ett premiärdatum, talar flera stora musiker om Browns talang.





LÄS MER: Skandalen som skakade galan - Chris Brown misstänkt





Rihanna har tidigare berättat om hur hon upplevde tiden efter händelsen. Hos Oprah Winfrey berättade stjärnan 2012 att hennes fokus låg på Chris Browns välbefinnande.

– Hur arg jag än var - arg, sårad och sviken - så kände jag att han gjorde det misstaget eftersom han behövde hjälp. Och vem skulle hjälpa honom?

– Ingen skulle säga att han behövde hjälp, alla skulle säga att han var ett monster. Jag var mest bekymrad över honom.





Följ Expressen Nöje på Facebook - där kan du kommentera och diskutera våra artiklar.
