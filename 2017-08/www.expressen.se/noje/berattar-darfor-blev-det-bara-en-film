Berättar: Därför blev det bara en film
Eric Emanuelsson

"Varning för Jönssonligan" är den första i alla Jönssonligan-filmerna.

Den hade premiär 1981 och har sedan dess visats otaliga gånger på tv. Gösta Ekman gör rollen som Charles-Ingvar "Sickan" Jönsson, tillsammans med Ulf Brunnberg i rollen som Ragnar Vanheden och Nils Brandt som Rocky.

Siw Malmkvist spelar Rockys fru – men är bara med i den första filmen.



LÄS MER: Så gick det sen för alla i Jönssonligan



– Nils Brandt var ju bara med i en film till, och då tog de väl bort mig med. Eftersom jag var hans fru i filmen, säger Siw Malmkvist.

Nu berättar skådespelerskan också varför hon tror att just "Varning för Jönssonligan" blev så populär.

– Det var väl för att det var den första, som den blev så populär. Jag kommer faktiskt inte ihåg storyn längre, men jag tyckte att filmen var jätterolig.

Siw Malmkvist minns tillbaka på en sen när Gösta Ekman pratar bebisspråk med en sko – och hon berättar att det var svårt att hålla sig för skratt under inspelningen.

– Jag kan knappt kolla på det i dag heller, säger hon.



LÄS MER: Här återförenas Jönssonligan på scenen



Siw Malmqvist fick också testa på karate under inspelning – en scen som sedan kom med i filmen.

– Jag hade ingen aning om vad karate var. Jag hade sett hur man ska slänga upp benet, men det gick ju bra ändå, säger hon.





Följ Expressen Nöje på Facebook - där kan du kommentera och diskutera våra artiklar.
