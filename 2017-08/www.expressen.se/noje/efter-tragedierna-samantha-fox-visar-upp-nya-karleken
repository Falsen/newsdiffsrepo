Efter tragedierna – Samantha
Fox visar upp nya kärleken
Emilia Hedman

Samantha Fox, 51, slog igenom som lättklädd modell och artist på 1980-talet.

Som 16-åring poserade hon topless på sidan 3 i tidningen Sun, och så sent som 2008 utsågs hon till "Alla tiders sidan 3-flicka" av tidningens läsare.

Karriären fortsatte på scenen – låten "Touch me (I want your body)" blev en världshit 1986.



LÄS MER: Fox om bråket: "Killen fick sy sex stygn"



Därefter har hon setts i reklam och i olika tv-sammanhang.

Privat har det varit turbulent. Samatha Fox hade en affär med Kiss-gitarristen Paul Stanley innan det 1999 avslöjades att hennes flickvän var Cris Bonacci, gitarrist i rockbandet Girlschool.

2003 berättade Samantha Fox om förhållandet med sin manager Myra Stratton.

– Jag har legat med andra kvinnor, men jag har inte varit förälskad före Myra Stratton. Folk säger att jag är gay… jag vet inte vad jag är. Det enda jag vet är att jag älskar Myra. Jag älskar henne fullständigt och vill dela resten av mitt liv med henne, sa Samantha Fox då.

Så det dock inte.

2015 dog den 60-åriga Myra Stratton efter två års kamp mot bröstcancer, och livskamraten var förstås förkrossad.

I en intervju med "This morning", som Hello Magazine återger, berättade Samantha Fox upp om sorgen.

– Det har varit några svåra år för mig, sa hon i intervjun.

Nu har Samantha Fox hittat kärleken igen. Redan förra året meddelade hon i tv-programmet "Big brother" att hon hade en ny flickvän.

Det är den norska tvåbarnsmamman Linda Olsen, 43, som vunnit artistens hjärta, och nu visar de öppet sin kärlek tillsammans.



LÄS MER: Samantha Fox första ord om sorgen efter partnern



Samantha Fox pendlar regelbundet från London till flickvännen i Hvaler i sydöstra Norge.

– Jag stormtrivs där, jag kan sitta på verandan i timmar och se ut över havet, det är mycket svårare att finna ro hemma i London, berättar hon i norska Se og Hør.

Hon berättar att hon skrivit en självbiografi under sin tid i Norge.

– Förhoppningsvis flyttar Linda till mig, säger hon till Se og Hør.
