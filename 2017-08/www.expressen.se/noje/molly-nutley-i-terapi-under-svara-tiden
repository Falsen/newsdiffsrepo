Molly Nutley i terapi
under svåra tiden
Kerstin Abrahamsson

Skådespelaren Molly Nutley är engagerad i musikalen ”Det syns inte”, en muskal om psykisk ohälsa som har premiär i höst.

I Nyhetsmorgon berättar skådespelaren som är dotter till Helena Bergströms och Colin Nutley om sin egen uppväxt då hon i perioder mådde så dåligt att hon tvingades söka hjälp.

– När jag gick i skolan så hade jag jätteproblem med att må dåligt. Men jag fattade inte vad det var och blev jätterädd och trodde att jag var deprimerad. Men nu, när jag är 22 år och som jag tycker det för sent att få veta, men jag har jätteproblem med pms och det pratar man inte om överhuvudtaget i skolan, berättar hon i Nyhetsmorgon för Anders Pihlblad.

LÄS MER: SVT-profilen är Molly Nutleys nya kärlek

För att ta sig igenom de svåra perioderna sökte hon hjälp hos en psykolog.

– Jag började gå hos en psykolog. För jag hade lyxen att ha människor runtomkring mig som pushade mig att göra det. Och det var jobbigt för det fanns en skam i mig att man fick en slags stämpel. Men i dag kan jag säga att den bästa trenden som har funnits är då det blev trendigt att gå till en psykolog, säger hon i programmet.

Tillsammans med sångerskan Annika Herlitz är hon engagerad i musikalen ”Det syns inte”, en musikal om psykisk ohälsa hos kvinnor – något som det borde pratas mer om enligt artisten och skådespelaren.

– Det är det bästa är att bara få prata. För då blir det inte så läskigt att må dåligt. För alla mår dåligt hela tiden. Man går i perioder och faser. Det farliga är när man inte pratar om det för det är då man känner sig ensam och osedd. Och då funkar ingenting, säger Molly Nutley.

LÄS MER: Helena Bergströms oro för dottern Molly Nutley
