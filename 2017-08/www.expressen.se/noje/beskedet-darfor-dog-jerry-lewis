Tisdag 22 augusti 2017
Beskedet: Därför
dog Jerry Lewis
Jenny Tillgren

Jerry Lewis, den legendariske men också kontroversiella komikern, dog på söndagen i sitt hem.

Han somnade in fridfullt, omgiven i sitt hem i Las Vegas. Han blev 91 år.

LÄS MER: Legendariska komikern Jerry Lewis är död

Nu är dödsorsaken fastställd. Enligt TMZ ska den legendariske komikern ha dött av en hjärtsjukdom. Jerry Lewis dog av en kranskärlssjukdom, där hjärtat inte längre kan pumpa tillräckligt med blod till resten av kroppen.

Enligt sajten ska ingen obduktion göras på stjärnan eftersom Lewis fick läkarvård vid tillfället för sin död.

Jerry Lewis föddes in i nöjesbranschen där båda hans föräldrar var verksamma och redan som femåring började han uppträda på scen. Jerry Lewis hoppade av skolan och var vid 18 års ålder en erfaren komiker.

Jerry Lewis har också varit aktiv som skådespelare på egen hand. Bland annat regisserade han och spelade huvudrollen i "The nutty professor" från 1963. Filmen, som i Sverige fick titeln "Dr Jäkel och Mr Hyde", var en parodi på den klassiska boken.

"The nutty professor" fick två uppföljare med Eddie Murphy i huvudrollen. Båda producerades av Jerry Lewis.'

LÄS MER: Jerry Lewis film i Sverige fick aldrig någon premiär

Men Jerry Lewis var också kontroversiell. 2007 tvingades han be om ursäkt efter en häcklande kommentar om homosexuella. Jerry Lewis kritiserades också för sina rasistiska skämt som han fortsatte med livet ut.

Jerry Lewis lämnar efter sig sin andra fru SanDee Pitnick, som han adopterade en dotter tillsammans med.
