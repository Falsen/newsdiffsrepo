Richard och Denise ett par efter "Robinson"
Mathilda Olausson

I "Robinson - love edition" skickas 18 singlar till en öde ö där de tävlar i lag och bor under tuffa förhållanden, och tillgången till mat är begränsad.

– Det är klart att det händer grejer och uppstår känslor. Men alla som vill se det här programmet kan se det utan att skämmas. Det kommer inte att vara grovt språk, könsdelar och guppande täcken. Det kommer inte att vara spritfester och orgier på stranden, har programledaren Linda Lindorff tidigare sagt.



LÄS MER: Linda Lindorffs sexbesked om nya "Robinson".

Trots det tuffa levernet har deltagarna Richard Lundström, 29, och Denice Andrée, 26, nu hittat kärleken efter dokusåpan, skriver programledaren Linda Lindorff på sin blogg.

– Ja, vi är kära! Richard är en underbar person som får mig att må bra och som gör mig glad, säger Denice Andrée.

Richard Lundström tycker inte att tv-rutan har fått fram hela Denice Andrées personlighet.

– Hon är helt jävla awesome, jag har aldrig träffat en snällare och mysigare människa. Tv-rutan gör verkligen inte hennes insida någon rättvisa ... Lilla Paktdrottningen ... Det känns väldigt bra att ha henne i mitt liv, säger Richard Lundström.



LÄS MER: "Robinson"-deltagarna rasar i vikt på paradisö.



Efter inspelningen av "Robinson - love edition" fortsatte Richard Lundström och Denice Andrée att umgås som vänner.

– Denna vänskap växte sedan till någonting mer och det var nog inte en av oss som tog ett initiativ utan det föll sig naturligt, säger Denice Andrée.

Hon hoppas även att Richard Lundström är mannen i hennes liv.

– Vi har många sidor som kompletterar varandra så hoppet finns från min sida, säger hon.

"Robinson - love edition" sänds tisdag till torsdag 21.00 i Kanal 7.





Följ Expressen Nöje på Facebook - där kan du kommentera och diskutera våra artiklar.
