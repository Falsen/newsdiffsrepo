Kikki Danielsson: "Jag
hade panikångest"
Michael Töpffer

Artisten Kikki Danielsson, 65, är en av Sveriges mest folkkära sångerskor. Under sin långa karriär har hon också varit öppen med framgångens baksida - och hur hon har kämpat mot alkoholism.

Sedan några år lever hon nyktert.

I samband med att hon under söndagen intervjuades av Lotta Bromé i P4 Extra, fick hon frågar om hur det går i kampen att inte dricka.

– Det går jättebra. Just nu är det helt stopp, säger Kikki Danielsson.



LÄS MER: Kikki valdes bort från "Så mycket bättre" 2010

Hon berättar vad det var som fick henne att ta steget att sluta med alkohol.

– Jag hade panikångest som jag försökte bedöva med vin, men det blev sju resor värre så jag tvärslutade, säger hon, och berättar om hur hon då mådde:

– Det var jobbigt att inte ha något alls att bedöva sig med, men jag redde ut den stormen. Och för varje vecka som går märker jag att det poppar upp vinster överallt.

Hon har sett flera fördelar med livet sedan hon blev nykter.

– Tänk bara vilken frihet, att kunna sätta sig i bilen utan att titta på klockan och tänka "när drack jag senast?". Och vid storhelgerna kan jag bara sitta och småle när jag ser köerna på parkeringsplatserna utanför Systembolaget, säger hon.

När han hamnar på tillställningar där det serveras alkohol dricker hon i stället juice.

Kikki Danielsson berättar också i programmet att hon gett upp hoppet om att hitta en ny livskamrat efter skilsmässan från maken 2003.

– Kärleken? Ja, där har jag gjort mitt, säger hon.

Kikki Danielsson berättar att hon inte längre litar på de män hon möter.

– Ja men herregud, jag litar inte på folk, för jag vet ju aldrig om de är kära i mig eller i sångerskan Kikki Danielsson. Jag kanske inte är lika intressant om jag är Ann-Kristin, och då skiter jag i det, förklarar hon.

Strax innan sommaren drabbades Kikki Danielsson av sorg, då hennes katt Alla dog.

"Det gör SÅ ONT. Det blir jobbigt att komma hem", skrev hon på Twitter, och berättade att katten blev påkörd av en bil.



LÄS MER: Därför vägrar Kikki sjunga dansband



Då fick hon mycket stöd av sina följare.

"Så fruktansvärt tråkigt! Sänder dig varma tankar! Stor kram", skrev en av dem.

"Vidrigt! Jag hade konkret sorg i 2 veckor när det hände mig. Riktig sorg! Beklagar verkligen!", skrev en annan.
