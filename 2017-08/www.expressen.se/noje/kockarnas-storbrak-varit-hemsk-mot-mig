Tisdag 22 augusti 2017
Kockarnas storbråk:
"Varit hemsk mot mig"
Nicole Gustafsson

Det är inget nytt att kändiskockarna Jamie Oliver, 42, och Gordon Ramsay, 50, inte drar jämt. De brittiska tv-kockarna har öppet bråkat med varandra under årens lopp.

I en intervju med OK! Magazine berättar Jamie Oliver hur Gordon Ramsay "slitit honom i stycken."

– För några månader sedan hade Gordon ett nattprogram på ITV där han slet mig i stycken varje dag. Mina vänner och till och med pressen försvarade mig och menade att det Ramsay sa var över gränsen för skämt. Men jag tyckte det var roligt, säger Jamie Oliver.



Samtidigt så berättar han att Gordon Ramsay har betett sig illa mot honom under årens lopp.

– Gordon har varit ganska hemsk mot mig under årens lopp och jag brukade bita tillbaka. Nu håller jag tyst och bara tar det, säger Jamie Oliver.

LÄS MER: Ramsay och Jamie Oliver i stort bråk



De bägge kockarna har under åren haft flera tusentals tittare som följt dem under deras olika matlagningsprogram.

Men trots att bägge har stora publiker så slåss de fortfarande om vem som egentligen är originalet – något Jamie Oliver klargör i sin intervju med OK! Magazine.

– Vi har inga problem med varandra. Det är faktiskt så att vi bägge har haft turen att fortfarande arbeta i branschen efter 20 år – men trots allt är jag originalet, ursprungligen, med några år, säger Jamie Oliver.



LÄS MER: TV-kocken Jamie Oliver om sin irritation mot veganer
