Terry Gill från 'Doktorn kan komma' har dött
Linda-Marie Nilsson

Terry Gill har medverkat i många tv-serier, men är kanske mest känd i Sverige för sin roll i långköraren "Doktorn kan komma". Han har också medverkat i filmen "Crocodile Dundee" och i tv-serier som "Prisoner" och "Homicide".

2014 fick Terry Gill diagnosen lungcancer och drabbades samma år också av en stroke. Skådespelaren lämnar efter sig frun Carole Ann Gill, som för tidningen Fairfax berättar att hon var oförberedd på det snabba förloppet.

– För en man som var så otroligt rolig och utåtriktad och alla andra saker som gjorde honom så speciell, så var det en chock, säger hon enligt The Australian.

Också produktionsbolaget bakom "Doktorn kan komma" uttrycker nu sin sorg.

– Vi är djupt sorgsna över att höra om Terry Gills bortgång. Han var en älskad medarbetare. Våra kondoleanser går till Carole Ann och hans familj och vänner. Han kommer att vara saknad av oss och fansen, skriver de i ett pressmeddelande.

Också kanalen som visade tv-serien, The Nine Network, har släppt ett uttalande:

– Vi är djupt sorgsna över att ha förlorat Terry Gill. Han var en älskad medlem av Nine-familjen, som skådespelare i "Division 4" och "Doktorn kan komma". Vi skickar våra ärligaste kondoleanser till Carole Ann och hans familj och vänner. Han kommer vara djupt saknad av oss på Channel Nine, och av mängder av fans runtom i Australien.





Följ Expressen Nöje på Facebook - där kan du kommentera och diskutera våra artiklar.
