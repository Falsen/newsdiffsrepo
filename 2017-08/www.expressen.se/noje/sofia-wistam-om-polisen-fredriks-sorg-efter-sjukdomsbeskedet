Sofia Wistam om polisen Fredriks
sorg – efter sjukdomsbeskedet
Dante Thomsen

En dag 2010 skulle Fredrik, då 33 år gammal, sätta på vattenkranen när han märkte att handen inte fungerade som den skulle.

Han sökte vård - och fick besked att han drabbats av Parkinsons, en kronisk, neurologisk sjukdom som oftast drabbar betydligt äldre personer. Att drabbas som 30-åring är extremt ovanligt.

I samma veva köpte Fredrik och hustrun Michaela ett hus i renoveringsbehov i Linköping. Fredriks tillstånd förvärrades dock snabbt vilket gjort att renoveringen stannat av.



LÄS MER: Engla, 7, dog i en tragisk olycka



Nu får han och familjen hjälp av Sofia Wistam, Johnnie Krigström och Mattias Särnholm i "Sofias änglar" på Kanal 5.

– Fredrik hade stora visioner med huset som han inte kan förverkliga kan han inte göra nu. Det måste vara jättestressande och stress är inte alls bra när man har den här sjukdomen, säger Sofia Wistam i programmet.

När "Sofias änglar" kommer till huset blir det för mycket för Fredrik.

– Oj, säger han innan han tar sig för ansiktet och börjar gråta.

– Jag tror inte jag fattar när jag såg Sofia. Det var som en stor sten som släppte. "Gud, nu så händer det", säger Michaela i programmet.

I dag är Fredrik, som är sjukskriven, så dålig att han har svårt att gå och inte längre klarar att ta hand om parets två små döttrar.

I "Sofias änglar" berättar Sofia Wistam om hans sorg.

– Fredriks sjukdom påverkar hela familjen och när han är som sämst kan han knappt klä på sig själv, säger hon.



LÄS MER: Yvonnes ex tände eld på henne och sonen



I programmet berättar Fredrik också hur det gick till när han märkte att han var sjuk.

– Det var på en julfest. Jag gick på toaletten och skulle tvätta händerna. Jag försökte vrida på kranen, men det hände ingenting. Händerna lydde mig inte överhuvudtaget, jag kunde inte sätta på kranen. Så jag fick panik, säger han i ”Sofias änglar” och fortsätter:

– När jag är som sämst kan jag inte ens öppna en låda.

Men nu får alltså familjen hjälp av "Sofias änglar".

– Vi vet att er situation just nu är jättejobbig, och vi vill göra det som vi kan för att hjälpa till, säger Sofia Wistam i programmet.

"Sofias änglar" sänds måndagar 20:00 i Kanal 5.
