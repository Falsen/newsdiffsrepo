PR-drottningens lyxiga
resa efter drömbröllopet
Aino Oxblod

Michael Wolf, 53, tidigare vd för Swedbank, och Lili Assefa, 41, PR-profil som jobbar med bland annat Melodifestivalen, gifte sig på lördagen i Visby.

Efter det kändistäta bröllopet på Gotland väljer det nygifta paret nu att flyga från Sverige, och i stället ta en lyxig resa till Japan.

"Mot Japan" skriver Lili Assefa på sin Instagram story, till en bild där hon och maken Michael Wolf sitter bredvid varandra i lyxiga flygplanssäten och dricker champagne.



LÄS MER: Festen på det stora kändisbröllopet mellan Lili Assefa och Michael Wolf





LÄS MER: Lili Assefa och Michael Wolf planerar bröllop



Resan till Japan är parets smekmånad, skriver Stoppa Pressarna, som också menar att Assefa och Wolf mellanlandade i Stockholm mellan bröllopet och smekmånaden.

Parets bröllop i Visby kan vara årets mest kändistäta tillställning, med högprofilerade gäster som tidigare statsministern Fredrik Reinfeldt med nya kärleken Roberta Alenius. Lili Assefas vän och radioprofilen Laila Bagge var toastmaster på det påkostade bröllopet, och artisten Anders "Moneybrother" Westin sjöng under bröllopsceremonin.

Andra gäster som var på plats under det två dagar långa firandet på Gotland var it-entreprenören Johan Staël von Holstein, författaren Kjell A Nordström, schlagergeneralen Christer Björkman, pr-strategen Per Schlingmann, hockeyspelaren Mats Sundin och tv-personligheten Per Sinding-Larsen. Också artisten Jason "Timbuktu" Diakité var på bröllopet för att fira paret.
