Helenas kärleksoffer
för Zlatan Ibrahimovic
Dante Thomsen

Drömmen om Milano kan komma att krossas för Helena Seger.

Mycket tyder på att det inte blir någon flytt till den italienska modehuvudstaden för henne och livskamraten Zlatan Ibrahimovic.

– Helena älskade att bo fem år i Milano, säger en insatt fotbollsexpert.

Zlatan Ibrahimovics livskamrat Helena Seger är känd för sitt stora modeintresse .

Redan som 13-åring jobbade hon extra i klädbutiken Gul & Blå, och tiden i Malmö beskrevs hon som en modeikon med favoritmärken som Dolce & Gabbana och Gucci. 2011 blev hon utnämnd till "Sveriges bäst klädda kvinna" av tidningen Elle, och under familjens år i Milano sågs hon ofta på modevisningar.

Zlatan Ibrahimovic är fortfarande mycket populär i staden.

– Efter svenskarna är det nog Milan-supportrarna som älskar honom mest, säger fotbollsexperten Tancredi Palmeri.

– Helena älskade att bo fem år i Milano, sju år totalt i Italien, säger han också.

Så det är ingen vild gissning att Helena Seger gärna flyttar tillbaka till Milano.



LÄS MER: Sanningen om superparet – så styrs Zlatan av Helena



I nuläget finns det dock flera saker som talar för att Zlatan Ibrahimovic stannar i Manchester United, och att Helena Seger därmed tvingas offra sin dröm om att flytta tillbaka till Italien.

Den ansedda brittiska tidningen The Guardian skrev nyligen att Zlatan bestämt sig för att stanna i den nordengelska staden.

Tränaren José Mourinho har kryptiskt uttalat om svenskens framtid, som varit oviss sedan den svåra skadan i april.

– Han kanske stannar hos oss. Han har inget kontrakt, men han står fortfarande Manchester nära, sa Mourinho.

Tillvaron med Zlatan har förstås inneburit ett liv i lyx för Helena Seger, men har också inneburit att hennes egen karriär hamnat i skymundan. Som ung finansierade hon studierna genom jobb inom bar och restaurang, och det hårda arbetet resulterade snart i chefsjobb för Malaco leaf, Swedish Match och Fly Me.



LÄS MER: Helena Seger: "Det är sant, det som Zlatan skriver om mig"



Helena Seger har i svenska Elle berättat om sin irritation över bilden av henne:

– Det har varit jobbigt att ingen förstått att det inte är några älskare eller pappas pengar, utan jag som jobbat hårt för mina mål. Jag är ingen fotbollsfru som har vunnit en skönhetstävling. Jag känner mig faktiskt frustrerad över att jag inte fått cred för det jag gjort, sa hon i magasinet.
