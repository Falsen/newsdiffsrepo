Ellen Bergström fick svårigheter att prata
Emma Malmlöf

Väl hemma efter en rörig inspelning föll "Kändishoppet"-profilen och Instagram-stjärnan ihop på golvet. Hon förstod snart att den tablett hon tagit för att piggna till på morgonen inte var en vanlig koffeintablett.

I stället hade hon av misstag fått i sig en av sina bekantas narkotikaklassade och starkt lugnande tabletter.

– Jag var ju helt bombsäker på att det var en koffeintablett, så jag trodde jag ätit för lite frukost. Jag förstod inte i själva nuet att jag var så borta som jag var, jag försökte ju med all min kraft försöka verka normal, säger Ellen Bergström.

I sin blogg skriver Bergström om vad som hänt.

"Det är alltså JAG som lagt två andra tabletter i koffeinburken. Jag har alltså indirekt "drogat" mig själv. Hur jävla dum får man va!?".

Efter att ha rådgjort med sjukvårdsupplysningen sov Bergström sedan under konstant uppsyn i flera timmar.

Dagen efter gjorde biverkningarna led profilen både av yrsel och illamående.

"Under hela dagen har jag varit arg och irriterad helt utan anledning, på smågrejer. Den glada spralliga Ellen var som bortblåst", skrev Bergaström på sin blogg på torsdagen.

Nu tycks dock kroppen ha återhämtat sig.

– Idag mår jag bra, känner mig bara lite extra känslosam, säger Bergström.





Följ Expressen Nöje på Facebook - där kan du kommentera och diskutera våra artiklar.
