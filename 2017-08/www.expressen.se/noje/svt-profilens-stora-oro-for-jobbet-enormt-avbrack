SVT-profilens stora oro för
jobbet: "Enormt avbräck"
Michael Töpffer

SVT:s långkörare "Vem vet mest?" har sänts i över 1 500 program sedan 2008 och har blivit en fast punkt i många tittares vardag.

Programmet lockar runt en halv miljon tittare per avsnitt och har en mycket trogen publik.



LÄS MER: Rickard Olssons ilska mot SVT– kräver svar



Men nu ska programmet göras om. När programmet spelas in våren 2018 för visning följande höst, ska det i stället för att som nu visas fem dagar i veckan bli ett program som bara sänds på lördagar, men då bli 15 minuter längre.

Programledaren Rickard Olsson är inte anställd av SVT, utan en extern frilansmedarbetare som jobbar enligt korta kontrakt. För honom innebär förändring ett dråpslag - inte minst ekonomiskt.

– Jag är inte jätteorolig men det är klart att det är ett enormt avbräck. Det är som att arbetsgivaren säger att du ska gå från heltid till halvtid, förklarar han.

Han berättar att han fått erbjudande men ännu inte tackat jag till att leda det nya programformatet.

– Jag tog semester, det var för många frågetecken i luften, säger han.

Han är kritiskt till bristen på dialog med SVT - och menar att företaget saknar en personalpolicy för programledarna, som ofta är frilansande medarbetare.

– Vad gäller programledarpolicy så finns ingen. Jag har efterfrågat det i flera år, faktiskt men inte fått något svar, säger han och drar en parallell till konkurrerande bolag:

– Om man jämför med TV4 så är de som en familj, ”vi ska hänga ihop”. Man träffar sina programledare några gånger per år. Det där har jag aldrig gjort, berättar Rickard Olsson.

Han tror att förklaringen är att TV4 är ett privat bolag som är beroende av intäkter från marknaden, medan SVT lugnt kan luta sig tillbaka i förvissning om att licenspengar trillar in per automatik.



LÄS MER: Rickard Olsson om sin tvekan att gifta sig



– Det finns ett visst företagsklimat när ett företag inte tjänar pengar. När ett företag tjänar pengar är man väldigt mån om sina ambassadörer och hålla dem nära, säger han, och utvecklar:

– SVT har bara utgifter. Då spelar de här ambassadörerna inte så stor roll. Det är inte att anklaga någon. Det handlar om företagskultur.

Du är en mycket etablerad programledare med en tydlig förankring till SVT, borde inte företaget måna mer om dig?

– Om jag hade varit SVT så hade jag gjort det. Men jag är inte SVT, säger Rikard Olsson
