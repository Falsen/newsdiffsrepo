16-åringen sjöng sig rakt
in i "Idol"-juryns hjärtan
Nicole Gustafsson

Från Jönköping till Göteborg. Tv-programmet "Idol" är på jakt efter nya stjärnor och i det tredje avsnittet hittade de någon som strålade extra mycket.

Det blev den 16-åriga Oliva Spicer som sjung rakt in i juryns hjärta. Med sig till audition hade hon sin pappa Terry.

– Eftersom han inte blev så pushad när han var liten, så pushar han mig väldigt mycket, säger Oliva Spicer strax innan hon klev in för att sjunga Ed Sheerans låt "Castle on the hill."

Så fort "Idol"-juryn skymtar Oliva Spicer syns förväntningarna i deras ögon – något som Oliva Spicer också levde upp till.

– Vilken uppenbarelse du är! är Kishti Tomitas första ord när hon ser Olivia.



LÄS MER: Kaoset med Idol-juryn i direktsändning



Till juryn berättar Oliva Spicer mer om sitt musikintresse – om hur hon började med musik tack vare sin pappa.

Efter sitt framförande bryter jurymedlemmen Alexander Kronlund tystnaden genom att uppmana alla att samla sig.



LÄS MER: Kishti Tomita om sin dolda sjukdom



Nikki Amini tar sedan ton.

– Olivia, så här är det – det här kallas för en fullpott. Från sekunden du klev in här i audition-rummet, allt verkligen föll på plats. Det är därför jag sitter här, det är det här jag väntat på, säger Amini.

Kishti Tomita frågar sedan Olivia Spicer om de kan få träffa hennes inspiration – pappa Terry. När han kliver in i rummet med juryn ger han sin dotter en kram. Han får även äran att dela ut guldbiljetten till henne.
