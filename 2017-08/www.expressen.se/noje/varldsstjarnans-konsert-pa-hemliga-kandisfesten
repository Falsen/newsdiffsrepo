Världsstjärnans konsert på hemliga kändisfesten
Nicole Gustafsson

I slutet på september fyller affärsdrottningen Cristina Stenbeck, dotter till den framlidne mediemogulen Jan Stenbeck, 40 år. Men redan förra helgen överraskade Stenbeck sina vänner och bekanta med hemlig födelsedagsfest.

Enligt Svensk Damtidning, som var på plats på ön när firande pågick för fullt, stod 250 personer på den exklusiva gästlistan.

Bland annat fanns flera kungligheter på plats för att fira Stenbeck. Kronprinsessan Victoria, prins Daniel, prinsessan Madeleine och Chris O'Neill fanns närvarande.

Även den förre finansministern Anders Borg var på festen tillsammans med sin fästmö Dominika Peczynski.



LÄS MER: Cristina Stenbeck mamma igen – höll sin son hemlig



Nu avslöjar även Svensk Damtidning att en annan välkänd svensk fanns på plats på Cristina Stenbecks 40-årsfirande – nämligen världsstjärnan Steve Angello uppträdde.

Angello ska bland annat ha spelat två singlar från sitt nya album som kommer senare i höst.

– Det var en riktigt rolig fest och folk dansade vilt, säger en av gästerna till Svensk Damtidning.



LÄS MER: Så lyckades Cristina Stenbeck dölja sin graviditet





Förutom Steve Angello, kungligheter och före detta politiker var även H&M-familjen och kronprinsessans vän Caroline Nilsson, tidigare Kreuger, på festen enligt Svensk damtidning.

Även Cristina Stenbecks syskon deltog i firandet – inklusive den halvbroder Jan Stenbeck fick utanför äktenskapet.
