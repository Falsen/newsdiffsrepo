Roberts desperata drag
för att rädda äktenskapet
Anton Nilsson

Julia Roberts försöker enligt uppgiftslämnaren använda sina miljoner till att rädda äktenskapet.

Rykten gör gällande att förhållandet knakar mellan Roberts – världens åttonde bäst betalda skådespelerska förra året – och Danny Moder, som jobbar som filmfotograf.

Paret gifte sig 2002 och har de tolvåriga tvillingarna Hazel och Phinnaeus tillsammans, samt sonen Henry, 10.

Paret ska enligt magasinet ofta bråka om Moders resor, samt Roberts "kontrollerande beteende" och deras skilda syn på barnuppfostran.

Moder, 48, ska sedan förra året ha börjat spendera mer tid ifrån familjen, bland annat i en miljondollarvilla tvärs över gatan från parets hus i Malibu i Kalifornien.

Grannhuset köpte Roberts, 49, för att ha plats för anställda och släktingar, men har blivit makens fristad under parets bråk, enligt In Touch Weekly.

I och med det nya inköpet – en tomt med privat strand som Roberts betalade nästan 4 miljoner dollar för tidigare under sommaren – hoppas Roberts att maken ska bli lyckligare och vara hemma mer, enligt magasinet.

– Hon hoppas att inköpet av den dyraste surfstugan i Malibu ska förbättra hennes äktenskap, genom att hålla Danny hemma från långa surfresor, säger uppgiftslämnaren till In Touch Weekly.

Julia Roberts är en av Hollywoods mest framgångsrika skådespelare och vann år 2000 en Oscar för rollen som Erin Brockovich i filmen med samma namn.
