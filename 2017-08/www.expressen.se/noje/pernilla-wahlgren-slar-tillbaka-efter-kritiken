Pernilla Wahlgren slår
tillbaka efter kritiken
Aino Oxblod

Familjen Wahlgren-Ingrosso har en förkärlek till Spanien. Sedan Emilio Ingrosso flyttade till Mallorca spenderar hans barn Benjamin Ingrosso och Bianca Ingrosso mycket tid på den spanska ön - och nu har också mamma Pernilla Wahlgren fallit för landet. På sociala medier meddelar Pernilla Wahlgren att hon nu har investerat i ett semesterhus i spanska Marbella. Pernilla Wahlgren och Bianca Ingrosso spenderar lite tid i Spanien nu, dels för att spela in "Wahlgrens värld", men också för att köpa hus.

"Vi är ju här för att leta efter ett hus att köpa då mamma har förälskat sig i Marbella och vill gärna ha ett semesterhus här, ingen är lyckligare än jag” skrev Bianca Ingrosso i ett inlägg på sin blogg, för att lite senare bekräfta att de köpt ett hus.



LÄS MER: Pernillas lyxköp – nya huset utomlands



Men husköpet sticker i ögonen hos en del fans, som tycker att Pernilla Wahlgren skämmer bort sin familj, och lever i en lyxbubbla.

”Undrar om dina egna barn ens är tacksamma av allt de får serverat eller om de bara tar det för givet. Det var inte så längesedan du reste till ett flyktingläger och du gick runt med tårar i ögonen. Tänker du någongång på alla dessa barn du mötte när du sitter där och dricker ditt bubbel med en ocean View?” skriver en person i kommentarsfältet på Pernilla Wahlgrens blogg.



LÄS MER: Wahlgrens ord om relationen till Emilio



Men artisten låter inte kritiken gå obesvarad, utan försvarar i stället sitt beslut - och berättar hur mycket hon skänker till välgörenhet.

"Jag skänker pengar varje månad. De andra pengarna som jag reser för och unnar mig god mat och ”lyx” som du säger – har jag jobbat hårt för! Jag har försörjt mina stora barn själv i alla år och unnar mig nu när dom är stora och självförsörjande. Det skäms jag inte för. Man kan bry sig om dom som har det svårt och samtidigt bry sig om sig själv också." svarar Pernilla Wahlgren
