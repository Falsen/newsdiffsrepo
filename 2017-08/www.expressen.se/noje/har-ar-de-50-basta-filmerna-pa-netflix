Här är de 50 bästa filmerna på Netflix
Mattias Bergqvist

”Indiana Jones och jakten på den försvunna skatten”



I Netflix utbud i Sverige hittas alla fyra Indiana Jones-filmer - ”De fördömdas tempel” (3 getingar), ”Det sista korståget” (3 getingar) och ”Kristalldödskallen” (1 geting) - men det är fortfarande den första som står ut som en klar vinnare i kvartetten. Aldrig har Harrison Ford varit så vital och allvarligt humoristiskt som i ”India Jones och jakten på den försvunna skatten”.



”Forrest Gump”



”Forrest Gump” hade en budget på 55 miljoner dollar. Intäkterna världen över beräknas landa på drygt 677 miljoner dollar och dessutom regnade det priser över ”Forrest Gump” på diverse galor efter att filmen släpptes 1994. Robert Zemeckis film med Tom Hanks i huvudrollen är självklart fortfarande en klassiker.





”Trollkarlen från Oz”



”Over the rainbow” - låten som specialskrevs för Judy Garland och ”Trollkarlen från Oz” - vann en Oscar för bästa originalsång, men annars stod den här musikalen utan prestigepriser. Dels för att ”Borta med vinden” släpptes samma år och dels för att det är musikal. Icke desto mindre är den kanon.



”Stand by me”



När Rob Reiner gör film av Stephen Kings novell ”Höstgärning” är det den bästa filmatiseringen av Kings böcker hittills. Med ”Stand by me” blir också filmens huvudkvartett - Will Wheaton, Jerry O'Connell, Corey Feldman och River Phoenix - odödliga, trots allt skräp det gjort efteråt.



Bästa filmerna på Netflix



”Dr. Strangelove”



Regissören Stanley Kubrick och skådespelaren Peter Sellers är naturligtvis en match made in heaven och ”Dr Strangelove eller: Hur jag slutade ängslas och lärde mig älska bomben” är brinnande aktuell även i dag.



”Taxi Driver”



Martin Scorsese och Robert De Niro. Mer än så behöver man inte veta.



”Clockwork Orange”



Stanley Kubrick igen i filmen där huvudpersonen Alex lever för ”våldtäkt, ultravåld och Beethoven”. Att se om ”Clockwork Orange” i dag är lika omskakade som första gången, speciellt när funderingarna kring fri vilja och inskränkningarna i dessa dunsar runt i skallen.







”Livet är underbart”



Det är skralt med filmklassiker från 40-talet och 50-talet i Netflix utbud. Lyckligtvis går det att hitta Frank Capras mästerverk ”Livet är underbart” med James Stewart i huvudrollen.



”Ben-hur”



William Wylers episka film med Charlton Heston i huvudrollen. Vann 11 Oscarstatyetter och tar med sig igenom de 224 minuterna som filmen klockar in på blir man rikligt belönad, trots att det gör en aning ont i kroppen att sitta still så länge.



”The Mission”



Vann Guldpalmen i Cannes 1986 och även om man inte klarar av filmens handling med Robert De Niro och Jeremy Irons i hvudrollerna är det värt att se ”The Mission” enkom för Ennio Morricones vackra musik.



”Cleopatra”



Justerar man för inflation är ”Cleopatra” från 1963 fortfarande en av världens dyraste filmer. Elizabeth Taylor, Richard Burton och Rex Harrison i huvudrollerna - för övrigt var det under inspelningen av filmen som Taylors och Burtons kärlekssaga tog sin början.







”The French Connection”



Stilbildande film som trollbinder varje gång. Gene Hackman är strålande i huvudrollen och ”The French Connection” tog hem fem Oscars 1972.



”Det ljuva livet”



Anita Ekborg badar i Fontana di Trevi. Federico Fellini regisserar och även om filmen ständigt hyllas och hittar tittare som blir nyfrälsta är ”Det ljuva livet” underskattad, speciellt mot slutet där Fellini med lätt hand låter sensmoralen tala sitt tydliga språk. .



”Singin' in the rain”



Om nutida musikalfilmer inte faller i smaken får man vända sig till klassikerna - speciellt de där Gene Kelly medverkar eller är inblandad. ”Singin' in the rain” är hans odiskutabla mästerverk och ständigt värd att se om.



”Den gode, den onde, den fule”



Sergio Leones dollartrilogi avslutas med ”Den gode, den onde, den fule” (”För en handfull dollar” och ”För några få dollar mer” finns inte i Netflix utbud) och är höjdpunkten bland Leones spaghetti-westerns. Och ja, självklart är det Clint Eastwood som gör huvudrollen.





”Maffiabröder”



Det är svårt att hitta fel i Martin Scorseses ”Maffiabröder” med en rollista där i nära nog alla bör lyftas fram, men för stunden nöjer vi oss med Robert De Niro, Ray Liotta, Lorraine Bracco och Joe Pesci.







”The usual suspects”



Bryan Singers älskade men också hatade film om fem kriminella snubbar där inget är som det först verkar vara. Kevin Spacey briljerar, men det är Benicio Del Toros mumlande som gör det där extra när man ser om ”De misstänkte”, den titel som filmen fick i Sverige.



”Saving private Ryan”



Imponerande rollista och än mer imponerade regi av Steven Spielberg. Hur många gånger man än ser filmens stilbildande öppningsscen känns den i hjärna, mage och faktiskt hela kroppen.



”The social network”



David Fischer regisserade filmen som handlar om tillblivelsen av Facebook. Jesse Eisenberg spelar Mark Zuckerberg. Här är det mesta toppen, men det finns ingen tvekan om att det är Aaron Sorkins manus som sätter ton och stämning i ”The Social Network”.







”Matrix”



Det är självfallet ingen slump att den första delen i syskonen Wachowskis ”Matrix”-trilogi kom 1999, alltså året innan farhågorna om Y2K-problemet och rädslan för ett slags svårdefinierad millenniebugg. Det filosofiska flum som allt mer tog överhand i de två andra filmer, sitter fortfarande i baksätet i ”Matrix”, som alltid levererar tänkvärd underhållning, hur många gånger man än har sett den.



”American Beauty”



Regissören Sam Mendes, manusförfattaren Alan Ball och huvudrollsinnehavaren Kevin Spacey levererar tillsammans en film om den amerikanska drömmen. En av få filmer i Netflix utbud som är värd fem getingar.



”Fight club”



David Finchers film med Brad Pitt och Edward Norton baseras på Chuck Palahniuks bok med samma titel. Vi minns väl alla i vilken biograf eller soffa vi satt när ”Fight Clubs” twist sköljde över oss.



”Memento”



Guy Pearce spelar huvudrollen som Leonard Shelby. Han jagar sin frus mördare, men kan samtidigt inte skapa nya minnen. Christopher Nolans minnesvärda film håller än i dag högsta klass i manus och regi, men framför allt klippningen, som Oscarnominerades, är fantastiskt.



”Black swan”



Natalie Portman vann en Oscar för sin prestation i Darren Aronofskys psykologiskt intressanta baletthriller.



”The hurt locker”



En del män älskar krig, vilket regissören Bigelow tar fasta på och försöker förklara i sin Oscarvinnande film. Gastkramande tittning varje gång.



”The Kings speech”



Filmen som betyder mer för oss som stammade som unga än vad någon talpedagog någonsin har gjort. Colin Firths närmast magisk i rollen som kung George VI.









”Mad Max: Fury Road”



Gasen i botten! Det går att hitta ”Mad Max”-filmerna med Mel Gibson i Netflix utbud, men det är ändå ”Fury Road” som man måste se. Obeskrivligt cool, fartfylld och allt man önskar av en actionfilm på 2000-talet.



”The Dark Knight”



Batman. Jokern. Christian Bale. Heath Ledger. Här stämmer allt för regissören Christopher Nolan i den bästa av de tre filmer han gjorde om mörkrets hämnare.



”Drive”



Ryan Gosling slår på karisman i regissören Nicolas Winding Refn största triumf hittills. Dessutom med ett fantastisk soundtrack som gjort för att lyssna på när man kör bil i nattens Los Angeles.



”Kick-Ass”



Mark Millars och John Romita Jr.:s serietidning ”Kick-Ass” är suverän, men än bättre än Matthew Vaughns film med Aaron Johnson i huvudrollen. Tål att ses om hur många gånger som helst - dessutom är det senaste gången (2010) som Nicolas Cage medverkade i en vettig film.



”Dödligt vapen”



80-talsklassikern som slår alla 80-talsklassiker på fingrarna. Richard Donners film med Mel Gibson och Donald Glover fick naturligtvis för många uppföljare och är numera en knastertorr tv-serie. Här finns originalet och det bästa filmen i detta framgångsrika franchise.



”Point break”



Keanu Reeves, Patrick Swayze och Gary Busey - för oss som var i rätt ålder på 90-talet betyder den trions namn en sak: ”Point Break”.



”The Truman show”



Jim Carrey är en underskattad skådespelare som klarar drama likaväl som komedi. Här samsa genrerna om uppmärksamheten i en berättelse lika aktuell då som nu.







”All the presidents men”



Journalistfilmernas journalistfilm. Men också en tät spänningsfilm som levererar tack vare Dustin Hoffman och Robert Redford. Handlar om Watergate-skandalen och de två journalister som avslöjade den. Dessutom: Vilka kläder de hade!



”Network”



Visar på den amerikanska tv-branschens åtrå efter så starka tittarsiffror som möjligt, men också på tv-publikens åtrå efter tillgjord dramatik, även om det utgår från något äkta. Ett manus i världsklass av Paddy Chayefsky.



”The Fighter”



Christian Bales viktnedgång och Mark Wahlbergs muskler i all ära, det är Melissa Leo som dominerar i David O. Russels Oscarsnominerade film.



”The Wrestler”



Mickey Rourkes återkomst till de finare salongerna kom i form av en wrestlingsfilm som med den fejkade sporten som utgångspunkt berättar en historia där till slut inte finns något väg tillbaka från slumpen och ödets återvändsgränd.



”Borta med vinden”



Alla som säger sig älska film måste ha sett ”Borta med vinden” åtminstone en gång. Spelar på de mest sentimentala av noter, men klarar konststycket tack vare huvudrollsinnehavarna Clark Gable och Vivien Leigh.



”Zodiac”



David Finchers hittills mest underskattade film. Jake Gyllenhaal och Mark Ruffalo i centrum under jakten på en seriemördare.



”Mystic River”



Dennis Lehanes spänningsroman är bättre, men filmen regisserad av Clint Eastwood håller självklart högsta möjliga klass med en imponerade rollista med Sean Penn i spetsen.



”The Queen”



Peter Morgan har skrivit manus till Netflix originalserie ”The Crown”. Innan det gjorde han bland annat ”The Queen”, där Helen Mirren spelar den brittiska regenten, drottning Elizabeth.



”Hämnden”



Susanne Biers drama med Mikael Persbrandt är gripande och skakande och en film som måste ses, speciellt om man är förälder.





”Dum & dummare”



Tycker du det är svårt att skratta? Se ”Dum & Dummare”, idiotins främsta utpost och komisk guld i ordvändningar, missförstånd och fysiskt skådespel av Jim Carrey och Jeff Daniels.







”Den nakna pistolen”



”Den nakna pistolen” kan vid första anblick uppfattas som obeskrivligt dum, men filmen är just det tack vare ett smart manus. Visst, referenserna kan kännas gamla, men sådana här filmer görs inte längre.



”Best in show”



Christopher Guests absurda men tokroliga mockumentär om en hundutställning och personerna som deltar i den.



”Adaptation”



En film man antingen älskar eller hatar. Jag älskar allt med ”Adaptation”, från Charlie Kauffmans smarta manus till Spike Jonzes snygga regival - den enda nackdelen är väl att Nicolas Cage måste spela två roller.



”Insidan ut”



De senaste animerade guldkornet från Pixar, som utspelar sig i huvudet på en ung flicka och de fem känslor - glädje, avsky, ilska, vemod och rädsla - som styr hennes liv.



”Shrek”



Måste ses på engelska eftersom Mike Meyers, Eddie Murphy, Cameron Diaz och John Lithgow gör rösterna. Ingen av uppföljarna når tyvärr upp till samma klass som originalet.



”Kung Fu Panda”



Med tanke på att det är Jack Black, Angelina Jolie, Jackie Chan, Dustin Hoffman, Lucy Liu och Ian McShane som gör rösterna i ”Kung Fu Panda” finns det all anledning att de filmen om de klumpiga pandan Po på engelska.







”Horton”



Baseras på boken av Dr. Seuss med samma titel och handlar om elefanten Horton som blir beskyddare av ett mikroskopiskt samhälle. Bland andra Robert Gustafsson, Dick Eriksson och Sissela Kyle gör de svenska rösterna.
