Stephan Tasi dog - lämnade
efter sig hemlig förmögenhet
Emilia Hedman

I det nya programmet "Arvinge okänd" reser programledarna Kattis Ahlström och Niklas Källner över hela världen för att överlämna ett arv i form av pengar till någon som förlorat en släkting.

I premiären möter vi ungraren István Tasi som förlorade kontakten med sin pappa Stephan Tasi som var tvungen att fly under Ungernrevolten på 50-talet. I programmet får sonen veta att pappan flyttat till Malmö i Sverige och sedan dött i cancer under 2013.

Stephan Tasi hade ett vanligt jobb på ett företag under 60-och 70-talet, där han bland annat sålde salt. I programmet pratar Niklas Källner med chefen till Stephan Tasi, som berättar att lönen på jobbet inte var något märkvärdigt.

Ändå var Stephan Tasi miljoner när han gick bort. I programmet kommer det fram att han  var väldigt skicklig på att handla med aktier – och tjänade stora summor.

När Stephan Tasi gick bort hade han lämnat efter sig sju miljoner kronor. Efter en jakt på arvingen lyckas Niklas Källner hitta honom i Ungern.

När sonen István får veta om arvet bryter han ihop i tårar.

– Jag vet inte vad jag ska säga jag är helt överväldigad, säger István Tasi.



LÄS MER: Här är SVT-profilen Kattis Ahlströms nya tv-uppdrag



När István var liten fick han följa med sin pappa till banken, pappan visade honom en bankbok med en summa pengar. Istváns pappa förklarade att han skulle få ärva pengar av honom inom en sinom tid.

- Han sa att jag inte skulle få pengarna då, utom i sinom tid, jag förstod inte att han menade efter hans död, berättar István Tasi.

LÄS MER: Tv-profilens besked – tvingades ta bort knöl

Programledaren Niklas Källner visar upp bilder för István på Stephan Tasi från hans sista år i livet. Sonen får också veta att hans pappa planerade en resa till Budapest i Ungern där sonen István bor, detta får István att gråta ännu mer.

– Då kanske han ville träffa mig i allafall, säger István Tasi mellan tårarna.

Programmet har premiär  24 augusti klockan 21.00 och visas varje torsdag under hösten.
