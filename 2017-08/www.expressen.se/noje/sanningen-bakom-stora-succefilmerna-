Måndag 21 augusti 2017
Sanningen bakom
stora succéfilmerna
Elin Slättberg

Noomi Rapaces karriär tog fart på riktigt i och med hennes insats i rollen som Lisbeth Salander i filmatiseringen av Stieg Larssons ”Millennium”-trilogi. Där spelade hon bland annat mot Michael Nyqvist som avled tidigare i somras.

Men nu berättar Hollywood-skådespelaren att inspelningen av succéfilmerna inte var en dans på rosor.

– Vi spelade in alla tre filmerna direkt efter varandra och jag var ett vrak. När vi avslutade inspelningen av den tredje filmen minns jag att producenterna kom in med en stor flaska champagne och alla firade. Men jag sprang rakt in på toaletten och spydde, det var min kropp som slängde ut Lisbeth, säger Noomi Rapace till Independent. Hon fortsätter sedan:

– Jag är aldrig sjuk, men då kunde jag inte ens stå på benen. Det var som en exorcism.



Efter succén i rollen som Lisbeth Salander har nu Noomi Rapace blivit ett stort namn i Hollywood och hon har varit med i filmer så som ”Sherlock Holmes: A game of shadows” och i Ridley Scotts nya ”Alien”-filmer.



LÄS MER: Gisslandramat blir film med Rapace

Just nu är hon aktuell i serien ”What happened to Monday”. En roll hon berättar var en riktig utmaning för henne.

I flera månader gick hon upp till gymmet klockan fyra på morgonen för att sedan börja inspelningen klockan sex.

– Jag gick inte ut på middagar eller träffade någon. Jag befann mig i min egen bubbla, det fanns inte en millimeters utrymme i mitt sinne för något annat än de där systrarna. Det var extremt. Jag älskar mitt jobb, men det här är första gången jag kände att jag behövde en paus, säger hon och berättar att hon tvingats tacka nej till flera andra filmer.



Under de första nio veckorna av inspelningen så var skådespelaren helt isolerad då hon spelade in nästan alla scener ensam framför en green screen.

Hon blev därför otroligt emotionell då skådespelarkollegan Willem Dafoe gjorde sin första arbetsdag.

– Jag hade varit ensam i nio veckor, och så kom han in i den tionde inspelningsveckan och jag var en knäppgök som bara började gråta och utbrast ”Jag är så glad att du är här!” Det var bara en sådan välsignelse att vara med någon igen, berättar Noomi Rapace.



LÄS MER: Noomi Rapaces nya jobb – byter bana helt



I serien spelar hon hela sju olika roller i form av sju tvillingsystrar som låtsas vara en och samma person för att inte bli fångade av staten.

Med i Netflixserien är också bland annat Willem Dafoe och Glenn Close.
