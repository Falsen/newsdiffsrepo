Stjärnan från Polisskolan död
Jon Wahlqvist

Dödsfallet bekräftas för New York Times av skådespelarens dotter Iya Gaynes Falcone Brown

För den svenska publiken var Gaynes mest känd för sin roll som kommendant Eric Lassard i sju stycken Polisskolan-filmer.

Gaynes föddes i Helsingfors 1917 och hade en lovande karriär som operasångare innan det andra världskriget abrupt avbröt den. Efter andra världskriget flyttade han till New York och anslöt sig till ett opera-sällskap. Vid det laget såg han sig själv snarare som skådespelare än som sångare.

Senare hade han även framgångar med biroller bland annat i den tiofaldigt Oscars-nominerade Tootsie tillsammans med Dustin Hoffman. Han har också medverkat i hundratals sitcom-avsnitt och minst 35 filmer.

Han slog igenom på bred front med sitcomen "Punky Brewster" som sändes på amerikansk tv och med Polisskolan-filmerna. Polisskolan fick ett ljummet mottagande av kritikerna men har älskats av tittarna och fick sex uppföljare.

Att han slog igenom relativt sent i sin karriär under tog han med ro.

– Jag är för gammal och har hållit på för länge för att bli upprymd, sa han till New York Times 1984.

– Det är klart att jag är glad över det, min fru är glad eftersom vi kan resa mer och han kan få ett nytt överdrag till soffan. Men jag vet hur nyckfull nöjesindustrin är så jag har svårt att att det på allvar.

George Gaynes efterlämnar sin fru, en dotter, ett barnbarn och två barnbarnsbarn. Hans son Matthew avled i en trafikolycka 1989.
