Camilla Kvartoft berättar om
stödet från Leif GW Persson
Dante Thomsen

Under måndagen var journalisten Camilla Kvartoft en av gästerna på Albert Bonniers Förlags årliga sensommarfest. Camilla Kvartoft har precis börjat arbeta med den nya säsongen av "Veckans brott" och anlände till festligheterna direkt från Arboga.

– Mer än så kan jag inte säga men det kommer synas på tv i höst, säger Camilla Kvartoft.

Är det något som förändras i den nya säsongen av veckans brott?

– Inte så mycket, publiken vill nog ha det som det är. Det är klart att vi skruvar litegrann men jag kan lova att man kommer känna igen sig.



LÄS MER: Här minglar kultureliten på Bonniers förlagsfest



Camilla Kvartoft fick också frågan om vad det är som gör att just hon och Leif GW Persson fungerar så bra ihop.

– Det har jag svårt att svara på. Nu har vi hållit på med "Veckans brott" i sju år men det fungerade faktiskt redan från början och jag känner att jag bara gjorde mitt jobb. Sedan har vi lärt känna varandra mer vilket gör att vi kan ta ut svängarna lite mer. Vi respekterar varandra och har kul ihop.



Du har sagt att han ofta visar omtanke, hur yttrar den sig?

– På många sätt. Han bryr sig om att det här programmet ska vara bra och att det ska kännas bra. Att jag får den uppbackning jag behöver. Han kommer med respons, tittar och recenserar det vi gör.

Vad kan han ha för respons?

– Jag kommer ihåg en jul när han hade suttit och tittat igenom flera program och så ringde han upp och verkligen berättade hur bra han tycker det är och det är jättekul att höra. Vi hörs ibland efter sändningen på kvällen ibland också. Vi äter lunch tillsammans. Han är en fin man.



LÄS MER: Leif GW Persson har gått ner 25 kg



Märks det någon skillnad i humöret på Leif GW Persson när han går på sin diet och inte gör det?

– Nej, det tycker jag inte. I våras blev jag ju nästan provocerad när han var så otroligt ståndaktig och bara rasade i kilona. Det är ju det jag känner att jag borde gör lite grann. Då var han så glad och nöjd så nej det märkte jag inte.
