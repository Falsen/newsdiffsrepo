Erik Haags fest
med kändisarna
Jenny Tillgren

"Historieätarna"-profilen Erik Haag firade i helgen sin 50-årsdag med en kändistät fest. Några av kändisarna som var på plats var bland andra programledaren Per Sinding-Larsen.

"Hurra för Haag i dag (fast vi firade honom redan i går", skriver programledaren Per Sinding Larsen på Instagram, intill en bild på Erik Haag.

Även programledaren Kristian Luuk var på plats för att fira sin vän.

"Världens bästa Erik Haag 50 år. Det kan man inte tro", skriver han på Instagram.

Per Sinding-Larsen lade även upp en bild där Johan Ulveson ses hålla tal.

Kristian Luuk får medhåll bland kommentarerna på Instagram.

"Näää han ser ut som sjutton. Grattis på födelsedagen", skriver en följare.

"Wow! Grattis till Erik!", skriver en annan person.

En annan skriver:

"Erik Haag, drömmen!!".

Erik Haag och hans kollega från "Historieätarna", Lotta Lundgren, återförenas i ett nytt program.

LÄS MER: Lotta Lundgren och Erik Haag får nytt program

Programledarduon är aktuella med nya tv-satsningen  ”Bye bye Sverige” där de ska prova på livet som emigranter och söka svar på frågor som varför så många valde att bryta upp och lämna allt för att resa över Atlanten.

Programmet fokuserar på perioden 1850 till 1910 då en fjärdedel av Sveriges befolkning emigrerade till USA.

"Berättelsen om den flyktingvåg som en gång bestod av svenskar har aldrig varit så angelägen och relevant som nu", beskriver SVT programmet under pressdagen.

Förutom Lotta Lundgren och Erik Haag kommer även Kakan Hermansson, 36, och Olof Wretling, 42, vara med i den nya tv-serien.

Enligt SVT är ”Bye bye Sverige” planerad att börja sändas den 7 december.
