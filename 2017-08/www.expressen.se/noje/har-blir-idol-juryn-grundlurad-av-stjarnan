Här blir "Idol"-juryn
grundlurad av stjärnan
Aino Oxblod

Anders Bagge är inte bara jurymedlem i TV4:s "Idol", han är också en världskänd producent och låtskrivare.

Under inspelningen av auditionturnén var artisten Anastacia på plats i Stockholm för att spela in sitt nya album med Anders Bagges hjälp – något Bagge utnyttjar för att kunna lura de andra jurymedlemmarna.

– Jag och Anastacia jobbar ihop nu, och har jobbat ihop väldigt länge, och vi känner varandra extremt väl.

Anastacia klär ut sig till en aspirerande artist så hon inte går att känna igen, i hopp om att kunna lura Kishti Tomita, Alexander Kronlund och Nikki Amini.

– Pratar inte svenska, from England, säger Anastacia, som för juryn kallar sig för "Gabby".

Först ger hon sig på att sjunga Tommy Nilssons "Öppna din dörr" på bruten svenska, innan Anders Bagge ber henne sjunga något på engelska i stället. Då väljer hon Anastacia-låten "I'm outta love".



LÄS MER: Här går allt fel – mitt i sändning





LÄS MER: Här gör realityprofilen succé i "Idol" – och irriterar Lernström



Trots det förstår inte Kishti Tomita att det faktiskt är Anastacia som sjunger för henne.

– Jag tycker att du är en extrem talang. Du låter nästan som Anastacia, säger Kishti Tomita, medan Nikki Amini har förstått att de blir lurade, och skrattar.

Anastacia låtsas bryta ihop i tårar och blir ledd ut ur lokalen av Anders Bagge.

– Hon var knäpp, eller hon var livrädd lät det som, säger Alexander Kronlund när hon lämnat lokalen.

– Och lät som Anastacia, men det finns bara en Anastacia, och jag älskar henne, säger Kishti Tomita - när hon blir överraskad av artisten, och får allt avslöjat för sig.

– Jag förstår inte att hon som är sångpedagog, hon borde ju klocka "Du är Anastacia, det finns bara en Anastacia", säger Bagge.

"Idol" sänds måndag-onsdag 20.00 på TV4.
