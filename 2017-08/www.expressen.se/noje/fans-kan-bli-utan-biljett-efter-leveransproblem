Fans kan bli utan biljett efter leveransproblem
Johannes Selåker

Det är Göteborgs-Posten som skriver att Håkan Hellström fans som använt sig av Biljettshop.se riskerar att bli utan biljetter till konserten 4 juni.

Detta trots att fansen redan betalat för biljetterna.

Tidningen har tagit del av ett mejl som skickats ut till företagets kunder. I mejlet skriver bolaget att det företag som ska leverera biljetterna har drabbats leveransproblem.



LÄS MER: Han är Håkan Hellströms hemliga gäst



Enligt GP ger företaget sina kunder tre alternativ: Avboka, byta dag till söndagens konsert, 5 juni, eller invänta sen leverans, något som kan dröja ända till 19.00 på lördagskvällen.

Vid avbokning erbjuder bolaget pengarna tillbaka och ersättning, skriver GP.

GP har talat med en som drabbats. Hon säger:

– Biljetterna är ju betalda sedan ett halvår och hotell är bokat. Hur kan man säga att man kanske kan leverera biljetterna då, frågar sig kunden.



LÄS MER: Uppgifter: Miriam Bryant gästar Håkan Hellström



Personen som drabbats säger vidare att den ekonomiska ersättningen inte är det viktiga. Det är i stället att få gå på konserten.

– De som köpt biljetter vill gå på konserten. De som drabbas är Håkan-fans.

Håkan Hellström spelar på Ullevi lördag 4 juni och söndag 5 juni.

Enligt Dagens Nyheter kommer Sven-Bertil Taube att agera förband.





Följ Expressen Nöje på Facebook - där kan du kommentera och diskutera våra artiklar.
