Lyssnarens osjälviska val fick Petter att gråta
Emma Malmlöf

Artisten Petter har i år debuterat som programledaren för "Musikhjälpen". Men det är givetvis inte lätt att få till allt perfekt från början och för Petter har några detaljer varit lite knepiga. Något som en lyssnare som ringde in till studion under direktsändning påpekade under sitt samtal med rapparen.

"Du har lite problem med reglerna och tekniken, det blir lite fel", börjar han medan Petter ses klottra i ett block.

Men snabbt vänder samtalet och lyssnaren börjar i stället berömma artisten.

– Däremot har du verkligen skött din roll som programledare över förväntan, du har kommit ut som en otroligt stor stark empatisk medmänniska, din roll som rapparen Petter tror jag fallet tillbaka lite, jag är imponerad, så big up till dig, säger han.

Därefter önskar mannen "602" med punkbandet KSMB till Petter efter att han hört att det är artistens favoritlåt. Lyssnaren själv är däremot inget större fan av låten. Något som först får gästen och radioprofilen Henrik Torehammars ögon att tåras.

– Ibland måste man göra något för någon annan också, säger lyssnaren.

Efter att låten spelats berättar Petter om sina tanka kring låten samt vad den handlar om, och det tar inte lång tid innan rösten stakar sig och tårarna bränner.



Följ Expressen Nöje på Facebook - där kan du kommentera och diskutera våra artiklar.
