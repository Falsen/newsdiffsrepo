Sångare hyllas som hjälte - stoppade sexövergrepp
Michael Töpffer

Det var i fredags, i den holländska staden Biddinghuizen som övergreppet inträffade.

På scenen på en musikfestival spelade bandet Architects när sångaren Sam Carter plötsligt fick se hur en kvinna i publiken utsattes för ett sexuellt övergrepp av en främmande man.

Det inträffade när en kvinna crowdsurfade, alltså lyfts upp av andra i publiken och passas runt i publiken.



LÄS MER: Anna Books hemliga förändring – visar först nu



– Jag såg en tjej, en kvinna, som crowdsurfade och jag tänker inte peka ut den som gjorde det, men jag såg att du tog henne på brösten. Jag såg det. Det är jävligt motbjudande och det finns ingen plats för sån skit här, sade plötsligt Sam Carter från sin plats på scenen.

Full av ilska forstsatte han:

– Det är inte din förbannade kropp och du tar inte tag i någon. Inte på min jävla show.

Nu hyllas Sam Carter på sociala medier världen över.

"Bra att du sa ifrån. Är så trött på män som tror att de har rätt att tafsa på kvinnor bara för att de vågar ha kul under en show", skriver en av dem.

"Sådant här ska inte hända under någon föreställning", skriver en annan.

"Starkt gjort av Sam Carter att belysa detta problem på sin konsert och avslöja ett sexuellt övergrepp".



LÄS MER: SVT:s stora miss i direktsändning



Atrchitects är ett brittiskt band från Brighton, som bildades 2004. Bandet är också känt för att samtliga bandmedlemmar är veganer. De valde att bli veganer efter att ha tittat på dokumentärfilmer om ämnet.

2016 förlorade de en av bandets originalmedlemmar, gitarristen Tom Searle, i cancer. Efter den händelsen har bandet sagt att de ännu inte vet om de kommer att ge ut någon mer, ny musik.
