"Skam"-stjärnornasliv utanför serien
Sebastian Parkkila

Få har undkommit den norska succéserien "Skam" om ungdomarnas liv och svårigheter i utkanten av Oslo.

I den första säsongen får tittarna följa Eva och hennes turbulenta kärleksliv med sin pojkvän Jonas. Eva spelas av 18-åriga Lisa Teige som, precis som sin karaktär, kommer från Bergen.

Lisa Teige studerar dans på Edvard Munch-skolan i Oslo. Hon gick på en provfilmning för rollen som Eva mest för att lära sig prestera vid provfilmningar och förvånades när hon fick huvudrollen i den första säsongen.



LÄS MER: Så ser du säsong 4 av serien Skam i Sverige



Hennes roll i serien har också hjälp henne att slå sig in som skådespelare. Hon har också fått en roll i en kortfilm där hon spelar en psyksjuk kvinna.

– En stund efter att jag tackat ja tänkte jag att det kanske blir för svårt. Det är ett seriöst tema och jag ville göra det bra, har Teige sagt till VG.

I den andra säsongen får tittarna följa kompisen Noora som inleder ett förhållande med en av skolans populäraste killar – som hennes kompis är förälskad i.



LÄS MER: Quiz: Vem är du i norska serien "Skam"



Noora spelas av 20-åriga Josefine Frida Pettersen från norska Sigdal. Hon är en av få skådespelare i serien som hade påbörjat sin karriär innan serien.

Hon medverkade innan "Skam" i populära serien "Neste sommer". En serie som handlar om ett par som har tagit över sina föräldrars stuga intill Oslofjorden – och de konflikter med andra stugägare som följer.
