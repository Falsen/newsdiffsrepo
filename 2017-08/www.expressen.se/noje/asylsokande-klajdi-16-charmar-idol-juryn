Asylsökande Klajdi, 16,
charmar "Idol"-juryn
Dante Thomsen

För ett år sedan var Klajdi Dedej, 16, tvungen att lämna sitt fly från sitt hemland Albanien. Sedan dess har 16-åringen gått igenom en asylprocess och för sex månader sedan fick han avslag.

I måndagens avsnitt av "Idol 2017", som sändes på TV4 klockan 20.00, var Klajdi Dedej en av de lyckliga som gick vidare direkt till slutaudition av TV4-programmet. Juryn är tagen både av hans berättelse och av hans framträdande.

– Jag faller för din innerlighet, du riktigt skakar om mig. Du är som ett väsen och det för mig är star quality, så jag säger ja, säger Kishti Tomita i programmet.

Klajdi Dedej beskriver känslan av att få fyra ja som otrolig.

– Jag blev verkligen så glad över att jag fick guldbiljetten. Det betyder väldigt mycket för mig, säger han.



LÄS MER: Juryns ilska under inspelningen av "Idol"



Var du nervös?

– Ja absolut, jag var väldigt nervös eftersom jag aldrig har varit med i något tv-program eller någon audition förut. Jag har aldrig träffat någon jury eller stått inför en kamera innan. Men det gick bra.

Du var tvungen att fly från din familj?

– Ja, det är lite jobbigt att prata om de här sakerna men mitt liv där var väldigt jobbigt, jag kunde inte stanna kvar. Jag saknade kärlek, stöd och hjälp.

– Jag vill bara vara komma långt ifrån som möjligt och vara i ett land där jag kan vara trygg.

Klajdi Dedej berättar också om den uppslitande asylprocessen som han har gått igenom. För en månad sedan fick han sitt slutgiltiga avslag från Migrationsverket.

– Tyvärr har jag fått tre avslag från Migrationsverket och det första kom på min födelsedag. Det var väldigt jobbigt. Jag har fått tre avslag för en person som kommer från Albanien har inte så stora möjligheter att få stanna i Sverige, säger han och fortsätter:

– Det är inte så lätt att vara här heller som asylsökande. Men jag försöker kämpa på och jag har gjort mitt bästa. Jag vet inte vad som händer nu men Migrationsverket vill skicka tillbaka mig.

Klajdi Dedej bor för närvarande på ett flyktingboende för ensamkommande barn. Via en gospelkör har 16-åringen dock träffat en familj som i dag lämnade in en ansökan om adoption. Nu hoppas han på att ansökan går igenom.

– Jag är verkligen så glad eftersom jag har fått träffa en familj där jag får den kärlek, stöd och hjälp som jag behöver. Det är helt otroligt, jag är verkligen så glad att jag inte kan förklara det med ord. Att få vara i en familj där jag får kärlek, trygghet och säkerhet.



LÄS MER: Idol-juryn blir grundlurad av stjärnan



Vad betyder musiken för dig?

– Den är mitt liv. Jag älskar musiken väldigt mycket. När jag hade det som jobbigast var det musiken som lugnande mig.

Vad skulle det betyda att vinna "Idol"?

– Det vore helt otroligt. Jag har aldrig vågat tänka att det skulle hända eftersom livet aldrig har hjälpt mig. Men nu har jag fått guldbiljetten och håller på att bli adopterad. Om de här sakerna händer kan allt hända.
