Pontus: "Det blir lite konstig stämning"
Viviana Canoilas

I kvällens avsnitt av "Bonde söker fru" tycker friaren Cecilia att stämningen är spänd på gården. När hon frågar hur dejten mellan Pontus Hugosson och Lisa var, eftersom de var borta väldigt länge, svara han kort "Bra".

– Responsen var väldigt dålig och stämningen var ganska konstig. Jag undrade då om han redan hade bestämt sig efter dejten med Lisa, säger Cecilia.

Samtidigt väntade hon på att Pontus skulle fråga om de skulle gå dejt och sa det högt. Pontus frågade då om Cecilia ville gå på en dejt.

– Det var inget vidare entusiastiskt inbjudan till dejt med Pontus, säger Cecilia.



LÄS MER: Pontus heta hångel: "Tiden bara stannade"



Det var en märkbart stressad Pontus som höll på att mocka. När Lisa frågade när de skulle åka i väg, svarade hästbonden kort.

– Du ska få din chans att ställa dina frågor. Jag lovar, säger han utan att titta på Cecilia.

I inslaget förklarar Pontus att situationen är ny för honom.

– Jag är inte van vid den här situationen. Nu åkte jag i väg med Lisa och det hettade till lite. Sedan kommer man tillbaka och då märker man direkt att Cecilia reagerar lite på det och det blir lite konstig stämning, säger Pontus.



LÄS MER: Sanningen bakom avhoppet i "Bonde"



Hästbonden känner att han måste be om ursäkt för sitt beteende.

– Ursäkta om jag var lite spänd och så. Men det känns lite konstigt eftersom jag var på dejt med Lisa, det kändes konstigt. Jag vill att du ska veta att jag verkligen är taggad inför i kväll och att få gå ut med dig och se hur det känns, om det är det du vill förstås, säger han till Cecilia.

"Bonde söker fru" sänds i kväll klockan 20.00 på TV4.







Följ Expressen Nöje på Facebook - där kan du kommentera och diskutera våra artiklar.
