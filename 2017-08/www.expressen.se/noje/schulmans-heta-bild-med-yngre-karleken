Schulmans heta bild
med yngre kärleken
Dante Thomsen

Anitha Schulman, 38, och Calle Schulman, 37, gick skilda vägar i december förra året. Efter det har Calle Schulman gått vidare och träffat en ny flickvän – Sandhra.

Även Anitha Schulman har en ny kärlek, modejournalisten Joel Åhlén-Nyström, 28. På Instagram berättar hon nu om sina starka känslor.

"Tänk att du är min", skriver Anitha Schulman.

https://www.instagram.com/p/BYWEs9yjFqx/?hl=sv&taken-by=anitha_schulman

Det var i ett avsnitt av podcasten "Lillelördag" som Anitha Schulman i mars berättade om sin nya kärlek för första gången.

– Jag träffar en kille. Men jag är som sagt väldigt mån om att skydda mitt privatliv just nu. Jag vill inte att mina barn ska råka ut för någonting som de inte behöver ha någonting att göra med. Jag introducerar inte någon ny person som inte behöver vara där rent fysiskt, sa hon då.



LÄS MER: Anitha Schulman om sorgen efter uppbrottet



Tidigare i år var paret på kärleksresa i Rom och det var också då som Anitha Schulman för första gången berättade om hennes och Joel Åhlén-Nyströms relation.

– Vi är jättekära och vi har hållit det hemligt för att skapa en ärlig bild av varandra. Vi ville lära känna varandra, har Anitha Schulman sagt till Hänt.



LÄS MER: Anitha Schulman: Därför skilde vi oss



Hon kommenterade också åldersskillnaden mellan paret.

– Kolla bara på Henrik Schyffert och Nour El Refai. Det skiljer väl cirka tjugo år mellan dem, men det är ingen som ifrågasätter dem. Det här är den nya tiden, kvinnor är självständiga, men man måste tröttsamt nog som kvinna belysa åldersskillnaden för samhället är som sagt inte jämställt, sa hon då och fortsatte:

– Men man är ju ihop med en person för att man gillar den, inte på grund av ålder. Jag har kompisar mellan 20 år och 55 år. Inte går vi på ålder, utan förnuft och känsla. Så även i detta fall. Sanningen är den att vi försökte avsluta relationen ett par gånger på grund av att allt kändes för komplicerat, men det gick inte. Det kändes bara bättre och bättre, säger hon till Hänt.
