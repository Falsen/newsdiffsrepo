Biancas ord efter bråket med prinsen
Aino Oxblod

Under sommaren riktade Bianca Ingrosso kritik mot prins Carl Philip, efter att ha festat på festivalen Summer On i Båstad, där prinsen också var på besök. På sin blogg beskrev Bianca Ingrosso att hon och hennes vänner hade kul i vip-området på festivalen, men blev tillsagda att lugna ner sig när prinsen och hans vänner ställde sig i närheten.

"Går man in på någons bord och tar över all plats så att vi varken kunde dansa, ha kul eller se något av festivalen så kan man inte riktigt be dessa människor lugna ner sig tycker jag. Då får man gå någon annanstans, även fast du är prins" skrev Bianca Ingrosso på sin blogg om händelsen.



LÄS MER: Ingrosso tvingades ge upp – efter kvinnornas hat





LÄS MER: Kärleken flyttar från Bianca



Men trots kritiken mot prins Carl Philip efter festivalbesöket så är bloggaren och "Wahlgrens värld"-profilen positivt inställd till svenska kungafamiljen, avslöjar hon i en ny Youtube-video.

– Jag älskar kungafamiljen. Vi råkar ha världens vackraste kungafamilj. De är de trevligaste, roligaste och mest ödmjuka. Det känns som att jag känner kungafamiljen, men det gör jag inte, säger Bianca Ingrosso i sin video.

Hon poängterar också att hela kungafamiljen gör ett bra jobb gällande att representera Sverige ute i världen.

– Men jag tycker att de representerar Sverige bra och att de gör ett fantastiskt jobb, säger Ingrosso på Youtube.
