Lasse Berghagen skäms fortfarande
Mia Karlsson

I en öppenhjärtig intervju med Året Runt berättar Lasse Berghagen om skilsmässan med Lill-Babs - och om de jobbiga åren som följde.

Han upplevde att det var jobbigt att han då brukade kallas "Herr Lill-Babs".

- Det låg trots allt en hel del smärta i vårt uppbrott, säger han till Året Runt.

De forna makarna är numera vänner och stridsyxan är begraven.

- Det vore ju skandal om vi som har barn och barnbarn ihop inte kunde vara kompisar, säger Berghagen till tidningen.

Men det finns saker han ångrar - som att han ställde upp när Lill-Babs kidnappades till "Här är ditt liv". Han agerade då som en i raden av exmän och insåg först efteråt hur jobbigt det måste ha känts för henne.

För det har han bett exfrugan om ursäkt - och sticker inte under stol med att han skäms för sin medverkan.
