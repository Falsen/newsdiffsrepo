Därför stoppades
Läckbergs Ica-reklam
Dante Thomsen

Ica:s reklamkoncept är ett av Sveriges mest hyllade – i 16 år har vi fått följa karaktärer som Ica-Stig, Ica-Jerry och Ulf. Ica-såpan har dessutom gästats av kändisar som Nordman, Gudrun Schyman, Bert Karlsson, Barbro "Lill-Babs" Svensson, Arne Weise och Linda Bengtzing.



LÄS MER: Ica-Stigs svar efter kritiken om mansdominerad reklam



I påskas skulle även deckarförfattaren Camilla Läckberg ha varit med i Ica-såpan. Det berättar hon själv om på Instagram.

"Är nu inte bara kvinnan som nästan var med i Mello utan också kvinnan som nästan var med i årets påskreklamfilm för Ica. Men ja skämt åsido, är mycket stolt över att Ica fattade beslutet att inte köra den på tv".



Sedan förklarar Camilla Läckberg varför Ica fattade beslutet om att ställa reklamfilmen.

"Den skulle ha börjat rulla två dagar efter dådet som skakade Sverige och då den innehöll ett låtsasmord på Stig och bland annat poliser och polisavspärrningstejp så fattade Ica det kloka beslutet att inte sända den".

Inlägget fortsätter med att Camilla Läckberg hyllar Ica, även om hon skämtar med följarna.

"Dock missade ni då inte bara mig som dryg reklamfilmsregissör utan även min ständiga parhäst Christina Saliba i rollen som fett dryg PR-agent. Hon behövde inte många tagningar för att sätta det he he (Love u C)", skriver Camilla Läckberg.



LÄS MER: Anna Book stöttar Camilla Läckberg i bråket



Hon fortsätter:

"Men tack Ica för ett empatiskt och ansvarsfullt beslut. Och tack alla Ica-handlare och bokhandlare som just nu gör ett fantastiskt jobb med boken! #ReklamFilmenSomFörsvann".

Mats Liedholm är marknadsdirektör på Ica:

– Reklamfilmen hade ett kriminaltema och skojade med kriminalromaner. Med tanke på händelsen den 7 april beslutade ICA att inte sända filmen. Beslutet togs eftersom det inte kändes rätt att skoja om brott i samband med det inträffade. Det var med hänsyn till de inblandade men även för alla kunder och tittare, säger han till Expressen.
