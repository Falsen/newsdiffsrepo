Dr. Alban fyller 60 år
– firar med kändisarna
Dante Thomsen

Alban Uzoma Nwapa, mer känd under artistnamnet Dr. Alban, var en av 90-talets absolut största artister – känd för låtar som "Hello Afrika" och "No coke" som producerades av Denniz Pop.

Nu fyller Dr Alban, som sålt mer 14 miljoner skivor världen över, 60 år. Födelsedagskalaset blir i Dubai och med på resan är bland annat 90-talsstjärnan Ankie Bagger samt Tomas Brolin, som tillsammans med Dr. Alban, Björn Borg och Mattias Frisk utgjorde popgruppen Friends In Need.

Ankie Bagger har laddat upp en bild från flygplatsen i Dubai och skriver:

"En del av gänget har landat i Dubai".



Även Tomas Brolin har laddat upp en bild från flygplatsen.



"Första truppen har just anlänt till Dubai för att fira Dr. Alban 60 år senare i veckan", skriver han.



Redan veckan innan hade Dr. Alban på fest med sin gamle vapendragare Tomas Brolin. Med på festen var även Anna Book, Ankie Bagger och Ingemar Stenmark.



"Stabilt gäng hos Dr. Alban och Kin Hermansson. Inflyttningsfest i 'sommarstugan' på Lidingö", skriver Tomas Brolin på Instagram.

Dr. Alban bildade kvartetten Friends In Need tillsammans med vännerna Mattias Frisk, Tomas Brolin och Björn Borg år 1999. Gruppen släppte bara en enda singel, "Alla vi". Det är i just den låten som Dr. Albans klassiska fras "det är stabilt" myntades.

Dr. Alban och Jessica Folcker ställde upp i Melodifestivalen 2014 med bidraget "Around the world". Han har också skrivit bidraget "Make me (la la la) i Melodifestivalen 2015 och "One more night" i Melodifestivalen 2017. Båda framfördes av Dinah Nah.
