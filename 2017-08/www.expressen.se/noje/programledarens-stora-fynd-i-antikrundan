Programledarens stora
fynd i "Antikrundan"
Michael Töpffer

Under torsdagen började SVT spela in nästa säsong av sin långkörare "Antikrundan". Första plats där man gör nedslag blir Sofiero gård utanför Helsingborg.

Det blev succé redan från start, berättar programledare Anne Lundberg.



LÄS MER: Anne Lundbergs framtid i Antikrundan



– Här är jättemycket folk. Vårt rekord i antal besökare är 2500 i Höganäs för några år sedan. Jag hoppas att vi slår det rekordet, förklarar hon.

Hela sällskapet som gör "Antikrundan" består av 30 personer från SVT, och 20 experter som värderar föremålen.

Alla besökare som kommer får sina värdeföremål bedömda av experterna. Här kan finnas riktiga fynd som är värda flera miljoner till föremål som knappt är värt något.

– Det har redan varit flera spännande föremål, säger Anne Lundberg.



Till varje inspelningsplats kommer i snitt 1000 personer, som har med sig fem föremål var. Det betyder att 5000 föremål kan värderas på en dag. De bästa av dessa får sedan vara med i tv. Men det är inte de dyraste föremålen som syns i tv. Andra aspekter är lika viktiga.

Anne Lundberg förklarar att andra aspekter kan vara lika intressanta, som föremålets historia eller att personen som kommer med föremålet är spännande.



LÄS MER: Förvåningen över priset i "Antikrundan"



På varje plats spelas två program in, som ska vara klara för sändning med tolv avsnitt med start i början av januari.

"Antikrundan" sändes första gången 1989. De första 11 åren leddes programmet av Jesper Aspegren, men sedan dess är det Anne Lundberg som lotsat tittarna bland föremålen.
