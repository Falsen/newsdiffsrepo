Martin Timell säljer sin
lyxbåt för miljonbelopp
Aino Oxblod

Anders Timell vill hjälpa sin bror, "Äntligen hemma"-profilen Martin Timell, att sälja en lyxbåt.

På radioprogramledarens Instagramkonto lägger han upp en annons för sin brors båt.

"Brorsan säljer båten. Anytec 860 spdi" skriver Anders Timell, till en bild på sin bror som åker båten.

Båten ligger till försäljning på en hemsida för nya och begagnade båtar, för 1 295 000 kronor. Bland informationen om båten framgår det att Martin Timell har designat båten själv, men efter att ha designat och köpt båten, så har den inte använts särskilt aktivt.

"Nu finns chansen att köpa den ultimata transportbåten för alla väder. Martin Timell som designade båten har haft detta exemplar sedan ny men använt den mycket sparsamt." står det i annonsen.



LÄS MER: Anders Öfvergårds stora ilska i TV4



Båten, som finns på Lidingö, har enbart 51 gångtimmar sedan den införskaffades, och har inför försäljningen servats på nytt.

LÄS MER: Martin Timell i sjödrama



Den lyxiga båten byggdes 2015, och är nära nio meter lång och 2,6 meter bred.

Martin Timell berättade 2007 att han blev rammad av en annan båt när han var på fisketur.

– Det var en klassisk olyckshändelse. Jag stod bara still med båten och blev påkörd av en person. Jag tror att han av vädermässiga omständigheter satt ner i båten, bakom ett kapell och körde. Och såg inte mig förrän det var fyra meter kvar, har Martin Timell sagt.
