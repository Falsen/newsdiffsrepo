Mia Parneviks oro –
för dotterns nya kärlek
Emilia Hedman

Artisten Peg Parnevik, 21, och Filip Kaspersen Lamprecht, 19, har varit tillsammans sedan förra året.

Filip är son till programledaren Kristin Kaspersen, och familjerna har känt varandra länge.

När artisten berättade nyheten om att de var ett par var mamma Mia Parnevik skeptisk.

– I början var det mest mamma som sa "hm, hur ska det här gå till", berättar Peg Parnevik.



LÄS MER: Peg Parnevik hyllas för avklädda inlägget



Eftersom att Jesper och Mia Parnevik är nära vänner med Kristin Kaspersen undrade de hur de skulle bli om det tog slut.

– Alla undrade liksom vad som händer om vi gör slut. Vi är ju alla väldigt tighta så vad händer, tänk om vi inte får träffas längre, säger artisten.

Peg Parnevik stod som tur var fast vid sitt beslut om Filip.

– Jag var ganska tydlig och sa att det är det här jag vill, säger sångerskan.

Det var i januari som realitystjärnan visade upp sin pojkvän på Instagram.



LÄS MER: Familjen Parneviks hot: "Valde fel familj att jävlas med"



Paret valde att hålla sin relation hemlig under en längre tid - men nu har Peg Parnevik berättat öppet om sitt kärleksliv.

Under sommaren har hon bott tillsammans med Filip Kaspersen i Stockholm.

– Vi är kärare än någonsin, berättar Peg Parnevik.

Eftersom Peg Parnevik jobbar på sin artistkarriär i Sverige är det naturligt att hon tillbringar tid här, men hon räknar sig fortfarande som en Florida-bo.

– Jag säger ju ändå att jag bor i Florida, fast jag är ju här hela tiden, säger artisten till sajten Hänt.se

Just på grund av hennes späckade schema som artist så är det viktigt för Peg att förhållandet är seriöst, annars är hon hellre singel.

– Vi är seriösa, det måste vara så för att jag jobbar hela tiden, har Peg Parnevik sagt i "Vakna med NRJ".
