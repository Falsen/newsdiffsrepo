Helena Bergströms oro
för dottern Molly Nutley
Aino Oxblod

Att Helena Bergström arbetar med maken Colin Nutley i olika filmprojekt hör till vanligheterna - men nu har Bergström fått med sig dottern Molly Nutley i sin nya film "Vilken jävla cirkus".

Men det var ingen självklarhet att mamma och dotter skulle jobba tillsammans.

– Jag tycker det är fullständigt fantastiskt att jobba med henne. Det var inte en självklarhet att hon skulle göra den här rollen. Drömmen var "Jag måste fråga Molly", och hon sa "Nej mamma, jag vill inte, vi kan inte, du är min mamma, jag vill gå min egen väg". Men jag sa "Läs manus, tänk", och så kom hon och sa "Det är för bra för att tacka nej till", berättar Helena Bergström om dotterns val att spela med i filmen, och säger:

– Hon är en dröm att jobba med, helt underbar.



LÄS MER: Helena Bergströms rädsla för makens död





LÄS MER: Helena Bergström efter skandalen: "Blir ledsen"



Känner du en oro för att hon ska ge sig in i den hårda filmbranschen?

– Det klart, det är en så fruktansvärt tuff och hård bransch. Men är man så begåvad så är det inget jag kan göra något åt det. Jag är bara stolt och glad. Sen hoppas jag att hon mår bra, och inte blir för knäckt, för det är hårt och tufft där ute, säger Helena Bergström.

Helena Bergström ger råd till sin dotter - både som mamma, men också i egenskap av skådespelare.

- Det är erfarenheter som jag har gått igenom, som jag kan säga "Ta det lite lugnt, det är ingen fara". Det är väldigt tufft, det är en bedömningsbransch. Och det är ännu tuffare för den unga generationen. Det är så mycket med utseende, och man ska åka iväg och göra karriär, säger Helena Bergström
