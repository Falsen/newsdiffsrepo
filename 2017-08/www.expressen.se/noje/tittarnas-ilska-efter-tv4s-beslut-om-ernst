Tittarnas ilska efter TV4:s beslut om Ernst
Emma Hjortman

Vanligtvis drar sommarklassikern "Sommar med Ernst" i gång kring midsommar, men i år får tv-tittarna vänta flera veckor.

På grund av Fotbolls-EM har TV4 valt att skjuta upp mysguruns program.

– Det startar senare på grund av EM i år. Det brukar börja vid midsommar, nu startar det den 14:e juli. Fyra dagar efter att EM slutar, säger Anders Edholm, pressansvarig för programmet.

Kanalens beslut har rört upp känslor på Ernst Kirchsteigers officiella Facebook-sida, vilket även Aftonbladet rapporterat.

Flera personer skriver att de utan framgång försökt få fram information om när programmet startar, och de menar att sommaren inte är sig lik utan "Sommar med Ernst" i rutan.

"Letat som en galning efter när sommar med Ernst börjar", skriver en person.

"Hur blir det med Sommar med Ernst?", skriver en andra.

"Ingen sommar utan Ernst", skriver en tredje.





LÄS MER: Ernst Kirchsteiger avslöjar fusket i TV4





Tittarna har även reagerat på att programmet kommer sändas så pass sent in på sommaren.

"Sluta aldrig med dessa program. Höjdpunkten varje sommar", skriver en tittare på Facebook-sidan.

Även på Twitter har folk sökt svar på frågan om det kommer bli något program i år.

"En regnig dag som denna skulle jag behöva goda nyheter för att lätta sinnet. Som när "Sommar med Ernst" börjar till exempel", skriver en person där.





LÄS MER: Efter Ernst – det här hände med husen





Årets "Sommar med Ernst", som alltså drar i gång den 14:e juli, utspelar sig på Gustavsviks herrgård i Kristinehamn.





Följ Expressen Nöje på Facebook - där kan du kommentera och diskutera våra artiklar.
