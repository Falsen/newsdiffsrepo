Kändiskockens ord efter finaltårarna i TV4
Emma Hjortman

Det blev Ben Game, 30 från Varberg och Jessica Ortman, 38, från Huddinge som ställdes mot varandra i kvällens final av "Grillmästarna" i TV4.

Och säsongens sista avsnitt blev dramatiskt.

Finalnerverna fick Jessica Ortman att göra ett stort misstag, och Ben Game var nära tårar flera gånger under sista tävlingen.

– Det har varit en sådan bergochdalbana. Det går inte att beskriva, och nu är det bara en person till som jag måste slänga ut. Och sedan är jag vinnare, och då blir allt värt det, sa Ben i programmet.

Men till slut blev det Jessica som tog hem titeln som Grillmästare 2016 – för första gången någonsin fick programmet en kvinnlig vinnare.

– Det är helt sjukt jävla fantastiskt. Jag är grillmästare 2016.





LÄS MER: Blodiga skadan under TV4:s "Grillmästarna"





Efter vinsten hoppas nu Jessica Ortman att hon ska kunna arbeta heltid med grillningen.

– Jag hoppas att min vinst kommer att leda till att jag får göra det jag älskar mest, att få grilla.





LÄS MER: Kändiskockens stora bröllopsplaner





– Jag är så utmattad nu, men jag är glad för Jessicas skull. Hon var bäst, säger Ben i "Grillmästarna".

Men juryn var överens – finalen var otroligt jämn.

– Det här var jobbigt jämt, fruktansvärt jämt, säger kändiskocken Christian Hellberg.





Följ Expressen Nöje på Facebook - där kan du kommentera och diskutera våra artiklar.
