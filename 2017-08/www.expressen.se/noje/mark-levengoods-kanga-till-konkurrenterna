Mark Levengoods känga till konkurrenterna
Aino Oxblod

Mark Levengood återvänder som programledare för SVT:s dejtingprogram "Tro hopp och kärlek", där personer inom kyrkan letar efter kärleken.

Levengood menar att hans program inte har något gemensamt med dejtingprogram som "Bonde söker fru" eller "Ensam mamma söker".

– Jag har faktiskt inte sett de andra programmen, men vad jag tror gör oss annorlunda är att vi har absolut inget krav på att de ska bli ihop med nån. Min ambition har bara varit från första början att göra ett program som kan få folk att våga börja dejta fast man varit singel ganska länge, säger han till Aftonbladet.



LÄS MER: Mark Levengood nobbar Victoria







LÄS MER: Mark Levengood säljer ärvda lyxvillan



Programledaren menar också att han inte skulle klara av att tvinga ihop folk i relationer - han är helt enkelt för finsk.

– Sen är jag nog lite för finländsk för att ge mig in i sånt här romantiskt mush-mish. Jag är för lättgenerad för att klägga till det och försöka pressa ihop folk. Det är inte riktigt min grej, säger han till tidningen.

Trots att Mark Levengood ska hjälpa prästerna i programmet att kunna hitta kärlek igen, så erkänner han att han själv har väldigt lite erfarenhet när det kommer till att flörta och dejta.

– Hela serien handlar mycket om att vi prövar olika råd. Jag har ju lite tvingats in i en roll som coach om hur man dejtar, men sanningen är att jag i mitt liv har haft två förhållanden. Blev så gott som uppraggad båda gångerna och vet absolut inte ett skit om det, vilket gör att all min kunskap är djupt teoretisk och oprövad, säger han till Aftonbladet.
