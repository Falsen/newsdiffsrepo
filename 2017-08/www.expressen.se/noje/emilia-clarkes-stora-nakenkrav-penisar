Emilia Clarkes stora nakenkrav: "Penisar"
Linda-Marie Nilsson

Den omtalade tv-serien "Game of thrones" är inte direkt känd för att hålla igen på sex och nakenhet, men skådespelaren Emilia Clarke är inte nöjd. Stjärnan, som spelar drakmamman Daenerys Targaryen, vill nämligen se mer hud i serien. I en intervju med tidningen Glamour avslöjar hon att killarna skulle få strippa mer i "Game of thrones", om hon fick bestämma.

– Ta tillbaka alla snygga killar, få dem att ta av sig sina byxor och sedan ska jag säga att jag är drottningen över allt. Jag skulle vilja ha närbilder på alla killars penisar, tack, säger Emilia Clarke i intervjun.



LÄS MER: Emilia Clarke: "Vill inte få sex i mitt ansikte"

Skådespelaren har själv varit involverad i en och annan nakenscen i programmet. Bland annat minns hon speciellt en sexscen mot skådespelaren Jason Momoa, som spelade hennes man Khal Drogo i "Game of thrones".

– Jag såg hans penis, men den var dold i en rosa, fluffig strumpa. Att visa upp den skulle bara få tittarna att må dåligt. Den är alldeles för fantastisk, säger Emilia Clarke.



LÄS MER: Hon tjänar mest i "Game of thrones"

Generellt anser skådespelaren att det är för lite naket bland männen, medan kvinnorna alltsomoftast får klä av sig i tv-serien.

– Men det fanns en scen mellan Michiel Huisman (som spelar Daario Naharis i "Game of thrones") och mig när vi har sex första gången i serien. Det började med att jag sa "Ta av dig dina kläder" och sedan fick man se hans perfekta rumpa, säger Emilia Clarke i intervjun.





Följ Expressen Nöje på Facebook - där kan du kommentera och diskutera våra artiklar.
