Måndag 21 augusti 2017
Carina Berg bryter ihop
– här får hon total panik
Dante Thomsen

Måndag klockan 21.00 är det premiär för "Världens tuffaste jobb med Carina Berg" på Kanal 5. I det första programmet testar programledaren bland annat på att jobba som intimvaxare, hundmatstestare och krokodilskötare.

Och det är just det sistnämnda yrket som visar sig bli för mycket för Carina Berg. Krokodiler är inte bara snabba och starka utan också dödliga – varje år dödas över tusen människor av dessa reptiler.

– Det här är ett av världens farligaste djur. På riktigt är det så. Det här är inte djur som är rädda för människor. Hajar är inte alls lika farliga för hajar har inte människor som föda. Det har krokodiler. Det har jag läst på internet, säger Carina Berg i programmet.



LÄS MER: Carina Bergs stora könshårsmiss i tv



Väl på plats får Carina Berg i uppdrag att mata en alligator med kyckling. Något som gör programledaren mycket rädd.

– Jag hoppas att ni håller mig säker, säger hon i programmet.



Kycklingen serveras med hjälp av ett verktyg som ska hålla skötarna på avstånd från alligatorerna. Men Carina Berg släpper inte kycklingbiten vilket gör att alligatorn kommer närmare och närmare.

Då får Carina Berg panik.

– Den är så nära!



LÄS MER: Miljardärens skämt med Carina Berg



Till slut bryter programledaren ihop och tvingas avbryta matningen.

– Förlåt, förlåt, jag kan inte göra det här. Åh Gud. Fan alltså. Det här tycker jag inte känns bra, säger hon i programmet innan hon ber de andra skötarna om ursäkt:

– Jag är ledsen men jag är inte van vid det här. Jag vill inte vara en total mes men jag tror att jag har prövat på det här nu. För gott. Jag tror man måste vänja sig vid det här. Jag är så glad att det här är över. Jag gjorde inte det här bra men det är okej, jag förlåter mig själv.
