SVT anmäler – efter
kuppen mot profilen
Michael Töpffer

Anders Pihlblad är en av TV4:s mest profilerade medarbetare och tung politisk reporter.

Men på Instagram väljer han nu att berätta om hur han fått sin identitet kapad - av någon som vill ha VIP-biljetter till "Allsång på Skansen".

Till inlägget följer ett foto, som visar hur platser reserverats i hans namn, med en bild på honom.

"Åtminstone en av bedragarna skapade en falsk mejladress och utgav sig för att vara mig i ett mejl till SVT med önskan om platser", skriver han och berättar att även hans familj drogs in i bedrägeriet.

Anders Pihlblad skriver att han inte vet varför just han utnyttjats eller hur det ska tolkas, eller ens vilka som ligger bakom-

Han skriver vidare att både SVT och TV4 betraktar händelsen som allvarlig, och SVT har gjort en utredning och en polisanmälan.

Anders Pihlblad själv säger att han informerats av polisen att en åklagare tagit över ärendet.



LÄS MER: Anders Pihlblad och Henrik Alsterdal nyförlovade



"Jag har känt obehag över det här de senaste veckorna. Jag kan bara hoppas att detta var en engångsgrej, genomförd av någon som ville imponera på kompisarna med bra platser på Allsången, och att det inte handlar om något större", skriver han vidare, och berättar att bedragarna, som dessutom fastnat på bild, har lämnat digitala spår efter sig.



LÄS MER: Anders Pihlblad gfte sig i hemlighet



Inlägget har väckt känslor hos hans följare.

"Fy så obehagligt och vilka fräcka människor. Blir arg när jag läser. Hoppas allt löser sig och att det aldrig händer igen", skriver en av dem.
