Hollywoodstjärnan spelar huvud-
rollen i remake av ”Hundraåringen”
Mattias Bergqvist

Det är The Hollywood Reporter som rapporterar om den amerikanska remaken.

Felix Herngren, som regisserade den svenska filmen, menar att det känns kul.

– USA-remakes kan ligga i luften mycket länge innan de eventuellt blir av, så detta är så jäkla kul. Sedan är det extra kul att det är Will Ferrell som tar sig an det. Han är en briljant komiker, en av mina absoluta favoriter och dessutom med svensk-koppling. Han har varit mycket i trakterna runt Malmköping under sina somrar i Sverige, säger Felix Herngren.



LÄS MER: Hundraåringen blev utan Oscarstatyett



Det är CBS Film som köpt rättigheterna till ”Hundraåringen som klev ut genom fönstret och försvann”.

Adam McKay och Jessica Elbaum är producenter tillsammans med Ferrell, precis som Pontus Edgren och Mikael Wallén från svenska produktionsbolaget FLX.

Dessutom är Felix Herngren och Henrik Jansson-Schweizer (”Tjockare än vatten”, ”Midnattssol”) exekutiva producenter för den kommande filmen medan Jason George (”Narcos”, ”The Blacklist”, ”Nashvile”) skriver manuset till den amerikanska remaken.

I den amerikanska remaken är det tänkt att filmens huvudrollsfigur heter Allan Turner och han spelas alltså av Will Ferrell.

– Min karaktär, Alan, vet ett och annat om att vara rolig genom att bara vara. Det är något som Will Ferrell är en mästare på. Stor humor med små rörelser. Jag är glad att Allan nu är i hans händer”, säger författaren Jonas Jonasson enligt Hollywood Reporter.

”Hundraåringen som klev ut genom fönstret och försvann” baseras på Jonassons bok med samma titel. Felix Herngren regisserade filmen där Robert Gustafsson spelar huvudrollen som Allan Karlsson. I rollistan finns även Mia Skäringer, Iwar Wiklander, David Wiberg, Ralph Carlsson och Jens Hultén.

”Hundraåringen som klev ut genom fönstret och försvann” hade svensk premiär 25 december 2013. Filmen blev snabbt en succé och slog flera rekord vad gäller antalet biobesökare.



LÄS MER: Vikanders första ord efter Oscarsvinsten



Det hela slutade med att ”Hundraåringen” nu är den sjunde mest sedda svenska filmen på bio någonsin. På 2000-talet är det endast ”En man som heter Ove” som har sett av fler personer.

Filmen vann dessutom Biopublikens pris Guldbaggegalan 2014 och nominerades även till en Oscar i kategorin Bästa smink.
