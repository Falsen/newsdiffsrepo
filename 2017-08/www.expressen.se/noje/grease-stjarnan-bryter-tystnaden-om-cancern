Tisdag 22 augusti 2017
Grease-stjärnan bryter
tystnaden om cancern
Jenny Tillgren

Bara tre månader efter att sångerskan och "Grease"-skådespelaren Olivia Newton-John, 68, berättade att hon drabbats av bröstcancer för andra gången så ger hon nu fansen ett positivt besked, skriver People.

– Först så vill jag tacka er alla som skickade så vänliga och älskvärda meddelanden och stöd under de senaste månaderna, säger hon i en ny video.

Hon fortsätter:

– Era böner och välönskningar har verkligen hjälpt mig, och fått mig att må bättre. Jag mår bra och ser fram emot att se er snart.

LÄS MER: "Grease"-stjärnan om familjetragedin

Det var i maj som 68-åriga Olivia Newton-John meddelade att hennes bröstcancer kommit tillbaka.

Stjärnan drabbades av bröstcancer första gången 1992, sen kom den tillbaka.

På sin Facebooksida meddelar Grease-stjärnan att hon skjuter upp sin kommande turné i USA och Kanada.

”De ryggsmärtor som från början fick henne att skjuta upp första halvan av hennes turné har visat sig vara bröstcancer, som har spridit sig via metastaser till korsbenet”, skrev stjärnan då på sin Facebook-sida.

LÄS MER: Olivias make hittad efter 11 år – Grease-stjärnans stora tragedier

Olivia Newton-John skrev då att hon just nu fokuserar helt och hållet på att bli frisk och har beslutat sig för att genomgå en strålbehandling.

”Jag bestämde mig för den här behandlingen efter att ha konsulterat med mina läkare och naturterapeuter och det medicinska teamet på mitt ’Olivia Newton-John cancer and research centre i Melbourne’, skriver hon i inlägget.
