Taylor Swifts mystiska
video efter försvinnandet
Nicole Gustafsson

Artisten Taylor Swift, 27, började sin musikkarriär tidigt. Hennes senaste album "1989" släppte hon 2014. Nu spekuleras det om artisten snart kanske släpper ny musik.

Spekulationerna började förra fredagen när Taylor Swift bytte bild på sina konton på sociala medier och dessutom raderade alla bilder på Instagram och Twitter.

Det mystiska försvinnandet – att Taylor Swift verkar ha raderat sig själv från nätet – gjorde fansen tokiga.

Men nu har Swift lämnat ett meddelande till sina fans. Artisten har nämligen publicerat en abstrakt video på sin Instagram. I videon syns en svans som ser ut att tillhöra en reptil – något som fått fansen att spekulera vad stjärnan planerar för överraskning.



LÄS MER: Taylor Swifts mystiska försvinnande oroar fans



När Swift försvann spekulerade många fans om att det kunde vara en PR-strategi inför lanseringen av sångerskans nya album. Taylor Swift brukar släppa album med runt två års mellanrum och nu har det dröjt nästan tre år sedan förra skivan "1989", vilket gör att fansen är extra nerviga.

"Kommer det en ny era eller har Taylor blivit hackad", skrev tidigare kontot Taylor Swift Now.

LÄS MER: Joe Alwyn är Taylor Swifts nya pojkvän



Enligt tidningen People har en uppgiftslämnare sagt att Taylor Swift arbetar hårt med sin nya musik.

– Hon är väldigt exalterad över sitt nya album. Hon längtar till hon får dela med med hennes fans senare i år, ska uppgiftslämnaren ha sagt.
