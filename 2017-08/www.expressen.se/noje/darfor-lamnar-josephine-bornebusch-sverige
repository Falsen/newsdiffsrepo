Därför lämnar Josephine
Bornebusch Sverige
Aino Oxblod

Skådespelaren Josephine Bornebusch, 35, gör succé med "Solsidan" och är aktuell med en filmatisering av tv-serien.

Men trots framgångarna som Mickan i TV4:s populära humorserie så väljer nu Josephine Bornebusch att flytta från Sverige.

– Vi ska flytta till New York, säger skådespelaren.



LÄS MER: Bornebusch och maken säljer miljonvåningen



Tillsammans med sin man Erik Zetterberg och deras två barn går flyttlasset över Atlanten, på grund av att Zetterberg fått jobb i USA. Paret har redan sålt sin mångmiljonlägenhet i Stockholm, med ett utgångspris på 14,5 miljoner kronor. Nu förklarar hon varför familjen har valt att flytta.

– Det är vårt gemensamma beslut. Min man har fått jobb där, och då kände vi att det är ju en rolig grej att åka dit några år med barnen. De är inte så stora än, så det blir inte en jättestor förändring för dem. Det blir ett äventyr, konstaterar Josephine Bornebusch.



LÄS MER: "Solsidan"-profilen flyttar från Sverige



Men några planer på en internationell skådespelarkarriär har inte Josephine Bornebusch, utan hon vill hellre fokusera på sitt skrivande. Josephine Bornebusch har bland annat skrivit boken "Född fenomenal".

– Det vet man ju inte. Just nu har jag jobbat upp en bas där jag faktiskt skriver väldigt mycket, och det kan man göra var som helst, så jag tänker nog göra det. Till att börja med kommer jag vara med min familj och få allting i ordning och vara med mina barn, säger hon och fortsätter:

– Det känns inte nervöst alls.
