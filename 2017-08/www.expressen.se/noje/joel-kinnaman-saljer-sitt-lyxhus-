Joel Kinnaman
säljer sitt lyxhus
Nicole Gustafsson

Skådespelaren Joel Kinnaman, 37, har sålt sitt hus i Hollywood Hills. Huset, som är i medelhavsstil, har legat ute på marknaden under flera perioder i snart två års tid. Nu är huset sålt för 20,8 miljoner kronor, skriver Variety.

Det nysålda huset är beigefärgat med rödbrunt tegeltak och har två våningsplan. Huset är i medelhavsstil och beskrivs ha en Pacific Ocean-känsla.

De flesta rummen har trägolv och stora fönster som släpper in ljus. Matsalen har en stor öppen spis i ena hörnet. Ett enormt fönster täcker en större del av rummet och låter besökaren kika ut på Los Angeles skyskrapor. Genom ett annat stort glasfönster, som går från golv till tak, ser man även ut över tomten där en större pool och uteplats ligger.

Köket är lyxigt inrett med skåp av träslaget lönn, bänkskivor i granit och rostfria vitvaror. I de två sovrummen finns öppna spisar, och i det större finns det även ett välvt tak. Stora balkonger finns också att tillgå från sovrummen.



LÄS MER: Joel Kinnaman gift med Cleo Wattenström





Joel Kinnaman spelade i "Den osynlige" år 2002. Efter det har hans karriär tagit rejäll fart. Efter att ha medverkar i flera Johan Falk-filmer och spelat Johan JW Westlund i "Snabba Cash", så bar det av till Hollywood.

"The girl with the dragon tattoo", "Robocop", "Suicide Squad" samt serierna The Killing och House of Cards är några produktioner Kinnaman medverkat i.

Det ryktas att Kinnaman kanske kommer att fortsätta sin roll i en andra del av "Suicide Squad" som har temat superhjältar.

Joel Kinnaman är gift med tatueraren Cleo Wattenström.



LÄS MER: Joel Kinnamans hån mot Donald Trump
