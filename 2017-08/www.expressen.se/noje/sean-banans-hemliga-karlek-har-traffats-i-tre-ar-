Sean Banans hemliga
kärlek – har träffats i tre år
Nicole Gustafsson

Artisten Sina ”Sean Banan” Samadi, 32, har träffat kärleken. Under tre års tid har han och flickvännen Kika Backman, 35, träffats, vilket sajten Stoppa Pressarna var först med att berätta.

– Vi har träffats i tre år men officiellt har vi varit tillsammans i ett år, säger Sina Samadi till Expressen.

Enligt Stoppa Pressarna kommer Kika Backman från Ekenäs i Finland och jobbar inom skönhetsindustrin.

Även Hänt rapporterar om Sina Samadis hemliga kärlek. Enligt dem bor paret inte på samma adress men Sean Banan öppnar ändå upp för att ta relationen till nästa nivå.

– Jag har tänkt att jag någon gång ska gifta mig. Men min älskling här är en hårdhudad iskall kvinna, som säger att ”va fan, gifta sig? Vi tar det som det kommer”. Hon är mer killen i den här relationen, säger Sina Samadi skämtsamt till Hänt.



LÄS MER: Sanningen bakom Laila Bagges bröllopsbild



När Hänt frågar Sina Samadi om hur hans drömvigsel ser ut svarar han:

– Vi ska viga oss i luften när vi hoppar bungyjump. Eller, vi ska göra någonting konstigt. Kanske i ett spökhus med en zombie som viger oss? Säger Sina Samadi.

Sina Samadi har uppträtt som Sean Banan i bland annat Melodifestivalen och har tidigare arbetat som danslärare och koreograf.



LÄS MER: Artisten Sean Banan: Jag blev kidnappad



Nu berättar han också om sina pappadrömmar med sin hemliga kärlek.

– Vilket annat par har inte tänkt på att skaffa barn någon gång förr eller senare? Men jag har alltid velat ha barn. Jag älskar barn och vill ha barn så fort som möjligt. Och helst vill jag ha en dotter för det är inte lika mycket huvudvärk som söner, säger han och fortsätter:

– Jag har själv varit en son så jag vet hur mycket huvudvärk det kan vara. Det är därför jag helst vill ha en dotter. Då kommer bara huvudvärken när de är i tonåren.

Han lägger dock in en brasklapp:

– Det är inte aktuellt att gifta mig än.
