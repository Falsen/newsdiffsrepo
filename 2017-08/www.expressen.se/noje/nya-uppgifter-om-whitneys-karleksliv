Nya uppgifter om
Whitneys kärleksliv
Aino Oxblod

Världsstjärnan Whitney Houston dog 2012, när hon drunknade i ett badkar efter att ha tagit droger.

Men nu kommer en ny dokumentär om sångerskan - "Whitney: Can I Be Me" - där vänner och familj menar att det inte hade behövt sluta som det gjorde för Whitney Houston.

Enligt uppgifter till dokumentärfilmaren Nick Broomfields så var Whitney Houston i ett lesbiskt förhållande med sin assistent Robyn Crawford, som hon jobbade tillsammans med i 20 år. 2000 slutade Crawford jobba med artisten, och ska enligt uppgift ha blivit borttvingad av Whitney Houstons mamma Cissy.

Vänner till "I will always love you"-stjärnan tror att Whitney hade överlevt om hon hade fått leva öppet med Robyn Crawford, och vara ärlig angående sin sexualitet.



LÄS MER: Sanningen om Whitneys missbruk





LÄS MER: Whitney Houston hittades död i natt



Houstons exmake Bobby Brown har också uttryckt åsikten att Whitney Houston hade överlevt om hon fått erkänna att hon var bisexuell - och menar också att han och Robyn Crawford slogs om Whitney Houstons kärlek.

– Jag tror inte att hon var homosexuell, jag tror hon var bisexuell. Robyn gav henne en trygg plats, där Whitney hittade trygghet och tröst, säger nära vännen Ellin i dokumentären, skriver The Mirror.

Robyn Crawford, 56, är nu gift och har barn, och har valt att inte vara med i dokumentären på grund av att "hon gått vidare med sitt liv", skriver tidningen.
