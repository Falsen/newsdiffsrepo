Mia Parneviks nya
jobb – byter bana
Michael Töpffer

PR-proffset Dominika Peczynski är tillsammans med tv-personligheten Mia Parnevik nya programledare i populära frukostprogrammet Rix Morronzoo.

Det meddelar kanalen i ett pressmeddelande.

De båda kommer att bli återkommande bisittare hos Roger Nordin och Laila Bagge.



LÄS MER: Laila Bagge avslöjar sin lön – i sändning



Båda är välkända i tv-sammanhang, och Dominika Peczynski fick också stort utrymme nyligen i samband med att hon krishanterade uppgifterna kring kärleken Anders Borgs uppträdande på en privat fest i Stockholms skärgård nyligen.

– Det ska bli väldigt kul att få sända radio ihop med Roger och Laila, det kommer att bli en skrattfest, säger Mia Parnevik.

Dominika Peczynski är lika entusiastisk inför nya jobbet.

– Jag har alltid varit sugen på att testa att göra radio, det känns så direkt och levande. Det har alltid varit väldigt roligt att gästa RIX Morronzoo och att nu få vara en del av denna institution i svensk morgonradio känns roligt och spännande, säger Dominika Peczynski.

Roger Nordin och Laila Bagge ser fram emot att få nya kolleger.

– Det ska bli så roligt att få toppa vårt Morronzoo med två härliga tjejer! Vassa Dominika Peczynski med sin frispråkighet och hela Sveriges favoritmamma Mia Parnevik som kommer att bjuda på många goda råd och skratt, säger Roger Nordin och Laila Bagge.



LÄS MER: Laila Bagges närgångna bröstflört – med kollegan



Sedan tidigare är även Peter Settman, Markoolio, Hasse Aro och Marcus Oscarsson klara som Morronzookompisar i RIX Morronzoo.

I början av september siktar vi på premiär för de nya bisittarna i RIX Morronzoo.
