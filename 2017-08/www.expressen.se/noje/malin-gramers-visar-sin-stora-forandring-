Malin Gramer visar
sin stora förändring
Nike Rydberg

Malin Gramer, 39, har blivit en TV3-profil som programledare för "Paradise Hotel" och "Talang". Sedan födseln av sonen Leo i mars har hon tagit en paus från tv-rutan, men på Instagram visar hon nu upp sin nya stil.

Ovanför texten "Short hair don't care!" syns hennes hår både klippt och blekt, vilket möts av tusentals likes och komplimanger från bland andra Alexandra "Kissie" Nilsson. "Så fint", skriver Kissie i sällskap med ett 50-tal andra följare.



LÄS MER: Malin Gramers stora bebislycka





Gramer har tidigare bloggat om sin skräckblandade förtjusning inför att gå till frisören. I ett inlägg med titeln "Nu ryker håret!?" skriver hon att hon funderat på saken sedan i våras och att inspirationskällan är Noora Sætre i tv-serien "Skam".



LÄS MER: Malin Gramer hyllas för fina familjebilden





"Drömfrisyren..." skriver hon nedanför en bild på Noora och fortsätter:

"Jag är livrädd för att jag ska ångra mig och säg nu inte - Det växer uuuuut, för det vet jag, detta bara det att det tar såååå sjukt lång tid att få håret långt igen... men jag gör aldrig något med mitt hår så just nu känner jag mig varken speciellt snygg, eller har någon cool frisyr, håret bara är... som en dränkt katt. Usch jag har verkligen ett superkonstigt förhållande till mitt hår, JAG VET!!!"

I höstens "Paradise Hotel" ersätts Malin Gramer som programledare av Rebecca Stella Simonsson. Huruvida Malin kommer tillbaka i framtida säsonger är fortfarande inte bestämt.
