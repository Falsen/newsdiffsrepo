Reinfeldt på bröllop med kärleken
– visade upp nya bebisen
Michael Töpffer

Pr-kvinnan Lili Assefa gifte sig under lördagen på Gotland med Michael Wolf, tidigare vd på Swedbank.

Stora delar av den svenska kändiseliten var på plats.

Men mest uppmärksamhet av gästerna fick den kanske yngsta bröllopsgästen, Alessia, fyra månader.

Hon är dotter till tidigare statsministern Fredrik Reinfeldt, 52, och hans kärlek Roberta Alenius, 39.

De båda föräldrarna myste av lycka när strax innan vigseln de rörde sig bland gästerna med barnvagnen framför sig. De såg nykära ut och höll hårt i varandra.

De berättar om beslutet att ta med sig sin lilla dotter på festen.

– Vi tänkte att hon ska få gå på fest tidigt, med förhoppningen att hon tycker att det är roligt, säger Roberta Alenius.

De berättade om glädjen över att få vara gäster på bröllopet.

– Det är härligt, det ska bli jätteroligt. Det är ju två väldigt trevliga och smarta människor som gifter sig. Jag ser fram emot en rolig kväll, sade Roberta Alenius.

Strax innan vigseln inleddes berättade de om sina förväntningar inför kvällen.

– Vi ser fram emot bröllopet. Det ser ut som att det kommer vara nere vid vattnet, sade Fredrik Reinfeldt, och tillade:

– Det känns bra, det är jättefint väder, och det är trevligt.

Roberta Alenius var lika entusiastisk.

Men de berättade att de inte köpt någon bröllopspresent.

– De önskar sig inga presenter. De har avböjt presenter, sade Roberta Alenius.

Fredrik Reinfeldt är van att stå i rampljuset och prata inför folk, men han förnekade att han skulle hålla något tal till bröllopsparet.

– Inte jag i alla fall, sade han.

Sedan satte de sig tillrätta på enkla stolar framför en scen utomhus. Där uppe stod det lyckliga brudparet tillsammans med prästen under vigseln.
