Efter olyckan – Cruise
kan straffas av sekten
Frida Hansson

Det har bara gått några dagar sedan Tom Cruise, 55, skadade sig under inspelningen av actionfilmen ”Mission impossible 6” i London.

Skådespelaren skulle utföra ett stunttrick genom att hoppa från en byggställning till en byggnad. Hoppet var på flera meter och skådespelaren hade för låg fart. Stuntscenen misslyckades och Tom Cruise flög rakt in i kanten på byggnaden.



LÄS MER: Tom Cruise skadad under filminspelning



Efter olyckan reste Tom Cruise hem till USA för behandling och filminspelningen har blivit uppskjuten.

Men olyckan kan också påverka skådespelarens ställning inom Scientologkyrkan där han är medlem.



Enligt kyrkans tro kan sjukdom och olyckor orsakas av att man är en såkallad ”Potential trouble source” (PTS) – en möjlig källa till problem.

Detta är något som kan få kyrkans ledare David Miscavige upprörd. PTS anses drabba de medlemmar i kyrkan som har en förtryckande person i sitt liv.

– Den personen är ofta någon som har lämnat kyrkan eller som är en icke-troende, säger uppgiftslämnaren.

Enligt uppgiftslämnaren har Tom Cruise flera sådana personer i sitt liv. Bland annat sina ex-fruar Nicole Kidman och Katie Holmes som båda är katoliker och som har lämnat Scientologkyrkan.



Tory Christman är en tidigare högt uppsatt medlem i kyrkan. Hon har lämnat sekten och har vid flera tillfällen öppet kritiserat scientologin.

Enligt henne kan Tom Cruise olycka få allvarliga konsekvenser.



LÄS MER: Stjärnans hårda kritik mot Tom Cruise: Är ingen bra person



– Han kan till och med tvingas gå på Scientologi-stödsamtal, säger hon och förklarar hur någon som är en PTS uppfattas av de andra medlemmarna inom Scientologi-kyrkan:

– Du är ingen bra person, eftersom du är en PTS och du måste var sammankopplad med någon riktigt ondskefull om du är en PTS.
