Avslöjad: Hon spelade solen i "Teletubbies"
David Lillemägi

"Teletubbies" är ett numera klassiskt barnprogram, som även tilltalat tittare i åldrar det kanske aldrig var menat för.

Men en fråga har plågat fansen genom åren: Vem är det egentligen som är bebisen, i solen?

Nu är svaret här.

Den 19-åriga stundent Jess Smith går ut på sin Facebook och avslöjar sin bakgrund som lysande barnstjärna, enligt Daily Mail som citeras av Huffington Post.

Men avslöjandet satt långt inne.

"Jag har nyligen firat min 19-årsdag och efter mycket eftertanke har jag bestämt mig för att berätta för alla", skriver Jess Smith och fortsätter i inlägget:

"Jag brukade gömma det, men efter mycket uppmuntrande från mina vänner på universitetet har jag nu fått självförtroende nog att komma ut med det. Jag är solen i 'Teletubbies'", skriver hon.

Flera andra personer har genom åren hävdat att de står bakom den heta rollen - men de har alla varit långt från sådana himmelska höjder.

"Det har varit ganska många som låtsats vara solen men bara jag kan ge er den riktiga berättelsen", skriver Jess Smith.

Enligt brittiska Huffington Post har Smith också lagt upp ett brev från produktionsbolaget som bekräftar hennes avslöjande. Det var Smiths mamma som lät dottern gå på audition för att "det vara bara någonting annorlunda att göra", skriver Mirror.

Trots att "Teletubbies" la ner för 13 år sedan är serien ett sådant fenomen att nyheten om Smiths roll blivit vida omtalad i sociala medier, skriver Huffington Post.

Kanske var det ett avslut som fansen behövde, och en chans för solen att äntligen gå ner.



Följ Expressen Nöje på Facebook - där kan du kommentera och diskutera våra artiklar.
