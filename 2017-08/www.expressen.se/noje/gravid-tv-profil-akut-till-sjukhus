Gravida tv-profilen
förd akut till sjukhus
Dante Thomsen

Hollywoodfrun Elena Belle, 31, är gravid med sitt första barn. Tv-profilen, som tidigare hette Natacha Peyre, och hennes make, den kända dj-managern Michael Theanne, 41, väntar en flicka som ska få namnet Luna. Nedkomst är planerad om fem veckor.

I går, måndag, fick dock TV3-profilen, som förra året debuterade i "Svenska Hollywoodfruar", föras akut till sjukhus. Det rapporterar Hänt.

– Detta var false alarm, så ingen bebis ännu. De skickade hem mig, men blir mina värkar starkare så måste jag åka in igen, säger Elena Belle till sajten.



LÄS MER: Elena Belle är gravid



Elena Belle berättar också att hon tror att Lilla Luna kommer födas vecka 40. I dag är hon i vecka 35.

– Vi tror att bebisen kommer att vara tidig, säger hon till Hänt.



Det var i december 2016 som Elena Belle och Michael Theanne gifte sig. I augusti samma år berättade tv-profilen, som först blev känd i och med "Paradise hotel", också om sitt namnbyte.

– Många tror att jag vill byta efternamn därför (Paradise hotel, reds anm.). Jag ville byta eftersom jag inte har bra kontakt med min pappa och passade på att byta förnamn då också.



LÄS MER: Natacha Peyre om namnbytet



Men det är inte alla som är lika glada över namnbytet.

– Jag har några vänner som vägrar kalla mig Elena. Det känns lite trist, byter man namn så får andra respektera det.

Elena Belle har bott i Los Angeles i sju år, dit hon flyttade med dåvarande pojkvännen Dhani Lennevald för att arbeta som modell.
