Efter hans död – nu avslöjas
David Bowies hemlighet
Jenny Tillgren

Rockikonen David Bowie dog oväntat i januari 2016, bara tre dagar efter att hans sista album "Blackstar" hade släppts – och två dagar efter hans 69-åriga födelsedag.

Han hade bara berättat för sina närmaste anhöriga att han under 18 månader kämpat emot bukspottskörtelcancer som hade spridit sig till levern, skriver News.co.au.

Nu kommer en ny biografi, "David Bowie: A Life" av Dylan Jones. Boken avslöjar nya detaljer om den avlidna stjärnans sexmissbruk och vana att ta kokain, skriver The Sun.

Boken hävdar att stjärnan levde promiskuöst, att han gick från erövring till erövring, hade homosexuellt sex, trekanter och gruppsex och han ska även ha bjudit in andra att se på när han hade sex med kvinnor.

LÄS MER: Svenskens avslöjande om David Bowies död

Enligt boken ska han även erbjudits en "död, varm kropp", men tackat nej.

Före sin död så erkände David Bowie att han var "otroligt promiskuös" i en intervju med Jonathan Ross och låg med mängder av kvinnor under 1970- och 1980-talet.

David Bowie tar då upp sitt förhållande med sångerskan Dana Gillespie, som beskrev sig själv som Bowies flickvän när hon bara var 13 eller 14. David Bowie var då två år äldre.

På grund av det vilda sexlivet så var Bowie öppen för att han kunde ha flera hemliga kärleksbarn. Tidigare i år så uppmuntrade Bowies advokater att hans eventuella kärleksbarn skulle ge sig tillkänna och kräva en del av sångarens förmögenhet.

LÄS MER: De ärver David Bowies miljoner

Han ska även haft romanser med Rolling Stones frontfigur, Mick Jagger och hans fru Bianca.

Bland andra älskare nämns skådespelare som Elizabeth Taylor och Susan Sarandon.

Artisten David Bowie gifte sig med modellen Iman 1992, och paret fick tillsammans barnet Lexi 2000.
