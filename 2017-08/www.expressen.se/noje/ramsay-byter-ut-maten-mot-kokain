Ramsay byter ut
maten mot kokain
Nicole Gustafsson

Vi är vana att se kocken Gordon Ramsay, 50, laga mat i tv-rutan. Men snart får vi se honom i ett helt annat sammanhang.

Kändiskocken satar nu nämligen på att göra en dokumentärserie om kokain – "Gordon on Cocaine."

– Dokumentären är beslutsam och chockerande, men framför allt en ögonöppnare och förhoppningsvis en utbildning för alla inom vår bransch – och även andra. Jag utmanar alla att se den här serien och sedan aldrig mer tänka på att ta kokain igen, säger Gordon Ramsay till Deadline.



LÄS MER: Kockarnas storbråk: "Varit hemsk mot mig"



I serien möter Gordon Ramsay personer som på olika sätt har en inblick i droger och drogmissbruk. Han följer bland annat med polisen i Storbritannien på deras jakt efter droglangare och åker till USA för att för att se hur drogen tillverkas skriver Deadline.

Förutom att Gordon Ramsay vill ge folk en ögonöppnare med sin kommande dokumentär, så har han även en känslomässig relation till just drogen kokain då den tog hans väns liv. Det var hans kollega som jobbade på hans restaurang som dog genom en överdos 2003.

– Jag har velat förstå världen kring kokain ända sedan jag förlorade en av mina kockar på min restaurang i Chelsea. Och jag ville lära mig varför det har blivit en sån epidemi, inte bara globalt, men även inom matvärlden, säger Gordon Ramsay till Deadline.

Dokumentären blir i två delar, och båda avsnitten blir en timme långa. Den har fått grönt ljus att sändas på ITV, men när det blir är ännu inte officiellt när.

LÄS MER: Kändiskocken Gordon Ramsays nya bild väcker fansens oro
