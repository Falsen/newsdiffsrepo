Programledarens
comeback i TV4
Aino Oxblod

Populära TV4-programledaren Soraya Lavasani, 35, är mammaledig från "Nyhetsmorgon" - men dyker upp som gäst i stället.

Under måndagsmorgonen var Lavasani på plats i studion med lilla dottern Bianca, för att prata med programledarna Tilde de Paula Eby och Jesper Börjesson, tillsammans med en barnmorska och ett nyblivet föräldrapar.

– Här ser ni henne i närbild, 2,5 månad, Bianca, säger Tilde de Paula Eby.

– Nästan "Nyhetsmorgon"-Bianca, tycker Jesper Börjesson.

Tilde de Paula Eby håller med, eftersom tittarna fick följa Soraya Lavasanis graviditet från början nästan till slutet – tills hon gick på mammaledighet.

– Din resa har vi fått följa, vecka för vecka, Soraya, konstaterar Tilde de Paula Eby i "Nyhetsmorgon".



LÄS MER: Bebislyckan: TV4-profilen Soraya Lavasani har fått barn





LÄS MER: TV4-profilen Soraya Lavasani om att få barn med 14 år äldre man



Den nyblivna mamman skämtar om att hon nu är fullärd som mamma, och menar att man ändå vänjer sig snabbt vid att vara förälder till en liten bebis.

– Nu kan jag allt. Nä, men det går snabbt att vänja sig vid att man har ett litet barn, och så hänger man ju med. Nu är det knappt så jag kommer ihåg när hon var så där liten och bara låg. Men det uppstår många frågor i varje fas, man känner sig helt novis liksom, säger Soraya Lavasani i "Nyhetsmorgon".

Lavasani berättar om bebisens dygnsrytm - något som också tas upp av barnmorskan i programmet.

– Hon sover bra om nätterna, men hon är pigg på kvällarna. Så jag fick väcka henne när jag skulle åka hit.
