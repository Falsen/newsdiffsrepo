Ernst Kirchsteiger
hård krav – på TV4
Michael Töpffer

TV4-profilen Ernst Kirchsteiger har blivit husrenoverade med hela svenska folket. I hans program "Sommar med Ernst", som i år firar tio år, renoverar, inreder och moderniserar han tillsammans med olika snickare och hantverkare gamla, slitna och fallfärdiga byggnader och bostäder så att de återigen blir trevliga och mysiga och så att det går att bo i dem igen.



LÄS MER: Ernst avslöjar hemligheten i nya programmet i TV4



– 10 år på TV4, herregud, tiden går fort. Jättekul, säger han när han under torsdagen intervjuas i "Nyhetsmorgon" i TV4.

Men på en direkt fråga från programledaren Steffo Törnquist om hur han väljer vilka hus som ska renoveras och dokumenteras för programmet, berättar han att han har hårda krav. Han tar sig inte an vilket hus som helst.

– Det ska vara ett hus som är på en bra plats, människorna som har husen ska vara sköna, sedan ska husen i sig vara en utmaning, förklarar Ernst Kirchsteiger.

Han berättar att årets hus uppfyllde just dessa krav, speciellt det om att huset ska vara en utmaning.

– Huset var ganska litet, där fem centimeter börjar betyda något. Jag har jagat centimetrar i det huset och det är kul, förklarar den folkkära TV4-profilen.

Ernst Kirchsteiger förklarar också att det inte går att muta honom till att få sitt hus renoverat - men en svaghet har han som kan fungera:

– Kaffe och kramar ligger väldigt högt hos mig, säger Ernst Kirchsteiger.

Med anledning av tioårsjubileet sänder TV4 på torsdag kväll det första av två program med hopklippta höjdpunkter från de gångna åren.

– Egentligen är det ett axplock av allt tok. Dels är det väldigt kul alltihopa, för det finns ju vissa material som jag älskat. Det är väldigt roligt redigerat, säger Ernst Kirchsteiger.



LÄS MER: Miljonregnet över Ernst Kirchsteiger



Men det finns också en sentimental dimension i programmet.

– Jag återvänder till alla de här husen, mina gamla vänner som står runtom i Sverige, och ser vad hände, hur blev det, hur ser de ut i dag? Det är ganska spännande att sitta i bilen på väg till de här husen. Hur ser de ut? Vad kommer jag att mötas av? förklarar Ernst Kirchsteiger.

I programmet besöker han bland annat Saxå herrgård där det blir ett kärt återseende med krögaren Carl Jan Granqvist. Han besöker även Gotland och den lilla flygeln på Lärbro som han renoverade.
