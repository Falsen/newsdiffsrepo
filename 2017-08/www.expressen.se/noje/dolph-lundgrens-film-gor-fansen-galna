Dolph Lundgrens
film gör fansen galna
Emilia Hedman

Filmen "Creed" kom för två år sedan och var fortsättningen på de klassiska filmerna om boxaren Rocky Balboa. Filmen producerades av Sylvester Stallone som också hade en roll i filmen.

Nästa år kommer uppföljaren ”Creed 2” och i den nya filmen kommer Dolph Lundgren komma tillbaka i sin mest ikoniska roll – som boxaren Ivan Drago.



LÄS MER: Dolph visar upp strand- kroppen – framför exet



På Instagram har Sylvester Stallone publicerat en bild på Dolph Lundgren där han själv och Michael B Jordan syns. Under har han skrivit:

”Något väldigt ondskefullt är på väg hit ...”





Den svenska skådespelaren gör sig redo för filmen. Lundgren la upp ett klipp från ett träningspass, med texten:

"Gör mig redo för något stort", skriver skådespelaren under bilden och kompletterar med hashtagar: #Creed2 och #IvanDrago

Det dröjde inte länge fören stjärnan fick glada tillrop i kommentarerna:

"Jaaa, jag längtar så mycket", skriver en person.

"Jag älskar dig, gift dig med mig", kommenterar en annan.

"Såå exalterad", skriver ett tredje fan.



LÄS MER: Skrällen: Dolph Lundgren spelar Ivan Drago igen



Det var i filmen "Rocky IV" från 1985 som Dolph Lundgren spelade den sovjetiske boxaren Ivan Drago. I filmen dör Rockys vän Apollo Creed under en uppvisningsmatch mot Ivan Drago.

Sylvester Stallone har publicerat flera bilder som har hintat om att Dolph Lundgren kommer tillbaka som Ivan Drago.

På en tidigare bild ur filmen från 1985 syns Rocky och Drago stå i ringen. Till bilden har Sylvester Stallone skrivit:

”Kanske, om jag ignorerar honom så går han iväg”.

Även Dolph Lundgren själv har skrivit om ”Creed 2” på Instagram. Tillsammans med texten: ”Håll er uppdaterade – livet tar ibland oväntade mystiska vägar” har han publicerat en bild från den klassiska filmen där han har taggat både Sylvester Stallone och Michael B Jordan.
