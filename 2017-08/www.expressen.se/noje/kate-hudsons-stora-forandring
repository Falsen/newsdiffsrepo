Kate Hudsons
stora förvandling
Aino Oxblod

Skådespelaren Kate Hudson, 38, har uppenbarligen inga problem med att förändra sitt utseende i förmån för en filmroll. I samband med inspelningen av en ny film - "Sister" - har Hudson rakat av sig sitt långa hår, och sportar nu i stället en kort, mörk snagg.

Under måndagens solförmörkelse i USA sågs Kate Hudson visa upp sin korta frisyr när hon, som många andra, tittade mot himlen för att se solen försvinna en stund. Skådespelaren beundrade solförmörkelsen i MacArthur park i New York, tillsammans med Maddie Ziegler och Leslie Odom Jr.



LÄS MER: Bilden avslöjar stjärnans stora utseendeförändring



När Kate Hudson först gav en liten smygkik på sitt snaggade hår på Instagram var hennes fans inte sena med att överösa henne med hyllningar.

"Frihet" skrev Hudson till bilden, där hon sitter på en stol långt bort, och snaggen inte går att se i detalj.

"Det här är fantastiskt, wow wow wow" skriver en person till bilden.

"Du är en fantastisk förebild för mig! Så vacker" tycker en annan.

"Jag tycker du är så oerhört vacker Kate, du har alltid varit en av mina favoriter" hyllar ett fan skådespelaren på Instagram.



LÄS MER: Kate Hudsons nya nakenbild: "Ofattbart"



Kate Hudson spelar in filmen "Sister" tillsammans med världskända artisten Sia, 41, som står bakom hits som "Chandelier" och "Cheap thrills". Sia är regissören till den kommande filmen, och har också skrivit manus, baserat på en novell som artisten skrev 2007.
