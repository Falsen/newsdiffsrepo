TV4-profilens tårar
bakom kameran
Aino Oxblod

Nyhetsankaret Rania Shemoun Olsson, 42, är vi vana vid att se rapportera om världshändelser i TV4:s nyhetssändningar. Men även för den rutinerade programledaren kan jobbet ibland bli för mycket.

– Man blir känslomässigt berörd i sitt arbete, speciellt precis efter alla terrorattacker. Vi får ju se massor av hemska bilder som vi inte kan visa tittarna. Vi går igenom dem men vi får alltid ta del av det värsta, förklarar Rania Shemoun Olsson för Hänt.se.

Efter de senaste årens uppmärksammade terrorattacker i London, Stockholm, Nice och Barcelona har nyhetsankaret haft svårt att hålla tårarna tillbaka - men gör sitt bästa för att hålla sig professionell, och spara känslorna till efter jobbet.

– Det är gråtattacker på jobbet men man får samla sig och försöka att inte få fram de där tårarna. I så fall får man göra det när man kommer hem i stället, säger hon till Hänt.se.



LÄS MER: Rania Shemoun Olsson tar över efter Sjödin i "Spårlöst"





LÄS MER: TV4-profilens miss i direktsändning - "Nära att ramla på rumpan"



Rania Shemoun Olsson säger att hon har fått börja tänka till lite extra på senaste tiden, på grund av det oroliga läget i världen - något hon inte brukade göra förut.

För att orka med de svåra nyhetssändningarna så tar Rania Shemoun Olsson stöd av sin familj, maken Mattias Olsson och deras två barn. Ett stöd hon är väldigt tacksam för, säger hon.

– Vi kramas mycket där hemma, säger programledaren till Hänt.se.
