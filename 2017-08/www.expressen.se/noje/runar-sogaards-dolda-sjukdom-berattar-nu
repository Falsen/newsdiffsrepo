Runar Sögaards dolda
sjukdom – berättar nu
Elin Slättberg

I november 2015 fick Runar Sögaard beskedet att han hade diabetes.

– Jag ville inte att det skulle komma ut. Men när jag fick beskedet så bestämde jag mig där och då att jag ska bli av med det, säger Runar Sögaard.

Läkaren berättade för honom att det är en kronisk sjukdom och att han var tvungen att acceptera det.

– Jag sa nej, jag tänker inte acceptera det, jag ska bli av med det, berättar han.



LÄS MER: Så fann Runar och Carola varandra igen



Tidigare i våras blev det klart att Runar Sögaard  skulle delta i programmet "Biggest loser VIP". Han bad då TV4 att inte ta med i programmet att han hade diabetes.

– Det här har inte framkommit i programmet för jag gav läkaren Stefan munkavel. Det kommer inte tas upp i programmet. Jag orkar inte, berättar han.



När Runar Sögaard sedan var på en omfattande läkarundersökning hos "Biggest loser"-läkaren så fick han ett oväntat glatt besked.

– Jag kan bara konstatera en sak och det är att din diabetes är borta, säger Runar Sögaard att läkaren berättade för honom.

Han fortsätter sedan:

– Jag började processen innan jag var med i "Biggest loser" men efter de sex veckorna så hade min diabetes försvunnit.



För ett antal veckor sedan uppmärksammades att TV4 har blivit tvungna att ändra sina regler för programmet "Biggest loser" – för att Anna Book och kändisarna ska kunna vara med.



LÄS MER: TV4:s tvingas ändra reglerna – för att rädda Anna Book



Deltagare i det traditionella viktminskningsprogrammet får stränga förhållningsorder om att inte dela med sig av bilder på sig själva i sociala medier förrän Biggest Loser-finalen har sänts.

– Vi vill spara resultatet till slutet, så att man ska kunna se förändringen i finalen av ”Biggest loser”, säger Amanda Hjärtmyr, pressansvarig på TV4.

Då Anna, och de andra deltagarna den här säsongen, är offentliga personer blir det lite svårare att kontrollera, säger Lotta Andersson, exekutiv producent för programmet.
