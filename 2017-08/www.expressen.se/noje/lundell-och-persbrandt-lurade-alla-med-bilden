Lundell och Persbrandt lurade alla med bilden
Mathilda Olausson

Det var i en bild på Instagram som Mikael Persbrandt, 52, lutade sitt huvud mot Sanna Lundells, 37, mage.

Hon hade inte skrivit något till bilden, men grattishälsningarna rasslade in i kommentarfältet.

Bland andra Anitha Schulman skrev i kommentarfältet: "Grattis!!!".

Även radioprofilen Titti Schultz önskade paret grattis.

"Äre sant!!!??? Så fantastiskt roligt! Stort grattis till hela familjen", skrev hon.

TV4-profilen Jenny Alversjö skrev:

"Livet är fantastiskt! Stort grattis till er".

Men Sanna Lundell är inte gravid, något hon förklarar i ett nytt inlägg på sin Instagram.

"Jag har förstått att många av er tolkade min bild som att jag är gravid. Det är jag INTE. Micke och jag bara larvade oss lite för ett tv-projekt som kommer att visas i oktober i höst", skriver hon där.



LÄS MER: Persbrandts kärleksresa med Lundell



I november förra året berättade Sanna Lundell i Youtubeprogrammet "Mom enough" att Mikael Persbrandt vill skaffa ett barn till, men att hon då ställt ett krav om ekonomisk kompensation.

– Jag har sagt då till min särbo, som väldigt gärna vill ha ett barn till, att jag i så fall vill ha en miljon för det. Det kan ju låta helt sjukt. De flesta börjar ju skratta när de hör det, sa hon då i programmet.

Sanna Lundell betonade att det handlar om att belysa vad det kostar för en kvinna att få barn.



LÄS MER: Lundells miljonkrav på Mikael Persbrandt



Hon räknade med att kostnaden, i form av förlorade inkomster, uppgår till en miljon kronor.

– Men det handlar om att sätta föräldraskapet lite grann i perspektiv till vad man som kvinna förlorar på det rent ekonomiskt. För det gör man. Jag skulle säga att man förlorar en miljon, alltså på företaget. Det är minst en årsinkomst som går åt till att fostra, föda, vänta, ett barn, sa då Sanna Lundell i "Mom enough".

Sanna Lundell och Mikael Persbrandt har två gemensamma barn.

















Följ Expressen Nöje på Facebook - där kan du kommentera och diskutera våra artiklar.
