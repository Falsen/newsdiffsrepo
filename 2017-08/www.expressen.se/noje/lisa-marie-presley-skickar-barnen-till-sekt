Lisa Marie Presley skickar barnen till sekt
Sebastian Parkkila

Elvis Presleys dotter Lisa Marie Presley befinner sig i en smutsig separation från maken Michael Lockwood.

49-åriga Presley har anklagat maken för att ha haft barnporr på sin dator och han har svarat med att anklaga henne för att vara en drogmissbrukare.

Nu skriver National Enquirer att Lisa Marie Presley tänker skicka deras åttaåriga tvillingar på läger hos den kontroversiella sekten scientologerna, enligt Aftonbladet.





Det gör hon helt emot vad Lockwood vill för barnen.

– Han vill absolut inte det, säger en kompis enligt tidningen.

Lisa Marie Presley är en av de allra kändaste avhopparna från sekten som har affischnamn som Tom Cruise och John Travolta.



LÄS ÄVEN: Lisa Marie Presley om scientologerna



2013 berättade hon att hon hade hoppat av från scientologerna och kallade dem "galna".

– Jag hade en väldigt obskyr och faktiskt helt blockerad bild av verkligheten under en lång tid, sade hon då.

Efter att ha lämnat sa hon att hon lämnat de "galna" personerna bakom sig för att kunna ta reda på vad som egentligen händer i världen.  Hon menar att de tog både hennes själ och pengar ifrån henne.

Nu ska scientologkyrka jubla efter beskedet om att hon vill placera sina barn i sektens barnläger.

– Hon kom krypande tillbaka när hon insåg att det var enda sättet för att få ordning på sitt liv, säger en uppgiftslämnare inom scientologerna, enligt Aftonbladet.

Kyrkan ska ha ett desperat behov av att bättra bilden av den i Hollywood.
