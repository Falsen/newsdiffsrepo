Stenmarks lyxfest med
Dr Alban – i Dubai
Michael Töpffer

Alban Uzoma Nwapa, mer känd under artistnamnet Dr. Alban, fyller 60 år på lördag.

Han var en av 1990-talets absolut största artister – känd för låtar som "Hello Afrika" och "No coke" som producerades av Denniz Pop. Han har sålt över 14 miljoner skivor världen över.

Nu ska han fira sin födelsedag ordentligt med sina vänner - och han väljer att göra det i Dubai.

En bild som Annika Duckmark, Fröken Sverige 1996, har lagt upp på Instagram är tagen på Arlanda och visar några av gästerna som ska till festen i Dubai. Här syns Ingemar Stenmark med familj, och sångerskan Jessica Folcker.

Sångerskan Ankie Bagger lade tidigare upp en bild - efter att hon och några vänner landat i Dubai.

"En del av gänget har landat i Dubai".

Även fotbollsspelaren Tomas Brolin har valt att dokumentera resan på Instagram.

"Första truppen har just anlänt till Dubai för att fira Dr. Alban 60 år senare i veckan", skriver han.

Lite senare lade han ut en ny bild från Dubai, med texten:

"Vi har det bra. 4 ️2 grader i skuggan 32 i vattnet

Men delar av Dr Albans vänkrets har redan haft en stor fest så sent som förra veckan.

Även då samlades Tomas Brolin, Ankie Bagger, Ingemar Stenmark men också Anna Book.

"Stabilt gäng hos Dr. Alban och Kim Hermansson. Inflyttningsfest i "sommarstugan" på Lidingö", skriver Tomas Brolin på Instagram.

Dr. Alban bildade kvartetten Friends In Need tillsammans med vännerna Mattias Frisk, Tomas Brolin och Björn Borg år 1999. Gruppen släppte bara en enda singel, "Alla vi". Det är i just den låten som Dr. Albans klassiska fras "det är stabilt" myntades.

Dr. Alban och Jessica Folcker ställde upp i Melodifestivalen 2014 med bidraget "Around the world". Han har också skrivit bidraget "Make me (la la la) i Melodifestivalen 2015 och "One more night" i Melodifestivalen 2017. Båda framfördes av Dinah Nah.
