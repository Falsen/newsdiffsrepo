Parneviks bråk –
efter nakenbilden
Emilia Hedman

USA är omskakat efter förra veckans vit makt-möte i Charlottesville, Virgina, där en motdemonstrant blev ihjälkörd av en bilist med nazistsympatier.

Presidenten Donald Trumps respons till händelserna har kritiserats för att vara för långsam och tandlös.

Till en topless-bild på Instagram skrev Peg Parnevik att det är dags att ställa Donald Trump inför riksrätt:

"Det är dags att välja sida, för det finns sidor. Den ena har överseende med rasism, förtryck, vit makt och nazism. Den andra kämpar för rättvisa, grundläggande mänskliga rättigheter och jämställdhet".





I senaste avsnittet av podcasten "Pillowtalk" diskuterar Peg och systern Penny Parnevik om varför hon la upp bilden när hon skulle berätta om vad hon tyckte om händelserna i USA.

Penny tycker att Peg är smart som lägger upp en bild där hon visar brösten för att det fångar folks uppmärksamhet.

– Jag tänker så här: bröst är ju najs och du vill att folk ska lyssna på det du säger, då är det smart att lägga upp en bild på sina bröst, säger Penny Parnevik.

Men då tycker Peg att Penny har missuppfattat allt och säger ifrån.

– Nej, det är inget PR-trick. Du säger att jag la upp en bild på mina bröst för att jag vill att folk ska se dem, det var inte därför.

Sen fortsätter en lång och hetsig diskussion mellan systrarna. Det slutar med att de ger upp och inser att ingen av dem tycker lika.

– Sex säljer, menar Penny Parnevik.

– Jag fattar inte vad du menar men aja, svarar Peg Parnevik.
