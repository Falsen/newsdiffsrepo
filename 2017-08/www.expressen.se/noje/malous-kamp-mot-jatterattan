Malou von Sivers skräck-
upplevelse i hemmet
Emilia Hedman

Programledaren Malou von Sivers fick besök av en jätteråtta under söndagen. Nu vädjar hon om tips från sina följare på Facebook.

"Är det någon som har ett bra tips på hur man blir av med en sån här best? Tacksam för tips. Den är just nu på väg för att käka upp hundmaten. Funderar på lågfrekvent ljud som ska skrämma bort råttor. Någon som har provat? #råttfobi #semesterterrorist"  skriver hon i ett Facebook-inlägg.



LÄS MER: TV4-profilens svåra tid – berättar om skräcken



TV4-profilens följare svarade snabbt med tips på att bli av med råttan.

"Det brukar inte fungera att fota dem tyvärr. (Högfrekvent ljud funkar dock jättebra, köp en lite dyrare, de billigare kan höras av människor)", kommenterar en följare.

"Råttfälla med valfritt kött och sen strö mjöl över. De kan inte motstå den kombinationen.", skriver en annan.

"Be en bekant köpa råttgift i från Thailand, området slås ut på en vecka!", tipsar en tredje.



LÄS MER: Malous sexråd till svenska folket



Malou von Sivers, 63, har en lång karriär som journalist bakom sig. Hon mottog Stora journalistpriset 2014 och är van att synas i tv-rutan – framför allt i det egna programmet ”Malou efter tio” i TV4.

I ”På spåret” fick tittarna följa när hon och Sigge Eklund, 42, mötte Kakan Hermansson, 35, och Jan Hermanson, 67. Men det var inte en självsäker programledare som satt i ”dressinen”.

Malou von Sivers berättade om nervositeten – och skillnaderna mot att själv vara den som håller i taktpinnen i tv–studion.

– Det här är något helt annat. Här är jag ute som Bambi på hal is. I min studio har jag kontroll. Här har jag ingen kontroll, jag vet ingenting om vilka frågor som kommer, säger hon i en tidigare intervju.
