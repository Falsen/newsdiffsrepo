Bannatyne dumpad av modell på Twitter
Mathilda Olausson

"Dragons den"-stjärnan Duncan Bannatyne, 66, fångades på bild när han höll en annan kvinna i handen, utanför en restaurang i London. Det gjorde att flickvännen och skönhetsdrottningen Michelle Evans, 36, som han varit tillsammans med sedan i mars, bestämde sig för att göra slut.

Men inte på vilket sätt som helst - Duncan Bannatayne blev nämligen dumpad på Twitter, enligt Mirror.

"Leoparder ändrar sig inte så jag behövde göra slut med @duncanbannatyne i dag. Vi är färdiga med varandra! Lycka till", skriver före detta skönhetsdrottningen.





LÄS MER: "Dragons den"-profilen anklagas för våldtäkt.





Senare uppdagades det dessutom att kvinnan som mångmiljonären gått hand i hand med arbetar som tandläkare.

"Ser ut som att nästa tandläkarbesök kommer att bli stelt", skriver Michelle Evans i ytterligare en tweet.

Men Duncan Bannatyne har en mer positiv inställning på Twitter.

"Åh vilken vacker morgon, åh vilken vacker dag", skriver han i en tweet och tillägger i en annan:

"Jag har en underbar känsla om att allt går min väg".





LÄS MER: Popstjärnan dumpades via sms: "Åt bara chips och drack".





I en senare tweet skriver Duncan Bannatyne att han inte vill kommentera händelsen.

"Förlåt mig om jag inte kommenterar tissel, tassel och skvaller men det är en vacker värld och jag ska till Lakes över helgen", skriver han.

Bara några timmar innan uppbrottet hade Michelle Evans skrivit om de kärleksfulla presenterna hon fått av Duncan Bannatyne i födelsedagspresent. Hon fick bland annat rosor och champagne.

Tro det eller ej, men det är inte första gången som Duncan Bannatyne blivit dumpad på elektronisk väg. Hans numera exfru, Joanne, som han har två barn tillsammans med, gjorde 2010 slut via sms.





























Följ Expressen Nöje på Facebook - där kan du kommentera och diskutera våra artiklar.
