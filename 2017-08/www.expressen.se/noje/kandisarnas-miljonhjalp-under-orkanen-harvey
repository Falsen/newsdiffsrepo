Kändisarnas miljonhjälp
under orkanen Harvey
Aino Oxblod

Orkanen Harvey slår hårt mot USA, där delstaten Texas är hårdast drabbad av naturkatastrofen. Gatorna i storstaden Houston ligger under vatten, och hittills har 24 personer avlidit till följd av översvämningarna efter orkanen.

Nu vill de amerikanska kändisarna hjälpas åt för att bidra med hjälp till de värsta drabbade områdena. Skådespelaren Sandra Bullock valde att skänka närmare åtta miljoner kronor till jobbet mot orkanen Harvey.

– Jag är bara tacksam att jag kan göra det, vi måste ta hand om varandra, sa Sandra Bullock efter att ha skänkt den stora summan pengar.



LÄS MER: Första bilden på Beyoncés tvillingar





LÄS MER: Sandra Bullock skjuter upp bröllopsplaner



Världsstjärnan Beyoncé, som är uppvuxen i Houston, har uttalat sig om den hemska orkanen, och hyllar räddningsarbetarna.

– Mitt hjärta går till min hemstad, Houston, och jag ber ständigt för de drabbade och för de modiga räddningsarbetare som varit fast beslutna att göra så mycket för att hjälpa, säger Beyoncé i ett uttalande till tidningen Houston Chronicle.

Kim Kardashian West twittrar att hon väljer att skänka 500 000 dollar, eller nära fyra miljoner kronor, till de drabbade områdena, och kändisar som komikern Kevin Hart och artisten Chris Brown uppmuntrar varandra till att skänka mer pengar, och skänker alla hundratusentals kronor var i förmån för Harvey.

De som skänkt mest pengar är koncernen Disney, som har skänkt över 8,4 miljoner kronor till Röda korset - i kontanter. Pengarna går till katastrofarbetet i Texas och Louisiana.
