Därför vill ”Vänner”-
stjärnan försvinna
Nicole Gustafsson

Hollywoodskådespelaren Matt LeBlanc nådde en milstolpe i juli då han fyllde 50 år. LeBlanc har setts i både filmer och tv-serier under flera år – han har bland annat setts i tv-serierna "Vänner", "Joey" och "Top Gear."

Men nu verkar det som att tittarna kanske inte kommer få se skådespelaren i fler serier eller filmer. Matt LeBlanc har nämligen sagt att han är redo att gå i pension – tidigt.

– Jag skulle älska det. Jag skulle vilja gå i pension hellre tidigare än sent, för jag tänker att jag skulle gilla att inte göra ett jävla skit. Det är vad jag skulle göra – absolut ingenting. Ingenting! Noll, säger Matt LeBlanc om att gå i pension under sin medverkan på pratshowen "Conan" nyligen.



LÄS MER: Så hånas "Vänner" -stjärnan Matt LeBlanc av fansen



Conan O'Brien, som håller i pratshowen, undrar hur LeBlanc skulle kunna spendera sin vardag med att göra ingenting.

O'Brien menar att Matt LeBlanc måste göra något om dagarna, och frågar honom vad han önskar att göra. LeBlanc berättar då att han skulle vilja forma varje dag efter vilket humör han är på.

– På en typisk dag, så skulle du kunna sova så länge du vill... eller gå upp tidigt om du vill det. Kanske skulle du kunna gå till gymmet eller inte gå till gymmet. Kanske skulle du ta en kopp kaffe – eller inte, säger Matt LeBlanc till Conan O'Brien under hans show.



LÄS MER: Matt Le Blanc dejtar 17 år yngre kollega



Det är inte första gången som skådespelaren pratat om pensionen. Han har tidigare sagt att han planerar att sluta att arbeta strax efter han fyllt 50 skriver Female First.

Matt LeBlanc har nominerats till både Emmy och Golden Globe. Han är främst känd i rollen som Joey Tribbiani i TV-serien "Vänner" mellan 1994–2004.
