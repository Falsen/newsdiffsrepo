"It follows"
Maria Brander

Öppningsscenen i "It follows" sätter stämningen direkt, och ganska snart förstår vi att det som flickan råkat utför bokstavligen sprider sig som en dödlig och smittsam könssjukdom.

Jay (Monroe) går på dejt, och det hela leder till sex i bilen. Allt verkar ändå ganska fint, tills Jay vaknar upp och får lära sig den hårda vägen att det spöke som fram till nu förföljt hennes dejt, nu kommer att följa henne. Enda sättet att bli av med förbannelsen är att ligga med någon annan och på så vis föra den vidare.

"It follows" har en smart konstruerad berättelse som får publiken att ana faran redan innan den är där, men är även snyggt filmad, och inkluderar ett både trovärdigt, välspelat och sympatiskt tonårsgäng.

Som helhet är det en sällsynt kvalitativ liten skräckdiamant med en stämning som letar sig ända ner i maggropen.
