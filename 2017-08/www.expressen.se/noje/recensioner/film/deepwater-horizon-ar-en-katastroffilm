Deepwater Horizonär en katastroffilm
Maria Brander

Vad du kommer att tycka om "Deepwater horizon" beror helt och hållet på dina förväntningar. Den som hoppats på en film med lite perspektiv på det förödande oljeutsläppet i Mexikanska golfen 2010, kommer definitivt att bli besviken.

Här representeras de massiva hälso- och miljökonsekvenserna efter olyckan på oljeriggen Deepwater Horizon i princip av en obehaglig minut med en oljeindränkt, panikslagen pelikan. Medan BP-chefen på plats (spelad av John Malkovich) främst framstår som genuint ond och lite dum i huvudet.



LÄS MER: Så bra är "Snowden"



Är man i stället ute efter en renodlat nervpirrande katastroffilm, då har man kommit helt rätt. Filmen är avskalat teknisk, på många sätt.

Dels genom den hantverksmässigt kompetent uppbyggda stämningen, där man känner olyckan komma allt närmare, dels genom ett stämningsskapande fokus på det mekaniska. Kranar, pumpar, ventiler och reglage, går från att vara trista metalliska ting till delar av ett okontrollerbart monster.

Olja, muttrar, eld och glassplitter sköljer över människorna medan Wahlbergs och Russels rollfigurer gör jobbet med väntat hjältemod och lite roligt rapp vardagsjargong sinsemellan.



LÄS MER: Så bra är The Magnificent Seven



Det är okomplicerad spänning, där man i bästa fall får känslan av att hela jordklotet är en tickande bomb, apterad av oss själva.





Följ Expressen Nöje på Facebook - där kan du kommentera och diskutera våra artiklar.
