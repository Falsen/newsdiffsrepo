"En smart, bitterljuv och rolig berättelse"
Mats Bråstedt

Och hur väljer då svenska Fox att handskas med detta hans testamente? Jo, man går upp med en kopia av "Enough said" (i Stockholm och utan pressvisning - jag har sett filmen på annat håll - och med noll marknadsföring).

Om detta varit något ingen av de inblandade varit stolt över hade jag till nöds förstått Foxs respektlösa handlande, men Nicole Holofcener har gjort en smart, bitterljuv och mycket rolig berättelse som förtjänar att behandlas med vördnad. Det måste väl ändå finnas en svensk publik som kan - som jag - ta "Enough said" till sina medelålders hjärtan?



Denna strålande historia om något vilsna, lätt uppgivna människor som hittar kärlek på lite äldre dar förtjänar nämligen en plats precis där.

Det rara och ömsinta samspelet mellan Gandolfini och Julia Louis-Dreyfus är dessutom det mest värmande som går att se just nu - det vill säga om du ges en chans, trots Fox totala ointresse.
