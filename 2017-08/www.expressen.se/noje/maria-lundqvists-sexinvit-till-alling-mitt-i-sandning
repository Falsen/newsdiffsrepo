Här går Lundqvist
charad över styr
Michael Töpffer

På lördag kväll är det premiär för TV4:s underhållningsprogram "Klassfesten". Tävlande är skådespelaren Maria Lundqvist och allkonstnären Morgan Alling, som kämpar mot varandra i att minnas mest från skoltiden.

De tävlar i olika moment, som att känna igen gamla klasskompisar, och de pratar minnen från skoltiden.

Programledare är rutinerade TV4-profilen Renée Nyberg.



LÄS MER: Maria Lundqvist om 21 år yngre kärleken



I ett moment ska de båda göra charader och få publiken att gissa vilket verktyg i träslöjden de försöker efterlikna.

När Maria Lundqvist får i uppgift att föreställa en hyvel, slänger hon sig mot studiogolvet och gör juckande rörelser, där hon låter höften glida fram och tillbaka mot golvet.

Publiken tjuter av skratt och någon ropar "hyvel".

Men väl tillbaka i soffan tillsammans med Morgan Alling och Renée Nyberg fortsätter sexanspelningarna.

– Din hyvel kommer ligga på Youtube. Det blir en klassiker, skojar Renée Nyberg

– Den var lite snuskig, erkänner Maria Lundqvist.

Men då har Morgan Alling en fråga, och han ber om ett förtydligande.

– Hur var den, undrar han om hyveln.



LÄS MER: Maria Lundqvist "Jag måste låta honom gå"



Då går Maria Lundqvist loss, och sickar en sexinvit till honom.

– Jag ska visa den på dig efteråt, i logen, där ska du få uppleva min hyvel, säger hon, och både publiken och programledaren skrattar.

I programmet berättar Maria Lundqvist också att hon gillade många killar i klassen när hon gick i skolan, och en gammal klasskamrat som i programmet sitter i publiken berättar att han under skoltiden fick rosa brev av henne, och att de dessutom luktade parfym.
