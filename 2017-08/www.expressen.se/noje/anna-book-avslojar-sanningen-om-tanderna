Anna Book avslöjar
sanningen om tänderna
Michael Töpffer

Artisten Anna Book är just nu aktuell för sin medverkan i programmet "Biggest Loser VIP".

Hon har nyligen också uppmärksammats för bilder hon lagt ut på sociala medier där han delvis tycks ha ett nytt utseende. Bland annat har hon ändrat håret, ögonbrynen och tänderna.



LÄS MER: Anna Book avslöjar skönhetsingreppen



Och just hennes tänder är ett känsligt kapitel. Till Nöjesbladet väljer hon att berätta att hon skaffat nya porslinskronor för att hon så länge skämts för sitt leende. Ingreppet innebar att hon fick slipa ner sina gamla, riktiga tänder.

– Mina tänder var så sjuka av svår muntorrhet efter mina 17 bukoperationer och många tunga mediciner i långa perioder som torkar ut slemhinnorna i munnen. Tänderna blev gulare och gulare. Jag röker inte, jag dricker inte kaffe och jag kände ”vad fan händer med mina tänder”. Jag hade konstant smärta, det ilade, isade och värkte och jag kunde inte leva.

Det var i juni som Anna Book lade ut en bild på Instagram där hon avslöjade att hon varit hos tandläkaren för ett ingrepp.

"Är hos min tandläkare. Nu är jag bedövad, så jag kan knappt le. Men fan vad snygg jag kommer bli", skrev hon, och fortsatte:

"Tänderna är inte ens klara än".

Många av hennes följare reagerade positivt:

"Jösses, känner nästan inte igen dig!!! Rasat i vikt, nytt leende, fina ögonbryn.... Kämpat hårt ser jag", skrev en av dem.



LÄS MER: Anna Book polisanmäler: "Utnyttjad"



"Wow vilken förändring", skrev en annan.

"Gud ser knappt ut som du", skrev en tredje.
