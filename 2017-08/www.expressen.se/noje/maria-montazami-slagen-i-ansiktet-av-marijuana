Maria Montazami: "Slagen
i ansiktet av marijuana"
Aino Oxblod

"Svenska Hollywoodfruar"-profilen Maria Montazamis barn har vuxit upp, och nu när sonen har börjat på college i USA har Montazami upptäckt en stor skillnad mot hur det är när han bor hemma - något som tittarna får uppleva med henne i TV3-programmet. I "P4 Extra" berättar Maria Montazami om den kommande säsongen.

– Du kommer få se när jag öppnar dörren till Nicholas college och blir slagen i ansiktet av marijuana-doft. Han röker inte marijuana, men så är livet nu, säger Maria Montazami i "P4 Extra".

Att det luktar knark på skolan, och att många av studenterna röker på, kom som en stor förvåning för Montazami. Trots att det är stor skillnad på hur man ser på marijuana i Sverige och i USA, så kom den liberala inställningen till drogen som en överraskning för Hollywoodfrun.

– Jag är jätteanti droger. Jag är jätteglad att inte min son är inblandad i sånt men jag var ju jättechockad. Det var ju det sista jag kunde tänka mig. Att gå in på ett fint college och det luktar sånt, säger hon i "P4 Extra".



LÄS MER: Maria Montazami: "Jag vill skiljas"





LÄS MER: Maria Montazami om sin cancerskräck



Hollywoodfrun ser fram emot den nya säsongen av programmet.

– Det ska bli jättekul. Och kom ihåg att jag varit med i alla säsonger. Det är inget skryt, jag bara säger att jag har varit med. Man tänker att ”nu har jag inget kvar att berätta”. Men hela tiden kommer det upp saker. Man förändras som person, utseende och allt. Och nu är mina barn vuxna, säger hon i intervjun.
