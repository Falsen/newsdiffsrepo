Tv-profilen sjuk – inte bajsat på 12 dagar
Therese Loberg

"Färjan Håkan" Hallin, 47, bor vanligtvis i Thailand. Där blir det mycket thaimat och de senaste tre månaderna har han inte riktigt varit så snäll mot sin mage som han borde. Det har blivit mycket mikromat och hamburgare.

Nu befinner han sig i Sverige och den svenska maten ligger honom varmt om magen.

– Jag har ätit en hel rulle med knäckebröd på tre dagar och säkert 6-7 portioner med köttbullar.

Någon som inte är lika glad för matomställningen och fibrerna är Håkans mage. Han har nämligen råkat ut för en riktig förstoppning och har på torsdagen inte tömt sin tarm på 12 dagar.

– Jag mår jättebra, jag har inte ont men jag har aldrig varit med om något liknande. Magen har svullnat upp.

Bilder på Håkan Hallin visar hur hans mage tagit formen av en boll.



LÄS MER: ”Färjan”-Håkan Hallin checkar in på ”Paradise hotel”



Två gånger har han fått åka in till akuten i Visby där han befinner sig för jobb, men ingenting har hjälpt. Inte ens det så kallade "Gotländska lavemanget" – tre deciliter varm mjölk och sirap som sprutas in i ändtarmen fungerade. Tillslut fick han röntgas.

– Då blev jag lite rädd på riktigt. Jag kan skoja om det här men tänk om det skulle vara allvarligt?

Håkans värden var bra och han kunde pusta ut. Det var inte cancer eller någon annan sjukdom. Däremot kunde de konstatera att han åkt på en riktig förstoppning.



LÄS MER: Håkan Hallin: Inte intresserad av fler engångsligg



Nu får han dricka ett slags pulver utblandat med vatten som ska få i gång tarmarna. Om det inte löser sig kan operation bli aktuell. Äta gör han bara en gång om dagen eftersom han inte vågar göra det mer.

– Jag mår bra men jag är så hungrig. Huvudet är tungt när jag går och lägger mig.

Nu hotar Håkans magbesvär hans firande av EM.

– Det är ju EM på fredag, jag vill vara i form, snälla gå bort, vädjar han.

För varje dag som gått blir hans mage lite bättre men det känns som han säger "lite som att det är ett krig i magen".

– Jag väntar på den stora dagen, så att säga.





Följ Expressen Nöje på Facebook - där kan du kommentera och diskutera våra artiklar.
