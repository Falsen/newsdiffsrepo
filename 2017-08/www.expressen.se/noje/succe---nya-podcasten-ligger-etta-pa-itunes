Succé - nya podcasten ligger etta på iTunes
Magnus Mjöhagen

Expressens senaste podcast "Isabel och Rebeccas podcast" blev en omedelbar succé. Samma dag som den lanseras klättrade den till första plats på Itunes topplista.

– Vi misstänkte att den skulle bli välmottagen och uppskattad, Isabel och Rebecca lever ju ett liv som många är nyfikna på, men jag hade inte räknat med att det skulle gå så här snabbt. Det känns jättekul, säger Bella Levy, nöjeschef på Expressen.se

I podcasten diskuterar polarna Isabel Adrian, 35, och Rebecca Stella Simonsson, 27, sina liv, åsikter och sin vänskap. Det första avsnittet, som lades upp i dag, handlar bland annat om skor, gamla pojkvänner och om hur Isabel och Rebecca lärde känna varandra.

– Det känns som att deras podcast är helt rätt i tiden. Jag tycker att det känns otroligt roligt, men heller inte helt oväntat. Isabel och Rebecca har det där lilla extra. Deras podcast är rolig, modig och spontan, säger Expressens podcastredaktör Johan Bengtsson.

Först gick podcasten om giganten "Filip och Fredriks podcast" - senare på fredagskvällen stod det också klart att "Isabel och Rebeccas podcast" toppar Itunes topplista.

Bland de 20 populäraste poddarna just kommer inte mindre än fyra stycken från Expressen. Förutom "Isabel och Rebeccas podcast" är det Expressen kulturs podcast "En varg söker sin pod" med Liv Strömquist och Caroline Ringskog Ferrada-Noli, "Expressen dokument" och "Hemma hos Birro" med Marcus Birro och hans fru Jonna. Alla fyra ligger på Itunes topp 20-lista.



Du kan lyssna på det första avsnittet via iTunes eller direkt som mp3-fil.
