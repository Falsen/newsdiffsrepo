Polisen Fredriks sorg –
efter sjukdomsbeskedet
Michael Töpffer

En dag 2010 skulle Fredrik, 33, sätta på vattenkranen - men märkte att handen inte fungerade som den skulle.

– Det första jag märkte av min sjukdom var på en julfest. Jag gick på toaletten och skulle tvätta händerna. Jag försökte vrida på kranen, men det hände ingenting. Händerna lydde mig inte överhuvudtaget, jag kunde inte sätta på kranen. Så jag fick panik, säger han i ”Sofias änglar”.



LÄS MER: Engla, 7, dog i en tragisk olycka - får hjälp av "Sofias änglar"



Han sökte vård - och fick besked att han drabbats av Parkinsons.

Det är en kronisk, neurologisk sjukdom som oftast drabbar betydligt äldre personer. Att drabbas som 30-åring är extremt ovanligt.

Sjukdomen sätter tydliga spår. Man får skakningar och blir stel. Ansiktets mimik påverkas också.

– Jag blev stel, fick dålig koordinationsförmåga och dålig balans, berättar Fredrik i programmet.

Fredrik som är polis och hustrun Michaela befinner sig mitt i livet, och beslutar sig då för att köpa ett hus med renoveringsbehov i Michaelas gamla hemstad Linköping så att de ska ha nära till familjen.

Men Fredriks tillstånd förvärras snabbt, och han blir sjukskriven. Renoveringen stannar av, och Fredrik är i dag så dålig att han har svårt att gå och inte längre klarar att ta hand om parets två små döttrar.

– När jag är som sämst kan jag inte ens öppna en låda, berättar han.

Hans situation påverkar hela familjen. Och huset har stora renoveringsbehov.

Men då dyker "Sofias änglar" upp, med Sofia Wistam i spetsen för att hjälpa familjen med renoveringen.

Fredrik faller i gråt när de kommer hem till dem.

– Oj, säger han innan han tar sig för ansiktet och börjar gråta.

– Jag tror inte jag fattar när jag såg Sofia. Det var som en stor sten som släppte. "Gud, nu så händer det", säger Michaela i programmet.



LÄS MER: Sofia Wistam berättar: går i terapi



Sofia Wistam förklarar varför de är där.

– Vi vet att er situation just nu är jättejobbig, och vi vill göra det som vi kan för att hjälpa till, förklarar hon.

Fotnot: "Sofias änglar" visas måndag 28 augusti 20:00 i Kanal 5.
