Jacksons barn om sorgen efter pappa
Anders Nunstedt

Michael Jackson avled den 25:e juni 2009 efter en hjärtattack framkallad av långvarigt pillerberoende och en alldeles för hög dos sömnmedel.

Förra veckan kom uppgifter om att stjärnan, aktuell med postuma albumet "Xscape", dragit in fyra miljarder efter sin död. Men familjen snuvas på större delen av arvet. Enligt en undersökning som AP gjort går pengarna främst åt till att betala det enorma skuldberg Michael Jackson lämnade efter sig.

Prince Jackson till Daily News:

- Vi vill hålla pappas legend levande, även om det inte finns något som kan få oss (barn) att någonsin glömma honom.

Om sorgen säger han:

- Det är tufft.

För ett år sedan försökte Princes lillasyster Paris ta sitt liv. Hon skrev ett avskedsbrev, svalde 20 sömntabletter och skar upp sina handleder. Men Paris kunde räddas, och sägs vara på bättringsvägen.

- Vi mår helt okej, tackar som frågar, säger Prince Jackson till tidningen.

Prince Jackson har jobbat som flygande tv-reporter för "Entertainment tonight" och gästspelat i "90210". Han har fler skådespelarjobb på gång, men det är en annan karriär som hägrar.

- Jag vill bli filmregissör en dag. Just nu försöker jag lära mig hantverket genom att vara med i tv-serier.
