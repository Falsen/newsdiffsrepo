Mellostjärnan
byter bana helt
Michael Töpffer

Artisten Jon Henrik Fjällgren, 30, har fått uppmärksamhet för sina framgångar i Melodifestivalen.

2015 slutade hans bidrag på andra plats i finalen efter Måns Zelmerlöw, och i år, där han ställde upp med artisten Anina, hamnade han på en tredjeplats i finalen, efter vinnaren Robin Bengtsson och tvåan Nano.



LÄS MER: Jon Henrik Fjällgrens panik efter dödsfallet



Men trots en till synes god grund att fortsätta sin karriär som sångare, så tvivlar han på möjligheten att försörja sig inom yrket.

Nyligen skrev han på Instagram om sina tveksamheter:

"Den sista tiden har jag haft så enormt mycket otur, ni skulle bara veta. Jag sitter och funderar på hur detta skall vända. Önskar att de hände något stort i livet just nu som fick mig att känna styrkan igen att fortsätta som musiker och allt annat".

Men nu meddelar han att han har ett till yrke att falla tillbaka på – som väktare.

På en bild som han lagt ut på Instagram är han iklädd en vaktuniform, med logotypen för ett säkerhetsföretag i Norge. "Vekter", står det på uniformen.

"Hoppas fångarna på fortet var bra. Själv är jag på jobb. Pöss på er", skriver han till bilden.

Enligt företagets hemsida erbjuder de både väktare och ordningsvakter, och de arbetar främst i mellersta Norge.



LÄS MER: Jon Henrik Fjällgren vill göra film om sitt liv



Kalle Oquinen är hans manager.

– Jon Henrik har jobbat som vakt tidigare och det är något han saknat, kontakt med människor, säger han och fortsätter:

– Han kommer att jobba någon gång då och då med det, främst i Norge.

Samtidigt har Jon Henrik Fjällgren haft det tufft psykiskt. De senaste åren har han förlorat flera nära vänner och under Melodifestivalen i våras berättade artisten att han diagnostiserats med PTSD, posttraumatiskt stressyndrom.
