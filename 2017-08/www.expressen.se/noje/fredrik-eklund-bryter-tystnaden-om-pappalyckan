Fredrik Eklund bryter
tystnaden om pappalyckan
Nicole Gustafsson

Tv-profilen och stjärnmäklaren Fredrik Eklund, 40, känner sig välsignad. På Instagram berättade Eklund nyligen att han och maken Derek Kaplan ska bli föräldrar i höst.

Men vägen dit har varit lång och full av motstånd. I september 2015 fick parets surrogatmamma missfall, något Fredrik Eklund berättade om på sin Instagram.

"Jag är så ledsen att behöva berätta att vi har fått missfall. Jag har gråtit så mycket att jag inte har några tårar kvar. Vi väntade barn men nu gör vi inte det längre", berättade han på Instagram.

LÄS MER: Stjärnmäklaren Fredrik Eklund och Derek Kaplans nya barndröm efter sorgen



I tv-programmet "Million dollar Listing New York" har han pratat mycket om sin dröm att bli pappa till en dotter som skulle heta Milla. Och bara för några månader sedan avslöjade han och maken Derek Kaplan för tidningen Us Weekly att de försökte få barn igen.

– Vi är på god väg nu, men jag kan inte säga mer. Men saker har förändrats nu och jag mår bra, berättar Fredrik Eklund för tidningen Us Weekly.

Under parets kamp att bli föräldrar har maken varit ett stort stöd.

– Han påminde mig om vart vi var på väg, även om det varit svårt, men du kan inte bara ta det goda, du måste ta det dåliga också, säger han.

Tidigare avslöjade Fredrik Eklund att han kommer att bli pappa i höst med hjälp av en surrogatmamma. Nu berättar han för första gången om sina känslor inför att bli pappa.

– Vi håller på att få dekorera flera barnrum, säger Fredrik Eklund till People.

Han fortsätter:

– De är små änglar, jag kan inte vänta på att äntligen få hålla dem. Jag tänker dem varje dag", säger han.



LÄS MER: Stjärnmäklaren Fredrik Eklund släpper egen låt



Fredrik Eklund, 40, har blivit känd som toppmäklare i New York, stjärna i den amerikanska tv-serien ”Million dollar listing New York” och författare till boken "Sälj."

Derek Kaplan är konstnär och född på Zimbabwe. Paret träffades 2010 på den grekiska ön Mykonos. De blev snabbt förälskade och gifte sig 2013.

Derek Kaplan har sedan tidigare sjuåriga sonen Kai.
