Gunterbergs mystiska
besked om Serneholt
Dante Thomsen

Under Melodifestivalen 2017 var de ett av de hetaste kändisparen. Nu rapporterar sajten Stoppa Pressarna att programledaren Marie Serneholt, 34, och Johan Gunterberg, 28, från musikgruppen De vet du har gjort slut. Ryktet har spätts på av att paret inte syns på varandras konton på sociala medier.

Även Malin Gramer och Ola Lustig, programledare för radioprogrammet "Vakna med NRJ", uppger att paret ska ha gjort slut, enligt Hänt.

– Det pratas ju lite om Marie Serneholt och De vet du-Johan, för de var ju ett par, och hon peppade honom väldigt mycket inför Melodifestivalen och så där, men sen blev det tyst, säger Malin Gramer i programmet, enligt sajten.



LÄS MER: Johan, 27, är Marie Serneholts nya kärlek



Ola Lustig:

– Jag har också hört det där. Eller hur, han och hon lyser med frånvaron på sina respektive Instagram, det är liksom ingenting. Jag har hört att det är slut, och har varit det ett tag. Men jag fattar inte varför de inte går ut med det?

På frågan om hur det går med Marie Serneholt svarar Johan Gunterberg nu:

– Vem vet vem vet.

Är ni tillsammans fortfarande?

– Eh, vem vet alltså. Nej men Marie och jag har en väldigt bra relation, det kan man säga.



LÄS MER: Så träffade Marie Serneholt kärleken



Har ni blivit mer som vänner?

– Vänner? Vi är bra vänner. Nej men vad fan. Jag vet inte vad jag ska svara. Jag är inte så sugen på att svara på den frågan.

I podcasten "Nemo möter en vän" har Johan Gunterberg berättat om hur han och Marie Serneholt träffades.

– Ibland kan man få en ”connection” med någon utan att man egentligen säger något. Vi snackade och det var någonting där. Så började det, sa han då
