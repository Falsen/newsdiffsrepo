Här gör realityprofilen succé i
"Idol" – och irriterar Lernström
Aino Oxblod

"Idol" har säsongspremiär i TV4 och hoppfulla ansökande gör allt för att imponera på juryn.

En av de som lyckas allra bäst är tidigare "Ex on the beach"-profilen Jack Stengel Dahl.

Direkt när tv-profilen stiger in genom dörren till juryn ger de honom komplimanger.

– Shit vad du ser ut som en stjärna. Det här blir ju löjligt, nu ramlar alla tjejer över popcornpåsen, säger jurymedlemmen Anders Bagge, som gör comeback i programmet.

Nikki Amini, som återvänder för andra året på raken, hyllar Stengel Dahls leende, och undrar om han tycker om uppmärksamhet.

– Klart man gillar uppmärksamhet, men det är väl ingenting man hugger efter, säger han.

– Nä, okej, det kommer automatiskt, konstaterar Nikki Amini.



LÄS MER: Här går allt fel för Idoljuryn – mitt i sändning



Efter att Jack Stengel Dahl uppträtt med låten "Let me love you", är juryn enig – han ska få en guldbiljett.

– Du har rösten, du har utseendet, du har personligheten, och man vill veta mycket mer, säger Anders Bagge.

Nikki Amini ger Jack Stengel Dahl en guldbiljett.

– Jag ser fram emot slutaudition, säger jurymedlemmen.



LÄS MER: Laila Bagge om nya juryn i "Idol": "Inte nöjda



Även programledaren Pär Lernström tycker om Stengel Dahl – men är också irriterad på honom.

– Det finns också en del av mig som hatar att när det delades ut gåvor, så fick du alla. Det är ju hemskt! Jag tänkte när du gick in att "bara han inte är så där jävla asbra på att sjunga", säger Pär Lernström i "Idol".
