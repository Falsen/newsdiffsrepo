SVT:s miss – mitt
i direktsändning
Aino Oxblod

Under måndagsmorgonen har SVT premiär för sitt nya morgonprogram "Morgonstudion", med Karin Magnusson och André Pops som programledare, och Åsa Avdic som nyhetsuppläsare.

Men allt gick inte helt som det skulle under premiärprogrammet.

Starx efter halv nio på morgonen läste Åsa Avdic upp morgonens nyheter – bara för att avbrytas av lokalnyheter.

När Avdic gjorde sin nyhetssändning i "Morgonstudion" avbröts hon mitt i en mening med ett svep av lokalnyheter, som bestod av flera klipp som redan hade sänts flera gånger under morgonen.

Efteråt kommenterades inte missen i direktsändning av programledarna, och tittarna fick ingen förklaring till varför Åsa Avdic avbröts.



LÄS MER: Kaoset tittarna inte fick se i SVT:s "Gomorron Sverige"





LÄS MER: Här tar programledarna adjö – efter den sista sändningen någonsin i SVT



Inför premiären av SVT:s nya morgonprogram "Morgonstudion" har kanalen fått stor kritik av sina tittare för det nya konceptet, och SVT:s Facebook-sida har fått många kritiserande kommentarer.

"Hej då SVT – Hej TV4... Saknar gomorron Sveriges behagliga tempo. Hysteriskt och så hetsigt. Inte vad vi behöver som bakgrund till vår familjs mornar. Alls." skrev en person under måndagen.

Flera uppskattar inte heller upplägget i den nya studion, där de olika programledarna har flera tv-skärmar kring sig.

"Varför ska ni ha en massa olika tv-skärmar som bakgrund? Det ger bara ett rörigt och splittrat intryck och tar fokus från programledarna." undrar en annan person i kommentarsfältet på SVT:s Facebook.
