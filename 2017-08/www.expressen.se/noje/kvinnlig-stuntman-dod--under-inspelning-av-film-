Kvinnlig stuntman död –
under inspelning av film
Eric Emanuelsson

Inspelningen av storfilmen med skådespelaren Ryan Reynolds pågår just nu för fullt i Vancouver, Kanada.

Men en tragisk olycka inträffade under måndagen, skriver den amerikanska sajten TMZ.

En kvinnlig stuntman dog under ett stunt med en motorcykel. Enligt TMZ gick någonting otroligt fel medan kvinnan flög på motorcykeln i luften – och hon ska ha kraschat och dött av sina skador.

20th Century Fox ligger bakom filmen, och säger i ett uttalande till TMZ:

"Vi är djupt sorgsna efter olyckan som inträffade under inspelningen av Deadpool 2 i morse. Våra tankar och böner går till familjen, vänner och kolleger till vår anställd."

Den kvinnliga stuntpersonen fördes direkt till sjukhus efter den tragiska olyckan, men hennes liv gick inte att rädda.

Polisen har under dagen spärrat av inspelningsplatsen och ska genomföra en utredning angående vad som har gått fel.
