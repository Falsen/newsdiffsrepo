Jessica Andersson nya jobb - blir programledare
Michael Töpffer

Sångerskan Jessica Andersson ger sin in på tv-banan, och ska i höst leda programmet "Ensam mamma söker" på TV3.

Det blir en ny roll för den tidigare "Let's dance"-deltagaren.

– Det ska bli jättekul. När jag fick frågan tänkte jag "det klarar jag inte". Men sedan kände jag "vafasen, det kanske jag kan testa".



LÄS MER: Jessicas kamp – för att bli gravid



"Ensam mamma söker" är ett dejtingprogram där ensamstående kvinnor ska träffa sin drömman. Jessica Andersson är full av förhoppningar om att hon ska klara av att matcha ihop sina deltagare.

– Det är roligt, säger hon och berättar om deltagarna:

– Det är en del snygga tjejer och killar. Det kommer hända grejer, lovar hon.

Jessica Andersson har själv hunnit fylla 43. Därmed har hon erfarenhet av livet som hon tror kan komma till användning i programmet.

– När man uppnått den här åldern har man varit med om en del, förklarar hon.

Jessica Andersson har några tips för hur deltagarna ska veta om det känns rätt.

– Jag tror att man kan känna stark attraktion, men man ska ändå skynda långsamt. Man måste lära känna en människa på djupet, förklarar hon.

Och för att hitta sin prins måste man kyssa många grodor, menar hon.

– Man tar fel ibland beslut i livet, men vi hoppas att många träffar rätt, säger hon, och delar med sig av sina egna erfarenheter till deltagarna:

– Mitt råd till tjejerna är: lyssna på magkänslan.

Själv dansar just nu Jessica Andersson på rosa moln, och är superkär i egna pojkvännen.

– Nu är jag lycklig, nykär, säger hon, och förtydligar:

– Min kärlek är Johan, jag är så nykär.



LÄS MER: Jessicas kärleksbeslut med yngre kärleken



Jessica Andersson har hittat kärleken i krögaren Johan Malm, 33. Paret blev tillsammans under hösten 2016, och sedan dess har förhållandet snabbt blivit seriöst.

Johan Malm driver bland annat krogen Gabriel i Göteborg och är bosatt i staden. Jessica bor 7,5 mil bort i Trollhättan. Jessica och Johan planerar att flytta ihop – men de har i princip redan tagit nästa kliv i relationen. Även om de inte har bott tillsammans i en gemensam lägenhet så ser de sig som sambor.
