Luuks besked om
framtiden i "På Spåret"
Aino Oxblod

Redan är det dags för Kristian Luuk, 51, och Fredrik Lindström, 54, att påbörja sin nionde säsong som programledare och domare i SVT:s populära långkörare "På spåret", efter att ha tagit över efter Ingvar Oldsberg och Björn Hellberg.

Nu ger Kristian Luuk besked om sina framtidsplaner för programmet, när han i tidsskriften King svarar på frågan "Hur länge fortsätter ni?".

– Jag vet inte. Den känslan kommer väl helt plötsligt infinna sig en dag. Jag tänker att vi minst borde fira ett tioårsjubileum. Sedan kan det vara andra saker som gör att man vill se över det där, om husbandet slutar eller om en av oss inte vill fortsätta. Kanske några producenter och redaktörer som slutar, men just nu känns det som vi borde fira tioårsjubileet, säger Kristian Luuk i King.



LÄS MER: Carina Berg och Kristian Luuk skiljer sig





LÄS MER: Kristian Luuks förändring med Carina Berg - visar



Han konstaterar också att det är vanligt för honom att inte lämna ett jobbprojekt efter bara några år - utan att han gärna arbetar länge med samma jobb eller program.

– Jag har alltid haft en arbetsmodell som gått ut på att jag jobbat väldigt länge med mina projekt, "Sen kväll med Luuk" pågick till exempel i nio år, och nu går jag in i det nionde året med "På spåret". Bra kan bli ännu bättre, säger Kristian Luuk i King.

Utöver "På spåret" så är Kristian Luuk programledare för frågeprogrammet "Fråga Lund", även det på SVT.
