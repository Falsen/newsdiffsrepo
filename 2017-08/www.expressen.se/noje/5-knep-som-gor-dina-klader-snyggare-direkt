5 knep som gör dina kläder snyggare direkt
Jorunn Amcoff

Fem knep som gör din garderob snyggare - direkt

1. Stinkdödaren

Luktar jeansen du tänkte ha just i dag skunk? Lägg dem i en plastpåse och placera dem i frysen en timme så försvinner lukten.



2. Alltid "nya" jeans

Vill du inte tvätta bort färgen i dina jeans direkt? Så klart inte! Då ska du tvätta dem i vatten och salt. Saltet gör att färgpigmenten går in lite djupare i textilfibrerna och ska även göra att jeansen sedan bleks en aning långsammare än utan "saltbehandlingen".



3. Kallt vatten är grejen

Tvätta dina jeans i kallt vatten så kryper de inte. Dessutom behåller din denim färgen bättre när du tvättar dem i lägre temperaturer.



√ Läs också: Så blir gamla jeans nytt plagg på 1 minut!



4. Aldrig mer skrynkelpanik

Visste du att en skrynklig skjorta kan bli slät och fin utan hjälp från ett strykjärn? Använd en hårtork och "blås" din skjorta/blus slät i stället.



5. Fixa extra "glow" till plaggen

Vitare tvätt? Häll i en lite kopp vitvinsvinäger när det är dags att skölja din vittvätt.

Skarpare färger? Häll i en kopp salt i tvättmaskinen när sköljprogrammet ska dra i gång.

OBS! Den här rekommendationen fungerar enbart om du har en maskin med tvättprogram som kan avbrytas. Möjligen kan det här tipset fungera om du häller vitvinsvinäger eller salt i facket som är avsett för sköljmedel.





√ Rätt jeans för din kroppstyp? Se här!
