Mannen är inte uppmärksam när han kör – då öppnar sig slukhålet
Fredrik Samuelson

Som förare gäller det att hålla koll på vägen.

Men ibland kan oväntade saker inträffa.

Fråga mannen på mopeden som tidigare i veckan kom körande på en gata i Beihai i sydvästra Kina.

Helt plötsligt öppnade sig ett cirka tio meter stort slukhål på övergångsstället framför honom.

Men mannen tittade på sin mobil och såg därför inte slukhålet. Det visar bilder från en övervakningskamera som kinesiska statliga tv-kanalen CGTN släppt. Som tur var skadades han inte allvarligt och kunde själv ta sig upp från hålet.

Händelsen sågs av flera häpna vittnen.

Polisen spärrade av platsen och vägarbetare skickades dit för att reparera vägen. Enligt lokala myndigheter skulle det ta några dagar att fylla igen hålet och lägga ny asfalt.

Orsaken till slukhålet var inledningsvis oklar men det kan ha orsakats efter den senaste tidens regnoväder i regionen.
