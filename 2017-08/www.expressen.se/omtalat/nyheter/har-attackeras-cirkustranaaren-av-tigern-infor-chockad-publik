Här attackeras cirkustränaren av tigern – inför chockad publik
Magda Omerspahic

Den åttaåriga tigern attackerade sin tränare under ett pågående cirkusnummer i staden Yingkou, i Kina, och vägrade släppa taget om honom, skriver brittiska Metro.

Tränarens kropp släpades runt i buren, tills tigern till slut släppte taget om honom – det efter att en andra tränare gick i försvar och enligt vittnen på plats slog tigern mer än tio gånger.

Efter att klippet hade läckt till allmänheten uttalade sig ansvariga på cirkusen om händelsen och erkände att tigern kan ha varit trött efter att ha uppträtt för mycket. Cirkusnumret, kunde enligt personal, repeteras upp till tio gånger per dag.

Personalen menar att tigern till slut ”tappade humöret” efter att ha tvingats träna och uppträda så mycket.

Ansvariga sa i ett uttalande att tränaren som attackerades mådde bra efter omständigheterna och blev bara ”lätt skadad”.
