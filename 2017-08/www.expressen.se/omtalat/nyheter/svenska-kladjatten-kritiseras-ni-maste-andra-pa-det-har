Därför kritiseras svenska klädjätten: "Ni måste ändra på det här"
Johanna Bond

Samantha Bell, från Storbritannien, var tidigare i veckan ute för att köpa nya jeans. Hon blev upprörd för att det var i princip omöjligt att hitta några som passade, skriver Cosmopolitan.

Men ännu argare blev hon när hon till slut hittade ett par på HM – och jämförde dem med sina egna byxor från klädkedjan Primark.

Båda jeansen hade samma storleksmärkning, men HM:s byxor var hela 14 centimeter mindre i midjan.



Samantha publicerade bilden på Twitter, med en hälsning till klädjätten:

"Kom igen HM – ni MÅSTE ändra på det här! HM storlek 44 vs Primark storlek 44. Inte coolt."



Många andra sympatiserade med Samantha och svarade på inlägget med sina egna klagomål. En skriver:

– HM är helt fruktansvärda på det här! Jag har vanligtvis storlek 34–36 men på HM får jag oftast ha storlek 40. Löjligt!

En annan kommenterar:

– Det är en stor besvikelse.

Det här är inte första gången som HM kritiseras för sina storlekar. I maj var det en kvinna som bad klädkedjan att "lösa problemet" efter att hon hade kämpat med att komma i en storlek 44, fast att hon vanligtvis använde storlek 40.

En en av HM:s talespersoner har uttalat sig om företagets storlekar:

"HM värdesätter all kundfeedback. Det är alltid vårt mål att designa och göra kläder som får våra kunder att må bra över sig själva. HM:s storlekar följer en global standard och är likadana över hela världen. Eftersom att det inte finns något krav på att storlekar ska följa någon mall så kan det skilja sig från andra märken och företag. Vår storleksavdelning arbetar enligt de mått och storlekar som föreslås i de områden där vi arbetar. HM:s storlekar utvärderas kontinuerligt."
