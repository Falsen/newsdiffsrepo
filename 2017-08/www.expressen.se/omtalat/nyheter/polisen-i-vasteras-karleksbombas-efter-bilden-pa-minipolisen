Polisen i Västerås kärleksbombas efter bilden på "minipolisen"
Mattias Knutson

Inlägget, som först uppmärksammades av Västerås Tidning, har genererat över tusen reaktioner på bara två timmar.

Bilden föreställer en pojke som promenerar gatan fram med en äldre kvinna vid sin sida. Men det är något som är annorlunda med bilden – pojken är nämligen fastlåst i henne med handbojor.

"Där gick de, en farmor och hennes lilla barnbarn bokstavligen fängslade vid varandra. En kollega till mig fångade dem på bild. Kollegan pratade några ord med den lilla 'minipolisen' som fängslat sig fast i sin farmors hand", skriver polisen i Västmanland på sin Facebooksida.

Inlägget fortsätter:

"'Minipolisen' hade en polisbricka på sig och var på väg till polishuset för att få se hur det såg ut där. En spännande utflykt. Nu vill vi komma i kontakt med dig, du lilla minipolis".

I inlägget deklarerar polisen att de vill låta den okända knatten få känna på hur det känns att vara polis på riktigt:

"Jag tänkte att du ska få provsitta i en av våra polisbilar. Har du riktig tur så kanske ni får se en polishund och lite annat spännande. Självklart får du ta med dig farmor också! Hoppas att vi ses!"

Trots att bilden publicerades så sent som vid lunchtid under fredagen, har kommentarsfältet redan svämmat över av hyllningar och kärleksfulla tillrop:

Nu hoppas polisen i Västmanland att man ska hitta den aspirerande konstapeln:

"Dela gärna inlägget så att vi hittar vår lilla 'minipolis'", avslutas inlägget med.
