21 aug 2017 kl 17.56
Föräldrarna hittade den här bilden på dottern – tagen av personalen på förskolan
Andreas Häggström

Två föräldrar i delstaten Missouri, i USA, kräver svar från ansvariga på förskolan där deras dotter tidigare gick.

Anledningen är en bild på parets dotter som har cirkulerat i sociala medier, på såväl Facebook som i bildappen Snapchat.

Och det är ingen trevlig bild för två småbarnsföräldrar.

På bilden ses dottern fasttejpad på en stol – med silvertejp, som bekant sitter väldigt hårt.

Familjen blev kontaktad av de sociala myndigheterna efter att bilden dykt upp på nätet.

– Jag tittar på en bild på min dotter, silvertejpad på en stol, och jag ser hennes ansiktsuttryck. Jag kan bara föreställa mig vad hon tänkte där, säger mamma Elysha Brooks till lokala tv-stationen KFVS12.

Men historien tar inte slut där.

Enligt uppgifter ska dotter ha tejpats fast av någon ur personalen på förskolan där dottern tidigare gick.

– Jag kommer inte att vara nöjd förrän fritidshemmet har stängs ner, och den som nu gjorde så här mot mitt barn, oavsett vem det är, så borde hon sitta i fängelse, säger pappa Christian Evans till tv-kanalen.

Sedan bilden fått uppmärksamhet har familjens historia blivit en stor nyhet, omskriven i flera länder världen över.

Fritidshemmet i fråga har inte svarat på några frågor angående det inträffade.

Familjen kräver dock att något görs – och det snart.

– Att se ditt barn fasttejpad på en stol, och se den oron, du ser hur rädd ditt barn är, och du vet att du inte kunde vara där för att skydda ditt barn, och du vet att det fanns människor i omgivningen som kan sjunka till den nivån för att skada ditt barn… det kan göra dig galen, säger pappa Christian Evans vidare.

Mamma Elysha Brooks skickar även med en varning till andra föräldrar:

– Kolla alltid upp era fritidshem och förskolor innan ni går dit. För jag trodde att mitt barn var i trygga händer, säger hon till lokala tv-stationen KFVS12.
