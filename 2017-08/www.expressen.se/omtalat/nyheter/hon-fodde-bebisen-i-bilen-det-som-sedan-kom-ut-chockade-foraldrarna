Hon födde bebisen i bilen – det som sedan kom ut chockade föräldrarna
Jonna Axelsson

Raelin Scurry, 23, var gravid i 29:e veckan när hon vaknade upp en morgon av värkar. Trots att hon trodde att sammandragningarna hon upplevde endast var ett falskt alarm, skyndade hon och fästmannen Ean Vanstory till bilen för att åka till sjukhuset.

Klockan 11.14 lämnade de hemmet i Pennsylvania, USA, för att åka den korta biten till sjukhuset. Vad de inte visste då var att redan 14 minuter senare skulle det oväntade hända, skriver CafeMom.

I bilen på väg till sjukhuset kände Raelin plötsligt hur sammandragningarna förändrades. När de passerade en ambulans föreslog Ean att de skulle be ambulanspersonalen om hjälp, men Raelin protesterade.

– Ean ville att vi skulle få ambulansen att stanna, men jag tänkte att vi fortfarande hade tid att åka till sjukhuset eftersom mitt vatten inte hade gått, berättar Raelin för CafeMom.

Strax efteråt kände hon att bebisen var på väg ut.

Raelin behöll lugnet, drog ner byxorna och satte upp fötterna mot instrumentbrädan. Hon förde händerna mellan sina ben och kände bebisens huvud. En krystning senare föddes Ean Jamal Vanstory Jr, endast 14 minuter efter att paret satt sig i bilen. Men det är inte det mest otroliga i denna berättelse.



Varning för starka bilder.







Ean Jr föddes i en helt intakt fostersäck vilket är extremt ovanligt. Att barn föds på det sättet händer ungefär en gång på 80 000 födslar. Vanligtvis går säcken sönder på bebisens väg ut. Men eftersom Ean Jr föddes för tidigt blev mamman inte bara förvånad utan även lättad.

– Jag blev chockad men också lättad eftersom jag visste att hans lungor inte var tillräckligt utvecklade för att han skulle kunna andas på egen hand, berättar Raelin för CafeMom.

Pappan rusade ut ur bilen till sjukhuset medan den nyblivna mamman satt kvar i bilen med bebisen i sin famn och vågade knappt röra sig i rädsla för att den skyddande hinnan skulle spricka.

– Jag rörde hans kind med mitt finger genom fostersäcken, och då rörde sig både hans händer och fötter mot mitt finger. Det var då jag förstod att han var okej, säger Raelin.

När läkarna några minuter senare nått fram till bilen tog de Ean Jr och spräckte fostersäcken utanför sjukhusets dörrar. Den nyfödda bebisen ligger nu på sjukhus och kommer att få åka hem med de nyblivna föräldrarna när han är färdigutvecklad.
