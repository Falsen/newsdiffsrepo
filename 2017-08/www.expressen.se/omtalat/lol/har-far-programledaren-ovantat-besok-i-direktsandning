Här får programledaren oväntat besök – i direktsändning
Andreas Häggström

Ett nyhetsankare i brittiska tv-kanalen ITV fick oväntat besök i studion.

Under ett inslag och en diskussion om mjölkallergier började nämligen en liten flicka att klättra upp på skrivbordet i tv-studion.

Och när det var dags att avsluta sändningen täckte den lilla flickan en stor del av tv-rutan.

Den erfarne programledaren höll dock minen, så även flickans mamma (även om hon såg något generad ut).

Vem den lilla flickan var? Ja, hon var i tv-studion i sällskap av sin mamma som alltså var där för att prata om mjölkallergier. Och med sig hade hon sina två barn.

Nyhetssändningen blev en stor snackis efteråt, och hyllades i sociala medier.

”Tårar av skratt rullar ner för mina kinder”, skriver en person på Twitter.

”Den bästa lunchsändningen någonsin!” skriver en politisk reporter på tv-kanalen ITV.

Kolla in delar av den hyllade sändningen i tv-spelaren ovan!
