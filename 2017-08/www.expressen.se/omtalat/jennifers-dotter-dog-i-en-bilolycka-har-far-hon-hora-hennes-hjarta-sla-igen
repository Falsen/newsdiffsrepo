Jennifers dotter kördes ihjäl av en rattfyllerist – här får mamman höra hennes hjärta slå igen
Joel Snöbohm

Efter att en rattfyllerist körde ihjäl Jennifer Leekleys 20-åriga dotter donerades hennes hjärta till en annan kvinna.

Nu får Jennifer från Iowa träffa henne och höra sin dotters hjärta slå – för första gången sedan dottern dog 2013.

– Det känns så bra att träffa dig, säger Jennifer.

Alyssa Sandeen som överlevde tack vare donationen hade med sig en mycket hjärtvärmande gåva till sin räddares mamma.

Under mötet räcker hon fram en nallebjörn till Jennifer.

– Tryck på den. Det finns något där, säger hon.

Mamman reagerar med tårar när hon får höra vad nallen spelar upp.

– Det är din dotters hjärtslag. Du får den så att du kan lyssna på den när du vill, säger Alyssa.

Jennifer var osäker på om hon ville träffa Alyssa och gick igenom många känslor under deras möte.

– Jag tänker 'Varför behövde det vara min dotter?' Men sen jag ser på Alyssa och hennes föräldrar och tänker på hur min dotter var en hjälte som räddade dem från den sorg sorg som jag har genomleva.

– Utan dig skulle jag inte finnas och uppleva livet, säger Alyssa.
