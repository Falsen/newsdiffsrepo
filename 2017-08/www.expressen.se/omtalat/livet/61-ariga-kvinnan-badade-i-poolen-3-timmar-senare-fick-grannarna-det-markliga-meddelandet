61–åriga kvinnan badade i poolen – 3 timmar senare fick grannarna det märkliga meddelandet
Johanna Bond

Leslie Kahn, 61, från USA, var tidigare i augusti ute på gården och simmade i sin pool. Men när hon skulle kliva ur vattnet så gick stegen sönder, skriver brittiska Metro.

Det blev omöjligt för henne att ta sig upp igen, och efter tre timmar i poolen var hon desperat.

Hon fick med hjälp av en lång poolrengörare tag på sin Ipad som låg på en stol vid kanten – och vände sig till Facebook för att få hjälp.

Leslie skrev snabbt ut sitt nödrop i en lokal facebookgrupp med nästan 4 000 medlemmar:

"SOS!

Min poolstege gick sönder när jag skulle kliva ur poolen. Hemma själv, telefonen är i huset. Jag behöver någon som kan komma med verktyg och hjälpa mig laga stegen. Jag är seriös. Jag klarar inte att klättra upp på något annat sätt".

Hennes idé fungerade, för bara sju minuter senare kom en granne till hennes undsättning.

Strax där efter kom ytterligare en granne för att hjälpa till, men trots många försök så lyckades de inte laga poolstegen.

Till slut fick de i stället hämta en annan stege – och äntligen kunde Leslie komma upp ur poolen.

Efter händelsen var Leslie, som tidigare vunnit kampen mot bröstcancer, väldigt tacksam över den snabba hjälp som hon fick:

– Du tar dig igenom det som livet ger dig, och du ber om hjälp. Och du ska vara beredd att hjälpa andra som behöver hjälp, det är så livet ska vara. Det är så samhället ska fungera, och det gör det enligt min åsikt.
