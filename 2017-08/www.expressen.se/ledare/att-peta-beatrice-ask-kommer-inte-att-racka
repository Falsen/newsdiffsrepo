Att peta Beatrice Ask kommer inte att räcka
Ledarredaktionen

Hur det blir med förändringen av Kinberg Batra själv får vi se. Första beskedet om partiet var att partisekreterare Tomas Tobé får byta jobb. Han ska i stället bli rättspolitisk talesman.

Det är ingen petning, som det har beskrivits som. Tobé slipper det obekväma ordningsmannaarbetet och blir i stället Moderaternas ansikte utåt i en av M:s centrala valfrågor - trygghet och ordning. Offret i ommöbleringen är veteranen Beatrice Ask, skolminister i regeringen Bildt 1991-94 och justitieminister alla åtta år i regeringen Reinfeldt.

Ask är toppen på att tala allmänpolitik i personliga möten. Men som justitieminister lyckades hon inte driva fram förslag för att hejda de problem som var på farlig tillväxt: polisbristen, gängkriminaliteten, hederskulturen, tiggeriet.

Moderaterna är i opposition och vill ta makten. Då måste man kritisera regeringen hårt. Det är svårt att göra för den som själv varit ansvarig i åtta år då just inget hände.

Beatrice Ask blev AKB:s första offer i kampen för att säkra makten i partiet. Ett klokt drag. Men det krävs många fler för att Moderaterna ska kunna koncentrera fokus på sakfrågor i stället för internintriger.



Läs också:

M borde sluta flörta med "hö hö-högern"
