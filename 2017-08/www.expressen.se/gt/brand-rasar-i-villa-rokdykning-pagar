Brand rasar i villa – rökdykning pågår
Sanna Wikström

Larmet om branden kom in vid 19.30-tiden på tisdagskvällen. Polis och räddningstjänst är på plats,

– Det är en konstruktionsbrand i en villa. Det senaste jag hörde var att själva branden var släckt, men att det har tagit sig i konstruktionen, meddelar larm- och ledningsoperatören vid räddningstjänsten.

Omkring 20 personer från räddningstjänsten kämpar mot branden.

– Vi har påbörjat rökdykning och har en prognos om att vara klara om ungefär två timmar. Sedan blir vi kvar med en bevakningsenhet in på natten.

Enligt räddningstjänsten så är det ägaren själv som har slagit larm om branden. Ingen person ska ha kommit till skada i samband med händelsen.
