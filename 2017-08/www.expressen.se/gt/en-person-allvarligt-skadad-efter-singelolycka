Man allvarligt skadad efter singelolycka
Love Hansen Siilin

Det var på lördagskvällen, omkring 22.30, som polis, ambulans och räddningstjänst larmades till en singelolycka i ett mindre samhälle norr om Falkenberg.

– Det är en singelolycka men det är oklart vad som orsakat den eller vad det är som har hänt, säger Joakim Hansson.

Enligt Hansson ska en manlig förare fått allvarliga skador till följd av olyckan.

– Men personen har förts till sjukhus med ambulans, säger han.

På söndagsmorgonen meddelade polisen att skadeläget för mannen inte är livshotande.
