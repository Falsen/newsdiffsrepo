Mc kraschade – Trafikverket varnar för halka

Björn Lindsten

Larmet om singelolyckan med en mc på vägsträckan mellan Gamlestan i Göteborg och Partille gjorde att Räddningstjänsten ryckte ut.

– Då upptäckte vi att det var halt väglag på en längre sträcka beroende på oljespill. Vi har larmat Trafikverket som nu får sanera. Troligen behöver de lägga ut sand, uppger Johansson.

Trafikverket varnar på sin hemsida för oljespill på väg 553 mellan Gamlestaden och Partille station i båda riktningarna. Saneringen beräknas pågå fram till midnatt.

Mc-föraren skadade sig lindrigt i singelolyckan, men är tagen till sjukhus.

– Han avfördes i ambulans till Möndals sjukhus med axeln ur led, uppger Stefan Gustafsson, polisens  presstalesperson i region Väst.

Mc-föraren är misstänkt för olovlig körning eftersom han saknar körkort.
