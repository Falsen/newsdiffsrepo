Lördag 19 augusti 2017
Barnfamilj kolliderade med älg – två till sjukhus
Björn Lindsten

Polisen har ännu inga rapporter om eventuella skador på personerna i bilen.

Olyckan har inträffat i Torsby kommun i norra Värmland.

– Vi fick in larmet klockan 11.04. Ambulans och Räddningstjänst är på väg, berättar Sööder några minuter efter att larmet gick.

Klockan 11.25 är första blåljusenhet framme på platsen.

– Tre ambulanser är larmade till olycksplatsen och därmed är den första bedömningen att tre sannolikt behöver köras till sjukhus, berättar Håkan Finnkvist vid räddningstjänsten i Hagfors som åker på olyckan.

Helikoptern larmades initialt men vände när man fick höra att ingen person är allvarligt skadad.

Enligt Finnkvist ska inte olycksfordonet vara kvar på vägen.

– Därmed behöver vi troligen inte stänga trafiken helt men man får givetvis ändå räkna med starkt begränsad framkomlighet ett tag.

Olyckan har inträffat på E16/E45, en stor genomfartsled för turister som åker från och till fjällen.

Klockan 11.35 har Räddningstjänsten uppdaterad information.

– Två personer har förts i väg i ambulans till sjukhuset i Torsby. Jag har ingen info om omfattningen på skadorna, men eftersom helikoptern vände kan man anta att det inte riktigt allvarligt i alla fall, säger Håkan Finnkvist.

Ett körfält är avstängt i väntan på röjning och bärgning.

Texten uppdateras
