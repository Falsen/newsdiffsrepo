Man i 40-årsåldern
död i singelolycka
Love Hansen Siilin

Larmet om singelolyckan på gamla riksväg 40 kom in till SOS Alarm vid 16.15 på torsdagseftermiddagen.

Ett stort räddningspådrag har skickats till olycksplatsen.

– Två brandbilar, en befälsbil och två ambulanser har skickats dit. En ambulanshelikopter ska även vara framme snart, säger larm- och ledningsoperatören på SOS Alarm.

En person ska ha fått allvarliga skador uppger räddningstjänsten. Personen ska ha befunnit sig utanför bilen när räddningstjänst kom till platsen.

– Enligt uppgifter, som jag inte kan bekräfta, håller man på att ge föraren av bilen hjärt- lungräddning på plats, säger Ulla Brehm.

Enligt polisen har en person förts till sjukhus och bärgare kommer ta hand om bilen. Trafiken ska vara påsläppt igen vid 17.22, skriver polisen på sin hemsida.

Vid 19-tiden meddelade polisen att föraren, en man i 40-årsåldern, avlidit av sina skador och att anhöriga var underrättade.

– Vi gör en trafikutredning, det gör vi alltid i trafikolyckor. Där finns det mycket mer information men vi har inte mer information nu, säger Ulla Brehm.

VET DU MER? Har du nyhetstips, bilder eller film om händelsen? Hör av dig med sms eller mms till 71717 eller 71717@expressen.se
