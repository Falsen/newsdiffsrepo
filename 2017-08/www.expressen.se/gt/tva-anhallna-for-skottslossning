Två män anhållna
för skottlossning
Linda Bergh

Flera privatpersoner larmade polisen sent i torsdags kväll efter att ha hört flertalet skott avlossas i Frölunda i Göteborg.

Polispatrullerna som larmades till platsen kunde snabbt hitta en skadad man som fördes till sjukhus i ambulans.

Hans skador är inte livshotande.

På fredagskvällen greps och anhölls två män misstänkta för skottlossningen.

De båda anhållna männen är i 25-årsåldern och är enligt polisen kända sedan tidigare. De båda kommer att förhöras av polis så snart det är möjligt.

Polisutredningen fortsätter med att bland annat sammanställa vittnesuppgifter.

– Det finns bra vittnesuppgifter som kan styrka oss i det här, säger Hans Lippens, presstalesman vid polisen i region Väst.

Offret för skottlossningen har inte varit intresserad av att prata med polisen.

Försvårar det utredningen?

– Ja det gör det, men vi har bra vittnesuppgifter. De är inte helt obekanta för oss.

Polisen har genomfört flera husrannsakningar i fallet som kommer att ingå i förundersökningen.
