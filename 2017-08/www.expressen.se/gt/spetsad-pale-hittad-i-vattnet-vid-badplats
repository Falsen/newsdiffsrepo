Spetsad påle hittad i vattnet vid badplats
Evelina Nedlund

Det var klockan 17.40 som en anmälare kontaktade polisen om att ett antal spetsade pålar på en badplats vid en camping i Mullsjö. Enligt anmälaren rörde det sig om flera pålar.

Polisen kontaktade räddningstjänsten och bad om hjälp att kontrollera saken. Räddningstjänsten åkte till platsen och tog bort en kvarvarande påle.

Det bedöms nu inte vara någon fara att bada på platsen, enligt polisen.

Polisen söker nu allmänhetens hjälp med tips eller iakttagelser från platsen.
