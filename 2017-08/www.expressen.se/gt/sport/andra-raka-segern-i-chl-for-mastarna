Andra raka segern i CHL för mästarna
Markus Wulcan

Joel Lundqvist inledde målskyttet i Frölundaborg (3 039 åskådare) och tryckte in 1-0 i powerplay i den första perioden. Gästerna från Österrike gjorde sedan en rivstart i den andra perioden. Redan efter tolv sekunder låg pucken bakom Johan Mattsson i Frölundas kasse.

Hemmalaget spelade upp sig i den sista perioden och Pontus Widerström kunde med mycket vilja böka in 2-1-pucken. Klagenfurt tryckte på i slutet men Frölunda, som har vunnit CHL två år i rad, kunde hålla undan och ta sin andra raka seger i CHL den här säsongen.

På torsdag möts lagen igen i Österrike.

Texten uppdateras.
