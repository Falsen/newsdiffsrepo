Blåvitts trupp
mot Landvetter
Hector Junelind

Efter att ha slagit ut division 1-klubben Assyriska på straffar i den första omgången ställs Landvetter IS i kväll mot IFK Göteborg i Svenska cupens andra omgång.

Landvetter, som ligger näst sist i division 3 nordvästra Götaland, har sedan lottningen förberett sig för den största händelsen i klubbens historia.

– Det blir ett publikrekord som kanske aldrig kommer att slås, säger ordföranden Mikael Hall.

Läktare har byggts upp på Landvetter IP och kommer rymma runt 5 000 åskådare.

För Blåvitt, som den senaste tiden mött lag som AIK, Elfsborg och Häcken, blir matchen mot lilla Landvetter en speciell utmaning.

Eftersom Svenska cupen är en möjlighet att ta sig till Europaspel kommer IFK Göteborg att ta sig an uppgiften med beslutsamhet.

– Som alltid tar vi Svenska cupen på största allvar. Vi är självklart medvetna om vad en eventuell finalvinst i cupen innebär och vad det kan betyda för IFK Göteborg, säger Blåvitts tränare Alf Westerberg till klubbens hemsida.





Matchen sänds i C More.
