Tisdag 22 augusti 2017
Ishizaki kan lämna
– aktuell för rivalen
Sebastian Mattsson

När Stefan Ishizaki lämnade Los Angeles Galaxy nobbade han Elfsborg för AIK. Men hans kontrakt med Stockholmsklubben går ut efter säsongen – och då kan han återvända till klubben som han spelade till guld både 2006 och 2012. Enligt Borås tidning för Elfsborg diskussioner med Ishizaki om en återkomst nästa säsong. Elfsborg vill ha Ishizaki som spelare, men även i en ledarroll, på lång sikt.

Elfsborgs klubbchef Stefan Andreasson vill dock inte kommentera BT:s uppgifter.

– Vi håller på och bygger 2018 års trupp, men det är för tidigt att säga något om det i dag, säger Andreasson till tidningen.
