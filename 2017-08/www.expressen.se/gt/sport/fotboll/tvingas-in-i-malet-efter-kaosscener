Tvingas in i målet
– efter kaosscener
Robin Lindgren

Mötet mellan division 1-laget Landskrona Bois och allsvenska Elfsborg kom att gå fram och tillbaka.

Efter att Elfsborg tagit ledningen tidigt kunde Landskrona skjuta tre obesvarade mål och med 21 minuter kvar hade man en tvåmålsledning och ena foten i Svenska cupens gruppspel.

Men Emir Bajrami och Simon Lundevall ville annat och med varsitt mål kunde de reducera och kvittera till 3-3.

I slutminuterna visades Thierre Zahui ut när han fick sitt andra gula kort, och bara sex minuter senare kom nästa röda kort då Elfsborgs målvakt Kevin Stuhr Ellegaard rusade ut och rev omkull en motspelare.

I Ellegaards sorti, och med det faktum att Elfsborg redan genomfört samtliga tre byten, så tvingades Borås-laget att skicka in anfallsstjärnan Viktor Prodell i målburen.

I förlängningen kunde Elfsborg avgöra trots en utespelare i mål.

Med drygt tre minuter kvar sköt Emir Bajrami avgörandet som förkunnade att boråsarna kommer att spela i gruppspelet av Svenska cupen.
