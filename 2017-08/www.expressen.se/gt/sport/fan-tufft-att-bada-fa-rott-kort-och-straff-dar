"Fan tufft att båda få rött kort och straff där"
Markus Wulcan

Målvakten Damir Mehic storspelade från start och gjorde flera jätteräddningar. Efter en kvart åkte August Wängberg ut efter en duell med Oke Akpoveta.

Domaren pekade samtidigt på straffpunkten, men Mehic räddade Darijan Bojanics försök från elva meter.

– Det är klart att det blir lite rörigt när vi får en man utvisad, säger Calle Nyström till TV4 Sport.

Helsingborg tryckte på hårt i andra halvlek och till slut fick Damir Mehic och Gais kapitulera. Med åtta minuter kvar tryckte Timossi Andersson upp segermålet i krysset från nära håll.

Gais ligger på tionde plats i superettan, Helsingborg är ny trea i en haltande tabell.
