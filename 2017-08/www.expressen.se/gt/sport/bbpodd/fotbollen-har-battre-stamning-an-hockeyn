"Fotbollen har bättre
stämning än hockeyn"
Joakim Hanäs

NHL-proffset och den före detta Frölundaspelaren Anton Blidh är gäst i veckans BBpodd. Anton är även Blåvittsupporter ut i fingerspetsarna sedan han var liten.

Han pratar om skillnaden mellan hockeyns och fotbollens fans, och tycker att fotbollsupportrar oftast är bättre på att skapa stämning på matcherna med större klackar sånger och ramsor. Han vill även se fler hockeysupportrar som går på fotboll och tvärtom.

– Klubbarna borde ta hjälp av varandra istället för att konkurrera om publiken.

Vi tar också ett rejält snack och analys om matchen mot Malmö, där vi givetvis hyllar Pontus Dahlbergs magiska insats och sågar domaren.

Vi har också identifierat den nya ordning där Blåvitt nu snarare har tre lagkaptener efter att Mattias Bjärsmyr lämnat laget.
