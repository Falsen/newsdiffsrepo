Smällen: Talangen
skadad – i skogen
Johan Svensson

Frölundas J20- och J18-lag hade samlat sig för att genomföra en rad olika aktiviteter i skogen när olyckan var framme. Det var under en språngmarsch som skadan slog till – och Frölundas talang Kalle Miketinac, 18, missar nu en hel hög av matcher.

Han missar förmodligen hela hösten.

– Jag vet inte exakt vilken skada det är. Men jag kan säga så här: det är inte veckor han missar utan det är längre än så, säger Fredrik Sjöström.



LÄS ÄVEN: De ska leda Frölunda i år

Miketinac har spelat med Frölundas under hela försäsongen och får beröm från sportchefen för sina insatser.

– Han har gjort det riktigt bra. Han skulle vara iväg och spela med landslaget också, så det här var riktigt trist.

– Samtidigt är det så här det är, sånt händer, och han får ta detta nu och rehabträna. Jag förstår att det kommer som ett väldigt hårt slag för honom, och vi tycker så klart att detta är riktigt tråkigt, säger Fredrik Sjöström.



LÄS ÄVEN: Här är trion som är starkast i Frölunda

Redan under sommaren har Miketinac visat framfötterna.

Och Fredrik Sjöström framhåller hur pass väl han hade förberett sig för det som komma skulle.

– Han var verkligen beredd och hade tränat bra, så timingen var väldigt dålig. Men skador kan vi inte påverka, nu får han ta detta, och komma tillbaka mer stärkt av det i framtiden, säger Frölundas sportchef.
