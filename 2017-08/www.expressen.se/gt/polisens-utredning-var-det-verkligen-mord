Polisens utredning:
Var Kevin-fallet mord?
Oskar Lindwall

Bröderna Robin och Christian, då fem och sju år gamla, pekades ut som skyldiga till mordet på Kevin i Arvika 1998. Efter SVT:s uppmärksammade granskning av fallet har nu utredningen tagits upp på nytt.

Bland annat låter man rättsläkare gå igenom det gamla obduktionsprotokoll som gjordes 1998, för att se om man kan få nya förklaringar till vad som hände då Kevin dog.



LÄS MER: Analyssvar i Kevin-utredningen avbeställdes

– Jag tycker att när det har gått såhär lång tid så finns det anledning att be att rättsmedicinsk sakkunniga tittar på utlåtanden från den tiden. Utan att ha en egen uppfattning om att det innehåller några felaktigheter eller inte så tycker jag främst med tiden som gått, och att det finns en del oklarheter kring händelseförloppet att det är en relevant fråga att ställa. Sedan har jag ingen uppfattning om vad svaret på den delen kommer att bli, men jag vill gärna ha den frågan besvarad, säger chefsåklagare Niclas Wargren till Aftonbladet.

En fråga som man nu ställer sig är om det verkligen är ett brott som ligger bakom.

– Det är en frågeställning som är relevant. Det mesta tyder på att det är det, men vi behöver förhållandevis förutsättningslöst titta på den biten, säger Niclas Wargren.
