Asfaltsläggare försökte
mörda – med machete
Sanna Wikström

När domen om att fria mannen föll i Borås tingsrätt i slutet av juli så var nämndemännen inte överens. Två ansåg att mannen var skulle frias, två ansåg det inte, berättar åklagare John Nilsson.

– Då blir det alltid till förmån för den tilltalade. Det ogillas, säger Nilsson och fortsätter:

– Det är inte på något vis ett enkelt mål. Det finns bevisning som talar både för och emot den här mannens skuld. Men min uppfattning är att en sammanvägning av de bevis som finns räcker för att han ska dömas för det här.

Händelsen ägde rum på Vegby camping i Ulricehamn den 12 mars i år. En brittisk medborgare blev brutalt huggen i både huvudet och kroppen. De personer som polisen misstänkte låg bakom dådet var en pappa och hans tonårige son – båda så kallade brittiska asfaltsläggare. Pappan greps kort efter dådet i samband med att familjen försökte lämna campingen. Men sonen gick inte att finna.



LÄS MER: Asfaltsläggare frias för mordförsök med machete



På campingen hittade polisen flera vapen. På isen vid den intilliggande sjön låg macheten. En slida till en kniv låg i vassen intill, precis som ett luftgevär och en annan machete.

– Det är ju två gärningsmän egentligen. Vi menar ju på att det är den här mannen och hans son som har gjort det här. Sonen är ännu inte gripen, han är internationellt efterlyst och häktad i sin utevaro, säger John Nilsson.

I den friande domen kom tingsrätten fram till att det inte var ställt utom rimligt tvivel att mannen var delaktig i utövandet av våldet mot den skadade mannen.

Åklagare John Nilsson anser dock att en mängd bevispunkter talar för mannens inblandning i händelsen och vill nu att hovrätten prövar tingsrättens dom.

"Jag begär att hovrätten, med ändring av tingsrattens dom i skulddelen, dömer NN för i första hand försök till mord, i andra hand försök till dråp och i tredje hand grov misshandel", skriver han i sitt yrkande.

GT har sökt mannens försvarsadvokat Alain Soussi.
