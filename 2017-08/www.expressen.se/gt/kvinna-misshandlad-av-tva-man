Kvinna misshandlad av två män – fick bil sönderslagen
Stefan Soxbo

Polisen fick in larmet klockan 20.23.

– Två män misshandlade och hotade en kvinna. De använde något tillhygge och slog sönder hennes bil, säger Jan-Åke Sjöström, vakthavande befäl vid Polisen Värmland.

De manliga förövarna, födda 1971 och 1982, stal kvinnans mobiltelefon, lämnade platsen men greps strax därefter.

– De är inte obekanta med varandra, säger Jan-Åke Sjöström om männen och kvinnan.

Kvinnan behövde inte uppsöka sjukhus.

Männen är misstänkta för misshandel, olaga hot och skadegörelse.
