Kamelcenter nedröstat –
ärendet går till inkasso
Love Hansen Siilin

Det var i slutet av 2015 som Angereds kamelcenter beviljades 500 000 kronor i bidrag från Social resursnämnd för att bygga ett kamelstall – något som även sågs som en möjlighet för att skapa arbetstillfällen.

Men något kamelstall byggdes aldrig och i april 2017 gick Social resursnämnd ut och krävde tillbaka pengarna från kamelcentret – senast den 30 juni skulle pengarna vara återbetalda.



LÄS MER: Kamelcenter vill inte betala tillbaka en halv miljon kronor

Kamelcentret har tidigare betalat tillbaka 120 000 kronor av bidraget och hade under sommaren möjligheten att komma in med avbetalningsplan.

Det kom också in ett förslag till Social resursnämnd – men knappast det som de hade tänkt sig. Kamelcentret ville nämligen att större delen av bidraget, 300 000 kronor, skulle efterskänkas till företaget och att man bara skulle betala resterande summa, 80 000 kronor.

– Vi gav ju kamelcentret möjlighet att komma in med en avbetalningsplan men det gjordes inte. Tyvärr. Det vi fick var ingen avbetalningsplan, har Maria Grundel, förste vice ordförande i Social resursnämnd tidigare sagt.



LÄS MER: Nämndens krav: betala tillbaka en halv miljon kronor

I stället riskerade ärendet att hamna hos inkasso – något det nu även gjort sedan man avslog kamelcentrets avbetalningsplan. I beslutet går att läsa:

"Angereds kamelcenter har nu lämnat ett förslag till avbetalningsplan, men planen  omfattar vara en del av det återkrävda beloppet. Nämnde beslutar därför att inte godkänna förslaget till avbetalningsplan."
