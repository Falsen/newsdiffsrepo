Krockade med polisbil – saknar körkort
Oskar Lindwall

Det var vid 11-tiden som olyckan inträffade i Högerud i Årjängs kommun.

En förare på en crossmotorcykel ska ha kört in i sidan av polisbilen. Därefter visade det sig att föraren också saknade körkort.

– Vi har ingen bild om hur hård krocken har varit men det ska inte röra sig om några personskador, säger Stefan Wickberg, polisens presstalesman i Värmland.

Föraren misstänks för grov olovlig körning och vårdslöshet i trafik.
