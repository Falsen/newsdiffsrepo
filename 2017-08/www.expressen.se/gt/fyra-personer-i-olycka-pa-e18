Fyra personer i olycka på E18
Eva Rogsten

Polisen fick larm om olyckan strax före klockan halv nio på fredagsförmiddagen.

Det handlar om en olycka med två bilar på E18 i höjd med Våxnäs i Karlstad.

– Den ena bilen har kört in i sidan på den andra, säger Magnus Lundqvist, räddningschef i beredskap vid räddningstjänsten i Karlstad.

Fyra personer, tre i den enda bilen och en i den andra, är inblandade i olyckan. Ingen av dem ska ha skadats.

Polisen uppger att orsaken till olyckan ska vara vattenplaning. Till en början var enbart en körbana öppen för trafik, men räddningstjänsten säger vid kvart över nio-tiden att det nu inte är några trafikstörningar.
