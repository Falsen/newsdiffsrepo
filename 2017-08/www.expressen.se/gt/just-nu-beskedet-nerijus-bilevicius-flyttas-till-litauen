JUST NU: Beskedet: Nerijus
Bilevicius flyttas till Litauen
Erik Göthlin

Rean i januari i år beslutade Kriminalvården att Nerijus Bilevicius  skulle komma att flyttas från Sverige till Litauen. Han har själv önskat det. Bilevicius är dömd till livstids fängelse för mordet på Lisa Holm.

Men sedan dess har det varit många turer fram och tillbaka. En rättegång har hållits även i Litauen för att besluta om vilken straffpåföljd Bilevicius skulle få där. Och också i Litauen har man beslutat om att påföljden blir livstids fängelse.

Nerijus Bilevicius har fått möjlighet att ändra sin förfrågan om att förflyttas, men hans inställning har bestått om att han vill avtjäna sitt straff i hemlandet.

Nu har det slutgiltiga beskedet kommit: Han förflyttas till hemlandet.

Så här säger Kriminalvården om beslutet:

– Processen med strafföverföring till Litauen går vidare. Nästa steg är att planera transporten, säger Per Henrik Hedbrant, chef för sektionen för internationella och andra särskilda klientärenden.



LÄS MER: Beslutet: Lisa Holms mördare flyttas



Som grund för att Bilevicius ska flyttas till Litauen så menar Kriminalvården att det kan hjälpa honom i hans återpassning.

"Kriminalvården finner vid en helhetsbedömning av samtliga faktorer att hans (Bilevicius, reds. anm) sociala återpassning underlättas av att verkställigheten fortsättningsvis sker i Litauen", skrev Kriminalvården i beslutet i januari.

Per Henrik Hedbrandt utvecklar:

– Kriminalvårdens uppdrag är att klienten ska komma bättre ut efter en verkställighet. Vi finner vid en helhetsbedömning av samtliga faktorer att hans sociala återanpassning underlättas av att verkställigheten fortsättningsvis sker i Litauen.

Det är oklart när själva flytten kommer äga rum. Kriminalvården uttalar sig inte om det specifika datumet.

– Det svarar vi inte på. Men det vanliga är att det sker inom ett par veckor, säger Emelie Wallsten, pressekreterare på Kriminalvården.



LÄS MER: Skräckfängelset för mördaren Bilevicius



Livstids fängelse i Litauen innebär, till skillnad från i Sverige, just livstids fängelse, enligt Kriminalvården. En livstidsdömd person kan endast få förkortat straff genom amnesti eller nåd, enligt dokument från Kriminalvården. Litauens parlament kan besluta om amnesti, Litauens president om nåd.

GT har tidigare rapporterat om att Bilevicius kan komma att hamna i skräckfängelset Lukiskes i Litauens huvudstad Vilnius. Ett fängelse som byggdes på uppdrag av Rysslands sista tsar där såväl premiärministrar, rockstjärnor som brutala, svenska våldsmän har tillbringat sina dagar.



LÄS MER: Vill bli utlämnad – efter livstidsdomen i Litauen



Hurtig har hela tiden framhållit för Bilevicius att en flytt till Litauen kan innebära ett helt liv i fängelse, men trots det vill han alltså förflyttas.

– Det kan ha en stor betydelse för honom givetvis. I Sverige har man ett system som säger att efter tio års tid i fängelse så kan alla som är livstidsdömda ansöka om att genom ett beslut ändra påföljden från livstid till ett tidsbestämt straff, har Hurtig tidigare sagt.

GT söker Bilevicius advokat Björn Hurtig för en kommentar.
