JUST NU: Man skjuten –
polisen jagar gärningsmän
Love Hansen Siilin

Flera personer larmade under sena torsdagskvällen polisen efter att ha hört flertalet skott avlossas i Frölunda i Göteborg.

Polispatruller beordrades till platsen och hittade där en man som var skjuten.

– Han har förts till sjukhus i ambulans, säger Ulla Brehm.

Polisen har inga uppgifter på hur många kulor som träffat mannen och hans tillstånd är i nuläget oklart.

Enligt Brehm ska mannen ha skjutits i anslutning till platsen där han hittades. En hundpatrull har även hittat hylsor i närheten.

Flera vittnen ska ha sett två mörkklädda män lämna i en mörk bil.

– En ska ha haft ett par grå adidasbyxor och en mörk jacka. Den andra misstänkte har haft mörka byxor och mörk jacka, säger Ulla Brehm.

De två männen ska enligt Ulla Brehm vara mellan 160 och 180 centimeter lång.

– Signalementet på den här bilen har larmats ut till alla patruller och vi har även hundpatruller på plats, säger hon.

Polisens tekniker ska ha beordrats ut till platsen för att göra en brottsplatsundersökning. Enligt Brehm rubriceras skjutningen inledningsvis som mordförsök.

Ingen person har ännu gripits för skjutningen.



Texten uppdateras
