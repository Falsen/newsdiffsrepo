Tjuvar tog sig in hos kvinna på äldreboende
Eva Rogsten

Polisen fick larm om inbrottet strax före klockan 02 natten mot onsdagen. Två okända män hade tagit sig in hos en vårdtagare,  en kvinna i 80-årsåldern.

– Vad man vet så sov kvinnan när de var inne i rummet, säger Stefan Gustafsson, polisens presstalesman i region väst.

Det var personalen på äldreboendet som upptäckte att det stod två män i rummet när de skulle gå in till kvinnan.

– Det blev en chock för personalen när de såg männen och de rusade ut och ringde polisen, samtidigt som de såg hur männen försvann ut genom ett fönster, säger Stefan Gustafsson.

Det är oklart om tjuvarna fick med sig något stöldgods.

Hur männen kom in till kvinnan är också oklart.

– Det är en fråga för vårdhemmet hur de kunde komma in. Det kan finnas många ingångar till äldreboenden. Ofta är ju dörrarna låsta, men här har jag inget besked om hur de tog sig in, säger Stefan Gustafsson.
