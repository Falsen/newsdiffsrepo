Tisdag 22 augusti 2017
Man knivskuren
i trappuppgång
Sanna Wikström

En man har blivit skuren med ett vasst föremål i en trappuppgång i Hässleholmen i Borås. Larmet kom in till polisen vid 18.30-tiden på måndagskvällen.

Polis och ambulans larmades till platsen.

Den skadade mannen, som är i 60-årsåldern, har förts i ambulans till sjukhus.

Den misstänkte gärningsmannen försvann från platsen efter dådet.

– Vi har vissa vittnesuppgifter att gå på i spaningarna, säger Nyman.

En person ska ha sett en misstänkt gärningsman lämna platsen för brottet, som alltså skedde inne i en trappuppgång.

Nyman har ingen information om hur allvarliga skadorna är på mannen som uppges vara i 60-årsåldern.

– Vi kommer att skicka en patrull till sjukhuset för att se om han kan höras inom kort, uppger Nyman.

Dessutom bedriver man spaningar i området och knackar dörr i området för att få fler vittnesuppgifter.

Enligt uppgifter till BT så är det en kniv som har använts vid dådet. Det vill polisens presstalesman dock inte bekräfta:

– Det vet vi inte ännu. Jag kan bara säga att han har stickskador, uppger Nyman.

Är den skadade personen känd av er sedan tidigare?

– Ja, det är han, men jag vill inte kommentera varför, säger Nyman.

Polisen har inlett en förundersökning gällande försök till dråp alternativt grov misshandel.

Södra Älvsborg sjukhus i Borås bekräftar att man har tagit emot mannen, men kan vid 21-tiden inte uttala sig om skadeläget.
