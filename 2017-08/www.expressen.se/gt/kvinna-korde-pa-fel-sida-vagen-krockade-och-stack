Kvinna körde på fel sida av vägen – krockade och stack
Love Hansen Siilin

Larmet om olyckan kom in till polisen vid 20.40 på lördagskvällen. Vittnen hade då sett en bil framföras på fel sida av vägen i stadsdelen Marieberg i Karlstad.

– Hon som körde bilen ska då ha krockat med en parkerad bil, säger Per Vikman.



LÄS OCKSÅ: Förarlös lastbil rammade parkerade bilar i Karlstad

Föraren ska dock inte ha varit intresserad av att stanna kvar på platsen för att reda ut situationen utan valde att köra där i från.

Polis larmades till platsen och började söka efter den försvunna bilen. En dryg kilometer bort i närheten av Mariebergsskogen påträffade man fordonet.

– Föraren hittades för två minuter sedan och det var en ung kvinna. Hon misstänks vara påverkad av narkotika, säger Per Vikman vid 21.15.



LÄS OCKSÅ: Körde på fel sida av vägen i traktor – med 3,3 promille

Polisen ska nu utreda vilka brott som kvinnan kan tänkas ha gjort sig skyldig till.

– Det är ju vållande av trafikolycka och smitning då givetvis. Hon misstänks för att ha varit påverkad av något men det får provtagningen visa.

Var det henne egen bil?

– Oklart, säger Per Vikman, vakthavande befäl vid polisen i Bergslagen.

Kvinnan har tagits med till polishuset för provtagning. Beroende på vad den ger för utslag så kan kvinnan även komma att misstänkas för narkotikabrott och drograttfylleri.



LÄS OCKSÅ: Mannen körde på fel sida av vägen – i en kvart
