Stopp i trafiken på riksväg 40 efter olycka
Eva Rogsten

Polisen fick larm om olyckan vid 12-tiden på torsdagen. En bil hade av okänd anledning kört in i mitträcket på riksväg 40 väster om Ulricehamn.

Olyckan orsakade inledningsvis totalstopp i trafiken i riktning mot Borås, men vid halv ettiden flyter trafiken sakta förbi platsen.

– Ett körfält har släppts på mot Borås med nedsatt hastighet, säger Mats Hermansson, inre befäl vid Södra Älvsborgs räddningstjänstförbund.

Även mot Jönköping ska trafiken flyta sakta förbi olycksplatsen, meddelar polisen.

– Det är ett flertal personer inblandade men skadeläget är oklart, säger Mats Hermansson.

Det finns inga uppgifter om att någon person ska ha skadats enligt polisen.

– De måste ha haft änglavakt för ingen behövde åka med ambulansen, uppger SOS Alarm.
