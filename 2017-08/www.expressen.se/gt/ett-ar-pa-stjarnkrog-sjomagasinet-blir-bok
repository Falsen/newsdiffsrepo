Ett år på stjärnkrog –
Sjömagasinet blir bok
Björn Lindsten

Sjömagasinet i Göteborgs västra centrum har i decennier tillhört landets bästa krogar. Wagner köpte den av Leif Mannerström 2010 och rekryterade GustavTrägårdh, en av Sveriges främsta kockar.

Legendariske journalisten Ulf Elfving och fotografen Anna Huerta har följt livet på lyxkrogen under ett års tid.

– Det är ett ambitiöst bokprojekt och jag är väldigt nöjd med resultatet, säger Ulf Wagner som har bekostat boken själv och ger ut den på eget förlag.

– Jag ville inte ha någon förläggare som skyndade på eller hade synpunkter. Det här har fått ta tid och har kostat en del.

Boken är indelad i fem delar: vår, sommar, höst, vinter och jul.

Det är inte i första hand en receptbok, utan här handlar det i första hand om att berätta vad som händer på en finkrog under ett års tid. Hur man jobbar, hur man resonerar, utvecklar menyer och förvaltar traditioner.

– Jag hoppas och tror att den ger en intressant inblick i livet på "Sjömagasinet". Sen är det också en del tankar och filosofier från Gustav och mig. Hur vi tänker kring mat och dryck i första hand, men man får lära känna oss på andra sätt också.

Elfving och Huerta har hängt många timmar bland kastruller och middagsbord på Sjömagasinet. Man har också varit med på resor.

– Till exempel till Champagne på en inköpsresa till en mycket speciell champagnemiddag som vi hade på krogen.

Boken släpps i samband med Bok- och Biblioteksmässan i Göteborg som börjar 28 september.
