Bil körde av vägen och voltade
Eva Rogsten

Det var vid 06.20-tiden på fredagsmorgonen som en bilist körde av vägen och voltade i industriområdet i Bäckebol.

– Föraren uppges vara omtöcknad, säger Christer Fuxborg, polisens presstalesman i region väst.

Ambulans kallades till platsen, men enligt SOS Alarm har personen klarat sig utan att behöva åka till sjukhus.

– Det kan ju vara mycket trafik så här dags genom industriområdet men bilen är redan bortfraktad så jag tror inte att det är några hinder där nu, säger Christer Fuxborg vid sjutiden på morgonen.
