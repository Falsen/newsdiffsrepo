Söndag 20 augusti 2017
Skott avlossade mot lägenhet – gärningsmannen åkte moped
Anna Mattsson

Polisen fick in larmet om skottlossningen vid 02.30-tiden natten mot söndag. Minst fem skott ska ha avlossats mot en lägenhet i Mölndal av två män på moped. Männen ska sedan ha flytt från platsen.

– Jag kan inte uttala mig om vem som befann sig i lägenheten, säger Joakim Hansson vakthavande befäl vid polisen i region Väst till Göteborgs-Posten.

Tomhylsor har hittats i anslutning till platsen för skottlossningen. Händelsen rubriceras som mordförsök men hittills är ingen gripen.
