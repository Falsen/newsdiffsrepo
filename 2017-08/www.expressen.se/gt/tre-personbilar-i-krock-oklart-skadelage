Bil klipptes upp efter
krock mitt i Göteborg
Love Hansen Siilin

Larmet om olyckan kom in vid 18.30 på lördagskvällen. Totalt ska tre bilar vara inblandade i olyckan.

– Det är säkert helt stopp i trafiken med tanke på att vi, räddningstjänst och ambulans är där, säger Göran Carlbom, polisens presstalesman i Västra Götaland.

Räddningstjänsten fick klippa upp en av bilarna vid olycksplatsen som var i höjd med Hagakyrkan. Vägen var till en början helt avstängd i riktning mot Järntorget.

– Vi fick göra en säker uttagning av två personer och därmed klippa loss en av bilarna, säger Lars Larsson vid räddningstjänsten i Storgöteborg.

I den bilen befann sig två kvinnor, en i 50-årsåldern och en i 18-årsåldern. Båda två klagade på smärtor i nacke och rygg till en följd av krocken och fick föras med ambulans till Sahlgrenska.

– Övriga personer ska inte ha varit i behov av vård, berättar Göran Carlbom.

Vid 19.30-tiden rullade trafiken på som vanligt igen.

Texten uppdateras
