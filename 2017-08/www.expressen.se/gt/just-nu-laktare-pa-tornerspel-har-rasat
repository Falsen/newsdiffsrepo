Lördag 19 augusti 2017
JUST NU: Läktare på tornerspel har rasat
Sara Karlsson

Enligt de första uppgifterna till SOS Alarm är tre personer drabbade. Larmet kom in vid 17.20-tiden.

– Ja, en läktare har rasat. Det hände för 20 minuter sedan, säger Viktor Claesson på Visingsö tornerspel.

Är det några skador?

– Jag vet inte, jag kan inte kommentera det just nu, säger Viktor Claesson.

Enligt räddningstjänsten så ska minst fyra personer ha skadats i raset.

Polisen är ännu inte på plats.

– Däremot är räddningstjänst på plats och ambulans på väg, säger Anneli Johnsson Hammo, vakthavande befäl vid polisen i region Öst.

– Vi försöker få ut ytterligare en styrka på ön. Just nu är deltidsstyrkan på Visingsö på plats, säger Jerker Sturedahl vid räddningstjänsten.



LÄS OCKSÅ: Riddare dog under tornerspel – fick häst över sig



Enligt ett vittne, Alex, på plats satt uppskattningsvis 100 personer på läktaren när den gav vika.

– Den föll extremt fort, från ena sekunden till nästa var den borta, säger Alex.

Han säger att det är en lätt chockad stämning på Visingsö efter incidenten.

– Folk försöker komma ifrån ön så fort som möjligt, säger han.

Räddningsarbetet försvåras av att blåljuspersonalen måste ta sig ut via färjan.

Det är oklart om någon har drabbats av svåra skador.

– Enligt de första uppgifterna ska det inte vara så, men vi vet inte säkert, säger Anneli Johnsson Hammo vid polisen.

Johan Wetterlind, en av arrangörerna säger:

– Vad jag känner till nu ska det handla om fyra skadade och ingen av dem ska ha allvarliga skador.

Texten uppdateras.
