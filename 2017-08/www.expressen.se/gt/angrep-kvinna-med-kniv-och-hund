Kvinnan gick till attack – med kniv och hund
Love Hansen Siilin

En kvinna ska på fredagseftermiddagen angripit en annan kvinna i Hammarkullen i Göteborg. Till sin hjälp har hon haft en kniv och en hund, uppger polisen.

– Den angripna kvinnan ska ha blivit lättare knivskuren men skadeläget är oklart, säger Hans Lippens.

Enligt Lippens ska bråket ha börjat med att hunden, som är någon form av pitbull enligt polisen, sprang lös. Detta ska då ha påtalats av boende i området.

Kvinnan som var ägare till hunden ska då ha gått till knivattack mot en annan kvinna. Hunden ska även ha sprungit lös och gett sig på andra personer i området.

– Den ska ha bitit ett par personer så det är flera målsägare inblandade i detta.

Kvinnan, som är i 20-årsåldern, har kunnat gripas och polisen är just nu på plats för att utreda händelsen.

– Vi är på plats för att prata med vittnen och drabbade för att reda ut vad som har hänt, säger Hans Lippens.

Den knivskurna kvinnan är förd till sjukhus med ambulans med oklara skador.



Texten uppdateras
