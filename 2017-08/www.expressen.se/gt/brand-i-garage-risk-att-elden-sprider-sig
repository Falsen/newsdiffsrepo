Brand i garage – nära sprida sig till villa
Björn Lindsten

Det handlar om en brand i i ett garage i östra Borås, enligt larmet från SOS.

– Det går inte att rädda. Och det är risk att elden sprider sig, Vi är där med fyra enheter och bekämpar branden, säger Ivansson klockan 21.35.

Befälet på plats har rapporterat att garaget är utom all räddning.

– Vi försöker få information om det finns explosiva saker i garaget.

Är det risk att elden sprider sig till bostadshuset?

– Ja, det är det. Vi inriktar oss helt på att förhindra det just nu.

Drygt en kvart senare kan Ivansson rapportera att faran är över.

– Vi har dämpat branden och bostadshuset har klarat sig helt. Inga personer befann sig i garaget i samband med branden.
