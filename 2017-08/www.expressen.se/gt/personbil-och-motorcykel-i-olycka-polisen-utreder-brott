Personbil och motorcykel i olycka – polisen utreder brott
Linda Bergh

Polisen larmades om olyckan strax innan 11 på lördagen.

De exakta omständigheterna kring olyckan är oklara, men enligt polisen har det skett i samband med en omkörning.

– Hur det sen gick till vet jag inte, säger Jan Fryksén, vakthavande befäl vid Jönköpingspolisen.

Föraren av motorcykeln fördes till sjukhus men ska inte ha några allvarliga skador.

Polisen har upprättat en anmälan efter olyckan.

– Det är en anmälan om vårdslöshet i trafik, säger Fryksén.

Det är motorcyklisten som är misstänkt.

Föraren av personbilen ska inte ha skadats fysiskt i samband med olyckan.
