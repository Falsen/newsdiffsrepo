Fortsatta problem i tågtrafiken
Eva Rogsten

Natten till tisdagen skadades ett 50-tal sliprar under ett banarbete i Ledsgård söder om Lindome.

Det innebar stora störningar i tågtrafiken mellan Göteborg och Kungsbacka, och även trafiken mot Malmö berördes.

Problemen kvarstår under onsdagen.

Insatstågen under rusningstrafik ställs in vilket innebär att pendeltågen går varje halvtimme i stället för en gång i kvarten.



LÄS MER: Stora problem i tågtrafiken



– Man håller på att byta ut sliprarna som rälsen vilar på. De är av trä eller betong. Arbetet har pågått sedan tisdagen men fortsätter under onsdagsförmiddagen. Prognosen är att det ska vara åtgärdat vid lunchtid, vid tolvtiden, säger Beisi Sundin, presskommunikatör vid Trafikverket.

Trafikverket meddelade under tisdagen att felet beror på att ett arbetsfordon skadat sliprarna under ett banarbete.
