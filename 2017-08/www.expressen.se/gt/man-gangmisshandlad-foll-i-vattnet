Måndag 21 augusti 2017
Man gängmisshandlad – föll i vattnet
Sanna Wikström

Det var klockan 20.21 på måndagskvällen som polisen fick larm om en pågående misshandel på en brygga i Huskvarna. Enligt larmet så ska flera personer ha misshandlat en man på en brygga.

Offret ska ha fallit i vattnet, men sedan fått hjälp att ta sig upp.

När polisen anlände till platsen så försökte en man i 30-årsåldern fly till fots. Denne är nu gripen misstänkt för misshandeln.

Offret fördes till sjukhus i ambulans, men ska inte ha blivit allvarligt skadad.
