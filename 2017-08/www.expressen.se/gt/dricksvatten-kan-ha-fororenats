Dricksvatten kan ha förorenats
Eva Rogsten

Vänersborgs kommun slår larm om att dricksvattnet i Frändefors tätort kan ha blivit förorenat. Det misstänks att det skett en mikrobiologisk förorening.

Nu uppmanas invånarna att inte dricka vattnet eller använda det till matlagning utan att koka det. Det är riskfritt att använda vattnet till "övriga hushållsändamål" som dusch, disk och tvätt.

Just nu pågår arbete med att ta prover och undersöka om det  handlar om att en förorening har inträffat. De första provsvaren kommer sent under onsdagskvällen, meddelar kommunen.

Det kommer att ställas ut vattentankar på flera platser i Frändefors, som Ringhems äldreboende, på torget, Stenhuggaregatan, vid Dalboskolan och i korsningen mellan Aspelundsvägen och Bokgatan.
