Kollektivtrafiken stoppad
när lastbil skulle bärgas
Love Hansen Siilin

En lastbil har i flera timmar stått stilla på Berzeliigatan i centrala Göteborg. Nu har man tagit beslut om att bärga lastbilen och har därför stängt av all trafik i närheten.

Spårvagnslinjerna 4 och 5 har stoppats men även busslinjerna 52, 753, 758, 50, 610, 513, 186, 601, 605, Röd och Grön Express samt Flygbussarna påverkas.

– Vi har ingen prognos för när det är uppklarat men vi hoppas på att bärgningen går snabbt, säger Anna-Karin Södergren.

Strax innan klockan 19 på fredagskvällen kunde Västtrafik meddela att bärgningen var avklarad och att trafiken rullade på som vanligt igen.
