Tonåring till sjukhus
– blev påkörd av bil
Erik Göthlin

Larmet kom vid halv tretiden. Olyckan ska ha skett på en mindre ort i Jönköpings kommun.

Räddningstjänsten är på plats vid 14.50-tiden.

– Vi har en påkörd person. Vi lastar vederbörande för transport till sjukhus, säger Michael Simmeborn, inre befäl vid räddningstjänsten i Jönköping.

Enligt SOS Alarm så är det alltså ett barn som blivit påkört av en personbil.

– Det är ett barn som har blivit påkört enligt de anteckningar jag har, säger Jack Söderberg, produktionsledare vid SOS Alarm i Göteborg.

Senare meddelar polisen att det rör sig om ett barn i tonåren.

– Det stämmer att en fotgängare har blivit påkörd av en personbil. Fotgängaren ska ha kommit ut på gatan mellan en buss och en lastbil. Jag har inga uppgifter som skadeläget, säger Åsa Willsund vid polisen i Region Öst.

Föraren av personbilen, en man i 20-årsåldern, kördes av polispatrull till sjukhus för kontroll.

Trafiken stängdes inledningsvis av med anledning av olyckan.

– Det är en mindre led. Det är helt stopp under räddningsarbetet, men det är en liten gata och påverkar inte så många, säger Michael Simmeborn.

Några minuter senare, vid 14.55-tiden, rapproterar Simmeborn att man kommer lämna platsen.
