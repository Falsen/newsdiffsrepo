84-årig man försvunnen – hittad sju timmar senare
Oskar Lindwall

Det var vid 13.30-tiden på onsdagen som en kvinna i Jönköping anmälde sin 84-årige man försvunnen. Han hade då varit borta i fem timmar.

– Han skulle ut på ett ärende vid 8.30-tiden under morgonen men kom inte tillbaka. Hans mobil har laddats ur och han kan ha svårt att hitta hem, sade Åsa Willsund, presstalesperson vid polisen i Jönköping, då.

Polisen önskade därefter allmänhetens hjälp och vid klockan 15.52 meddelar polisen via sin hemsida att mannen är anträffad av en patrull i centrala Jönköping.

De meddelar att han mår bra och att han transporterats av polis till hemadressen.
