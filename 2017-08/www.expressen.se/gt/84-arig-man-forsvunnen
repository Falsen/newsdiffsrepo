84-årig man försvunnen
Oskar Lindwall

Det var vid 13.30-tiden på onsdagen som en kvinna i Jönköping anmälde sin man Arne, 84, försvunnen. Han hade då varit borta i fem timmar.

– Han skulle ut på ett ärende under morgonen men kom inte tillbaka. Hans mobil har laddats ur och han kan ha svårt att hitta hem, säger Åsa Willsund.

Polisen önskar hjälp av allmänheten som befinner sig i de centrala delarna av Jönköping.

Arne är 172 centimeter lång och har lite kraftigare kroppsbyggnad. Han bär glasögon och har grått hår. När han lämnade bostaden var han klädd i röd jacka och ljusa byxor.
