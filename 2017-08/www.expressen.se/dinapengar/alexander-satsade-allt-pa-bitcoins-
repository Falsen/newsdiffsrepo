Alexander satsade allt på bitcoins
Elin Kardell

Alexander Bottema är programmerare och har bland annat jobbat med datasäkerhet och kryptering. Efter att först varit ganska ointresserad av bitcoins, men efter att ha tittat närmare såg han flera fördelar vilket ledde till en investering, skriver Business Insider.

När Bottema satsade alla sina pengar för fyra år sedan, var en bitcoin värd 195 kronor, i dag har värdet stigit till ungefär 35 000 kronor.

Han vill inte prata om sina egna framgångar, men är övertygad om att framtiden för bitcoins ser fortsatt ljus ut.



LÄS OCKSÅ: Burger King lanserar rysk kryptovaluta



– Bitcoin betyder flera saker. Den omedelbara närherren är inte att göra massor av betalningar. Det jobbas på det men det är inte hur det fungerar i dag. Jag kan tänka mig att en stor del av uppgången är att de försöker förutse framtiden i dag och man tror att det kommer realiseras en dag.

I dag jämför Alexander Bottema valutan mer med guld än någonting annat.

– Bitcoins är som guld, en placering som kan skydda från valutadevalveringar. Guldmarknaden i dag skyddar främst placerarens tillgångar. Varför guld har värdet är för att det är bestående och håller sig över tid, det går exempelvis inte sönder eller rostar, det är lätt att känna igen och så vidare.

– Alla dessa egenskaper har bitcoins med, och det finns en begränsad mängd. Men utöver det finns möjligheten att skicka det här digitala guldet till vem som helst på hela jordklotet. Det gör bitcoins mer attraktivt än guld.

I början var han orolig för att regeringar världen över skulle reglera användandet eller kanske till och med förbjuda det. Men nu tror han att det är för sent. Istället tror han att bitcoins kan komma att ersätta dollarn som den mest internationellt gångbara valutan, när det kommer till stora internationella transaktioner.
