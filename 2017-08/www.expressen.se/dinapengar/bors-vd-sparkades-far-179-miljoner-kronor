Börs-vd sparkades – får 179 miljoner kronor
Arne Lapidus

Den amerikanska läkemedelsjätten Mylan köpte förra året det svenska medicinbolaget Meda för drygt 60 miljarder kronor.

En av de nya ägarnas första åtgärder var att säga upp vd Jörg-Thomas Dierks, skriver Dagens industri. Avskedet blev en jackpot för Dierks.

Det utlöste en fallskärm och en löneutbetalning på sammanlagt 179 miljoner kronor, enligt Di. Nytt rekord i modern svensk börshistoria.

Dierks arbetade för Meda i tio år, men han var bara vd i tre år, fram till 2016. Nu är han arbetsbefriad fram till augusti 2018, men får inte arbeta för något annat företag.

Dierks uttryckte sig mycket positivt om Mylans bud på Meda.

– Slutligen är jag fortsatt mycket entusiastisk över Mylans offentliga bud på Meda, sade han, enligt Di som skriver:

"Så här i efterhand kan man bättre förstå Jörg-Thomas Dierks sista uttalande som vd ... Senare lämnade han huvudkontoret som en stormrik tjänsteman."

Läkemedelsjätten Mylans uppköp blev bingo för Medas vd Jörg-Thomas Dierks.

Förvisso fick han lämna – men med 179 miljoner som plåster på såren. Löneutbetalningen saknar motstycke i modern börshistoria.

"Slutligen är jag fortsatt mycket entusiastisk över Mylans offentliga bud på Meda.”

Di jämför utbetalningarna till Dierks med den uppmärksammade ersättningen till Ericssons vd Hans Vestberg när denne avskedades. Vestberg tjänade totalt 58,6 miljoner kronor året han sparkades, av den summan var 43 miljoner kronor en fallskärm.

Mylan håller på att montera ned Meda som självständigt svenskt läkemedelsföretag, skriver Di.
