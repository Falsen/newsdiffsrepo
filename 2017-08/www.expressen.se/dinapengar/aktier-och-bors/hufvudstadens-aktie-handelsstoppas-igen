Hufvudstadens aktie handelsstoppas igen
Kai-Anders Nilsson

På senare tid har det relativt ofta förekommit branta och till synes omotiverade kursrörelser i mindre likvida aktier i flera börsbolag.

Det är förra väckans oväntat enorma börsuppgång som ligger bakom stoppet.

I fredags tvingades företaget gå ut och förklara att man inte satt på någon hemlig information som kunde förklara rusningen.

I går morse börsstoppades aktien sedan den fallit med 80 procent.

Då hade Stockholmsbörsen ett samråd med Finansinspektionen där Hufvudstaden åter fick grönt ljus för C-aktien pö börsen.

Men det hann knappt gå en halvtimme innan börsledningen drog i nödbromsen och stoppade den.

Då stod den på 325 kronor efter att ha rusat åtta procent på onsdagsmorgonen.

Förra veckans ökning var dramatisk.

På fem dygn rusade aktien från 215 kronor till 1.690 kronor, vilket motsvarar uppgång på nästan 800 procent.

Veckans rekyl och fall gjorde att aktien på en halvtimme föll tillbaka med 81 procent från 1 690 kronor till 310 kronor.

Finansinspektionen har tidigare underrättats om börsstoppet.

Hufvudstadens ledning, där miljardären Fredrik Lundberg är ordförande och Lundbergföretagen är huvudägare, har tidigare lämnat föäljande förklaring: ”'Hufvudstaden har noterat att Nasdaq Stockholm fattat beslut om att tills vidare stoppa handeln i bolagets C-aktier. Hufvudstaden kan bekräfta att bolaget inte har någon icke-offentliggjord information som kan förklara den senaste tidens kursuppgång i bolagets C-aktie”.

Fredrik Lundberg och hans investmentbolag Lundbergföretagen kontrollerar samtliga C-aktier förutom 33.389 stycken.

Men ingen inom bolaget tycks kunna förklara varför fastighetsbolaget Hufvudstadens  C-aktie sköt i höjden förra veckan.

– Det är en klassisk Svarta Petterlek och helt frikopplat från bolaget. Det är privatpersoner som hittar till aktier med väldigt låg likviditet. Sedan börjar man handla med den och det utvecklar sig till en minifinansbubbla, har  Joakim Bornold, sparekonom på Nordnet, sagt tidigare.

– Ibland kan det pågå en vecka, i bland en månad. Alla förstår att det är helt orimligt, men så länge aktien stiger tjänar man pengar. De som är kvar på slutet sitter med Svarta Petter, menar Bornold som anser att de som ligger bakom ”spelet” med fastighetsbolagets C-aktie i stället bör vända sig till traditionella spelsajter.
