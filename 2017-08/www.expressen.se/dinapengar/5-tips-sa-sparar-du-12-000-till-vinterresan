5 TIPS: Så sparar du 12 000 till vinterresan
Johan Ronge

För många svenska hushåll kan sommaren ha inneburit en ekonomisk prövning med dyra utlandssemestrar och en uppskruvad konsumtion.

Men om ekonomin är skral kan det räcka med några mindre grepp för styra skutan på rätt köl, enligt den privatekonomiska sajten Zmarta som tagit fram fem vardagstips för att spara 12 156 kronor fram till nyår.

En summa som räcker till en solsemester i vinterrusket.

– Att spara ihop till en resa kan verka som ett tröttsamt och tidskrävande projekt, särskilt när sparbössan är tom efter sommaren. Därför har vi sammanställt fem tips som gör det enklare att integrera sparandet i vardagen och hålla in på småutgifterna”, säger Mattias Hallgrim, marknadsdirektör på Zmarta.

Det tips som har störst del i sparpaketet är att skippa dyra uteluncher.

På fyra månader räknar Zmarta med att en person kan spara in 4 800 kronor på att ta med sig lunchlåda i stället för att äta ute.

Om du inte får gratis kaffe på jobbet eller helt enkelt föredrar take away-kaffe så finns det tusenlappar att spara. Genom att i stället ta med sig en termos med kaffe så beräknar Zmarta att man kan spara 2 936 kronor under samma period.

Se samtliga tips i faktarutan.

Kanske har du valt en billigare semesterdestination och har fortfarande en välfylld kassa. Dina Pengar skrev i slutet av juni om resmålen där du får mest för pengarna: där Nepal stack ut som det billigaste landet i Forex Banks semesterindex.

Enligt samma index var Bermuda det dyraste resmålet.
