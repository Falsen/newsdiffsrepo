Problem med inlogg på SEB-bankens nätbank
Åsa Asplid

Det var vid 13-tiden på torsdagen som problemen med att logga in på SEB-bankens internetbank började.

Bankens tekniker arbetade intensivt för att lösa de uppkomna problemen och efter en dryg timme meddelade banken att man kommit till rätta med driftstörningarna.

– Det gick inte att logga in på banken men nu fungerar allt som det ska, och våra kortbetalningar har hela tiden fungerat precis som vanligt, säger Frank Hojem.
