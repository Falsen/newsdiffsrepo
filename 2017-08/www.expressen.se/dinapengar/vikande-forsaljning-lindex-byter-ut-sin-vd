Tisdag 22 augusti 2017
Vikande försäljning – Lindex byter ut sin VD
Kai-Anders Nilsson

Lindex rörelseresultat halverades andra kvartalet 2017 samtidigt som försäljningen i butik sjönk med runt fem procent.

Nu lämnar Lindex VD sin post på företaget. Enligt uppgifter både Lindex och Ingvar Larsson var beslutet hans eget.

– Jag vill tacka Ingvar för hans utmärkta insats i att leda bolaget och förstärka Lindex position som en av Europas ledande modekedjor, säger Stockmanns vd Lauri Veijalainen.

Elisabeth Peregi, som är Sverigechef, blir tillförordnad VD.

I en intervju med Market bara för en vecka sedan berättade Ingvar Larsson om åtgärder som han vidtagit för att vända skutan.

Nu blir det initialt Elisabeth Peregi som får hålla rodret och navigera klädkedjan genom en tuff utmaning.

– Jag ser fram emot detta uppdrag och är glad för förtroendet att leda Lindex fortsatta utveckling. Vi har stora och spännande initiativ framför oss som ska ta bolaget in i framtiden, säger hon i pressmeddelandet.

Peregi har haft flera chefspositioner inom Lindex och varit chef för franchiseverksamheten och Lindex i Norge.

Lindex styrelseordförande Per Sjödell ersätts också. Här kliver Stockmanns VD Lauri Veijalainen i in i ordföranderollen.



LÄS MER: H&M och Kappahl börjar ta betalt för plastpåsarna



Fotnot: Detta är en uppdaterad version av texten. I en tidigare version gavs intrycket att Ingvar Larsson inte slutat på eget initiativ, vilket enligt inblandade parter var fallet.
