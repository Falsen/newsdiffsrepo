Sämst i test – här är årets värsta produkter
Elin Kardell

Råd & Rön gör ett stort antal produkttester varje år, och hundratals produkter granskas. Tidningens chefredaktör Carina Lundgren tycker att testerna är viktiga och att de kan vara till stor hjälp för konsumenten innan ett köp ska göras.

– Råd & Röns tester görs på laboratorier och avslöjar alltid vad produkter går för. Det är viktigt att få reda på vilka grejer du ska undvika därför att de inte funkar eller till och med är farliga. Du kan också göra riktigt bra köp om du väljer en testvinnare, säger Carina Lundgren.

För företagen kan ett dåligt testresultat påverka försäljningen, och det är därför inte alltid populärt att vara med med sina produkter.

– En del av de företag som har produkter som får dåliga betyg blir upprörda och försöker få oss att ändra resultaten eller stryka produkten från testet. Ibland anser de att testprogrammet är fel eller att vi har gjort något fel under själva provningen eller att resultatet är orättvist för att vi fått tag på dåliga exemplar.

Vissa företag ser testet som en chans att förbättra sina produkter.

– Andra som har produkter som får dåliga betyg går i stället till botten med problemen och förändrar produkterna. Och ja, försäljningen kan påverkas, det är ju också därför som dåliga resultat kan uppröra, säger Lundgren.

1–4: Bekämpningsmedel i Gojibär

I januari undersökte Råd & Rön omfattningen av bekämpnings­medel i importerade gojibär. I bären från Earth Control (1), Garant (2), Ica Gott liv (3) och Risenta (4) hittades bekämpningsmedlet carbofuran i mängder som överstiger EU:s gränsvärden. I Icas bär hittades även för höga mängder av bekämpningsmedlet propargit. Efter testet återkallade Ica ett parti av sina bär där även de hittade för höga halter av propargit, och Risenta meddelade att de helt går över till ekologiskt odlade gojibär.

5: Giftigt för barn

När Råd & Rön testar babyskydd för bilen sätter de givetvis säkerheten först, skriver de. Men det är inte bara krocksäker­heten som är viktig. De provar också om stolarna innehåller ämnen som kan vara skadliga för barnen. Företaget Joolz tillverkar barnvagnar och tillbehör, och har tagit företaget Besafes babyskydd Izi Go Modular, som har fått ett bra samlat betyg i tidigare test, och gett den ett tyg som innehåller så mycket armskyddsmedel att det samlade betyget sänktes till 1.

6: Billiga men kraftlösa batterier

Kamedas AAA-batterier heter visserligen Super, men resultatet i Råd & Röns test visade något helt annat. Batteriet presterade dåligt i alla deltest och räckte mindre än hälften av tiden jämfört med det näst sämsta batteriet. Orsaken är att batteriet inte är alkaliskt utan i stället använder en zinkkloridteknik. Dessutom innehåller det bly. Undvik detta batteri, skriver tidningen.

7–9: Brandfarliga borrskruvdragare

Borrskruvdragarna från Biltema (CD18) och Clas Ohlson (CoCraft LXC DD18-2) som Råd & Rön testade i nummer 1 klarade inte brandsäkerhetstestet. Plasten i skruvdragarnas laddare riskerar att börja brinna om ett elfel skulle uppstå under laddningen. Borrskruvdragaren från Clas Ohlson hade dessutom för högt vridmoment, vilket gör att den som håller i maskinen riskerar att skadas om borren skulle fastna. Samma problem hade maskinen Stanley Fatmax FMC625D2, som också hör till vårens bottennapp.

10. Däck med dåligt grepp

Vått underlag är en utmaning för alla däck, men i vårt test av sommardäck fick Yokohama Geolandar SUV så dåligt resultat på våta vägar att Råd & Rön varnade för det. Deras erfarna testförare gick så långt som att säga att det lägsta betyget, 1 inte var lågt nog för att beskriva däcket.

11–12: Inga vitare tänder

När Råd & Rön testade whitening ­tandkräm

I våras visade det sig att ingen av de testade produkterna faktiskt gjorde tänderna vitare som utlovat. Helt onödigt alltså att betala mer för något som inte ger något resultat, och Råd & Rön bad Konsumentverket titta på om krämernas marknadsföring verkligen följer reglerna.

13: Smidigt men farligt

Bilbarnstolar är ofta klumpiga och besvärliga att ta med. "Mifold Grab-and-go Car Booster Seat" har löst det problemet genom att konstruera en bälteskudde som kan vikas ihop när den inte används. Tyvärr visade Råd & Röns test att den inte uppfyllde deras krav på säkerhet. Vid en krock från sidan skyddade stolen till exempel inte alls. Det samlade betyget för bälteskudden blev 1.

14: Flexibla men går sönder fort

Multiverktyg, eller multisågar som maskinerna också kallas, kan användas till många olika uppgifter som hemma­fixaren tar itu med. Tyvärr håller era av modellerna i tidningens test inte för någon längre tids fixande. Sämst gick det för Einhell TC-MG220E som bara klarade 2 tim­ mar i Råd & Röns uthållighetstest innan den gick sönder. Nästan lika dålig var AEG Omni 300 som klarade sig 11 timmar, vilket också får anses väl snålt.
