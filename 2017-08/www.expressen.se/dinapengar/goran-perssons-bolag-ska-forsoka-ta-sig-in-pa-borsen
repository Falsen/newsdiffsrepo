Göran Perssons bolag ska
försöka ta sig in på börsen
Johanna Cardell

VD:n Matti Vikkula berättar för Dagens Industri att den främsta anledningen till att de siktar på börsnotering är att de vill säkra en bra finansieringskälla för projekt i framtiden.

– För att fortsätta växa behöver vi kapital till investerings- och utvecklingsprojekt, säger Matti Vikkula till Dagens Industri.

Han berättar också att flera aktieägare är positiva då det väntas ge bättre likviditet i aktien.

Göran Persson blev styrelseordförande i företaget år 2009.

– Jag kom i kontakt med bolaget med bakgrund av mitt starka engagemang i de gröna frågorna. Tidigare har många haft ett framtidsfientligt perspektiv på de gröna frågorna där man strävar bakåt, men jag betraktar de som högteknologiska och framtidsinriktade. Så småningom kommer vi att betrakta vårt århundrade, säger Göran Persson till Dagens Industri.

För tidningen berättar han att han kommer att köpa ytterligare aktier om bolaget börsnoteras.

– Det är klart jag köper, jag har investerat i bolagen från början. Så här långt har det varit motiga år, men så är det alltid i början, säger den tidigare statsministern Göran Persson till Dagens Industri.
