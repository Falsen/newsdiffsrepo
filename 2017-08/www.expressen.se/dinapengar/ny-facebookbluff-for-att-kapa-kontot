Ny Facebookbluff
för att kapa kontot
Johan Ronge

Det fullständiga varningsmeddelandet, som nu sprids bland Facebook-användare, lyder:

"Vänligen meddela alla kontakter i din budbärarlista att inte acceptera något från Fabrizio Brambilla. Han har ett foto med en hund. Han är en hacker och har systemet kopplat till ditt messanger-konto. Om en av dina kontakter accepterar det kommer du också att hackas, så se till att alla dina vänner vet det. Tack. Vidarebefordrad som mottagen. Håll fingret nedåt på meddelandet. I botten i mitten kommer det att säga framåt. Hit det och klicka sedan på namnen på dem i din lista och det skickar till dem”.

Men meddelandet är bluff och båg, berättar Metros Viralgranskaren.

Enligt tidningen går det inte att få kontot hackat bara genom att acceptera en meddelande- eller vänförfrågan.

Istället måste offret manipuleras att trycka på en länk som går till en sida, där de uppmanas att ladda ner ett webbläsartillägg som sedan kan ta kontrollen över ditt Facebook-konto.

En sådan bluff, där offren får meddelanden av en vän som fått kontot kapat och uppmanas att klicka på en länk för att komma till en video, berättade Dina Pengar om i förra veckan.

Om man trycker på länken och öppnar videofilen så löper man hög risk att smittas av skadlig kod. Koden kommer sedan att söka sig vidare.

– Det låter som ett maskvirus. Det är en typ av virus som söker sig vidare av sig självt, säger Jan Olsson, polisens nationella bedrägeriexpert till Dina pengar.

Experterna har bara ett råd att ge: Radera meddelandet från "Fabrizio Brambilla".
