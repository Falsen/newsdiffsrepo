NEVS får ny delägare – och extra miljardtillskott
Kai-Anders Nilsson

Det framgår av ett pressmeddelande.

Det är Beijing Zhigan Shenghuo Technology som går in som delägare i NEVS Joint Venture i Tianjin. Den nya ägaren är ett investmentbolag som investerar i ny teknologi och har sedan lång tid samarbetat med SRIT, en av NEVS nuvarande ägare.

"Beijing Zhigan Shenghuo Technology kommer in med stor kompetens och ett nätverk av banker och investmentbolag som är intresserade av ytterligare investeringar i NEVS", kommenterar NEVS finanschef Jörgen Scribe.

NEVS befinner sig i en intensiv utvecklingsfas som kräver stora investeringar både i teknologi och i fabriker och har därför letat efter nya investerare en tid.

I juni tecknade NEVS en avsiktsförklaring med det kinesiska bolaget Didi Huaxing, "Kinas Uber", och enligt planerna kommer Didi att gå in som stor delägare i NEVS.

"Diskussionerna med Didi har pågått hela sommaren. Vi räknar med att de ska leda till ett bindande avtal under hösten", säger Stefan Tilk, tillförordnad vd på NEVS.

(Nyhetsbyrån Direkt)
