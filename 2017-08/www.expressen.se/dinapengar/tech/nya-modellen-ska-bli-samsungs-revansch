Nya modellen ska bli Samsungs revansch
Kai-Anders Nilsson

Samsung Galaxy Note 7 blev en nattsvart historia för världens största smartphone-tillverkare.

Överhettade batterier som exploderade ledde bland annat till att telefonen förbjöds på flyg och att försäljningen störtdök.

Den lyckade lanseringen av Galaxy S8 gjorde att företaget till och med kunde öka sina marknadsandelar i världen under andra kvartalet 2017.

I dag släpps Samsung Galaxy Note 8 vid ett stort event i New York. Enligt uppgifter finns den att förebeställa från i morgon 24 augusti.

Men veckans lansering hoppas Samsung en gång för alla förpassa Note 7-haveriet till historien.

De här nyheterna för Samsung Galaxy Note 8 har det bland annat spekulerats om förhand:

– 6,3 tums skärm, vilket innebär att den är något större än S8-skärmen (6,2 tum).

– Utrustad med pekpenna.

– Dubbla kameror på baksidan.

– Arbetsminne på 6 GB, vilket innebär en ökning från S8-modellens 4 GB.

Samtidigt skjuter nu Samsung ut sitt svar på Apples, Googles och Microsofts röstassistenter till användare i 200 länder.

Bixby-funktionen lanserades redan i våras men finns först nu tillgänglig utanför Sydkorea och USA. Dock finns den fortfarande endast på engelska och sykoreanska, skriver Samsung i ett pressmeddelande.

Tanken med Bixby är bland annat att låta användaren seriekoppla flera kommandon i ett enda röstkommando, skriver sajten M3.se. De flesta av Galaxy-telefonernas inställningar och funktioner ska på ett eller annat sätt därmed gå att styra med Bixby.

Tre nya promotion-filmer på Youtube visar några av de nya funktionerna för Samsung Galaxy S8-användarna.

I en av filmerna beskrivs hur Bixby Vision kan identifiera platser och produkter bara genom att vända kameran mot objektet:







En annan film visar hur till och med flygplansmat kan se läckert ut på bild med Food Mode-funktionen:



Filmen med funktionen Fast Auto Focus-beskriver Samsung-kamerans nya snabba inzoomning:



Redan före lanseringen av Note 8-modellen har uppgifter om Galaxy 9-modellen börjat spridas.

Hetaste ryktet just nu: alkomätare i telefonen.

Enligt Korea Times har Samsung i sommar fått patent på en teknik som gör att telefonens penna mäter användarens alkoholhalt i utandningen – samtidigt som man pratar i telefonen.
