Kändisgästerna på
Stenbecks 40-årsfest
Linette Israelsson

Det är Svensk Damtidning som avslöjar att affärsdrottningen Cristina Stenbeck, dotter till den framlidne mediemogulen Jan Stenbeck, hade en stor 40-årsfest på en ö i Stockholms skärgård i helgen.

Enligt tidningen, som var på plats på ön när firande pågick för fullt, stod 250 personer på den exklusiva gästlistan. Gäster anlände från hela världen.



LÄS MER: Cristina Stenbeck om okända sonen

Bland dem syntes kronprinsessan Victoria, prins Daniel, prinsessan Madeleine och Chris O'Neill. De sistnämnda hade med sig sonen prins Nicolas, 2.

Även den förre finansministern Anders Borg var på festen tillsammans med sin fästmö Dominika Peczynski.



LÄS MER: Berättelserna från skandalfesten med Borg



Cristina Stenbeck är storägare i Kinnevik och en av de mäktigaste personerna inom svenskt näringsliv. Egentligen fyller hon inte 40 år förrän den 27 september – men ställde till med hemlig fest redan i helgen.

Svensk damtidning beskriver att flera stora partytält stod uppställda på skärgårdsön. Firandet inleddes i fredags – och pågick i tre dagar.

Förutom kronprinsessparet och Anders Borg var bland annat H&M-familjen och kronprinsessans vän Caroline Nilsson, tidigare Kreuger, på plats enligt Svensk damtidning.



LÄS MER: Kronprinsessan Victoria fyller 40 – så är hon privat



Även Cristina Stenbecks syskon deltog i firandet, inklusive den halvbroder Jan Stenbeck fick utanför äktenskapet.

Investmentbolaget Kinnevik vill inte kommentera festen.

"Detta är inte en Kinnevik-relaterad fråga och jag har inga kommentarer", skriver informationsdirektören Torun Litzén i ett mejl till Dina Pengar.

Även hovet är förteget om Stenbecks 40-årsfirande.

– Det är en privat fest och hovet kommenterar inte vilka privata fester som kronprinsessparet närvarar vid, säger informationschef Margareta Thorgren.

I december 2012 kunde Expressen berätta att affärsdrottningen köpte Björkö gård i Stockholms skärgård. Cristina Stenbeck och hennes familj flyttade till Sverige för ett par år sedan.
