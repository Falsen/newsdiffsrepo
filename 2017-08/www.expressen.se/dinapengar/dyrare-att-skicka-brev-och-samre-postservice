Dyrare att skicka brev och sämre postservice
Leif Brännström

Den sedan länge aviserade nya postlagen är på gång.

Svenska Dagbladet rapporterar att ett regeringsförslag är i antågande.

Bostads och digitaliseringsminister Peter Eriksson, (MP), har sedan längre frågan på sitt bord och det fanns en del som trodde att det nya lagförslaget om den framtida posten skulle komma redan före sommaren.

Postnords koncernchef Håkan Ericsson, som är hårt pressade av fallande brevmängder och huvudverken med den danska delen där tusentals anställda med guldkantade fallskärmsavtal ska bort, har i olika omgångar vädjat om att den nya lagen ska vara på plats till årsskiftet.



LÄS OCKSÅ: Lågt förtroende för Postnord



Och det är bland annat högre pris på portot och allmänt försämrad service som väntar svenska folket.

Postnord har själva torgfört vad som krävs för att säkra en postgång i hela Sverige



På den egna hemsidan skriver Postnord om de tre frågor som ''är direkt avgörande''.

Pristaket på porto måste avskaffas för att kunna kompensera för ökade kostnader att hantera varje brev, när volymerna snabbt minskar.

Dagens krav på övernattbefordran bör ersättas med tvådagarsbefordran. Möjligheten att tillåta hanteringen att ta två dagar istället för en skulle minska kostnaderna och miljöpåverkan.

Regleringen måste bli mer flexibel och mindre detaljrik så att den snabbt kan anpassas till accelererande brevvolymfall.

Enligt postförordningen får kostnaden för att skicka enstaka brev inom Sverige, som väger högst 500 gram, inte öka med mer än förändringen i konsumentprisindex (KPI). I praktiken innebär det ett pristak.



LÄS OCKSÅ: Katastrofsiffror för Postnord



En första portohöjning kommer sannolikt ganska omgående efter att riksdagen klubbat förslaget och den nya lagen är på plats. Höjningen lär bli minst en krona, kanske mer.

När det gäller kvalitetsmåttet över hur stor mängd post som ska vara framme inom en viss tid, så kommer det att ändras rejält. Det nu gällande målet att 85 procent av breven ska levereras över en natt ändras troligen till 95 procent efter två dagar.

– Vi har fallande volymer, samtidigt som antalet hushåll ökar och vi ska täcka leveranser från Ystad till Kiruna fem dagar i veckan. Det är en omöjlig ekvation på lång sikt med nuvarande regelverk, säger Postnords Sverige-chef Anders Holm till Svenska Dagbladet.

Men Postnord kommer inte runt kravet att det statliga företaget måste dela ut posten till privatpersoner minst fem dagar i veckan. Ett EU-direktiv skyddar medborgarna inom hela EU-området måste kunnas få sina post levererad hem dagar i veckan – men i direktivet finns inget om att det ska ska över en natt.
