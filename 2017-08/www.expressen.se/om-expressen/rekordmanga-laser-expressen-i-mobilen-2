Rekordmånga läser Expressen i mobilen
Göran Forsberg

Gång på gång kan vi redovisa nya fina publiksiffror och nya satsningar på kvalitetsjournalistik.

På måndagen var det premiär i Expressen TV för ett nytt morgon-tv-program, ”Senaste nytt”, och det samtidigt som Expressen TV nu har hela 11,1 miljoner strömstarter per vecka. En ökning med 87 procent mot i fjol.

Vi kan också berätta att tre Expressen-journalister vunnit Wendela-priset för bästa socialjournalistiska reportage: Matilda Nyberg, Diamant Salihu och Malin Roos.

Nu kommer också Sifo med färska siffror om att allt fler väljer Expressen i sin mobiltelefon eller på sin dator:

I juli hade Expressen i genomsnitt 3 941 000 miljoner läsare per vecka i mobilen – en ökning med 9 procent mot i fjol, samtidigt som Aftonbladet tappar 5 procent.

Därför blev marknadsandelen 46,6 procent, vilket är den högsta hittills. I exempelvis Malmö, Lund och Trelleborg har Expressen nu en marknadsandel om 54,5 procent.

Också på desktop, alltså dator, vinner Expressen marknadsandelar med 2 844 000 läsare per vecka. Nu väljer 46 procent av publiken Expressen, tack vare att Expressen ökar med 20 procent och Aftonbladet bara med 14 procent.

På datorn är Expressen störst i Sverige på en radda ställen, hela nio så kallade A-regioner, och är lika stor som Aftonbladet i ytterligare tio.

Josefina Rickardt, Expressens analyschef om framgångarna:

– Expressen har haft en grym sommar och slagit rekord på. Att Sifo nu bekräftar den bilden är bra och visar att Expressen tar marknadsandelar oavsett på vilket sätt man räknar. Vårt mål är att bli Sveriges största nyhetssajt och nu har vi precis nått vår bästa andel någonsin.

– Förklaringen är ett intensivt samarbete mellan redaktionen, utvecklings-, analys- och annonsavdelningarna. Väldigt många vill också läsa profiler som bland andra Magda Gad, Leif GW Persson och Torbjörn Nilsson.

Nu fortsätter satsningarna på nyhets- och featurejournalistik på digitala plattformar, lovar chefredaktör Thomas Mattsson.

– I går lanserade Expressen TV först ”Senaste nytt” på morgonen och på kvällen hade ”Brottscentralen” säsongspremiär. Det kommer mer, och snart relanseras också Di TV i samarbete med Dagens industri för att bli Sveriges ekonomi-tv-kanal.
