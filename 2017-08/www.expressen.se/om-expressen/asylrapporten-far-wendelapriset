"Asylrapporten"
får Wendelapriset
Göran Forsberg

”Asylrapporten” väckte stor uppmärksamhet när den publicerades i november förra året. Med reportage, krönikor och avancerad grafik och en specialdesignad sajt berättade Expressen om situationen för asylsökanden i Sverige.

I ett av reportagen berättar syriske läkaren Mazen Dahhan om hur han förlorade sina tre söner och sin hustru på Medelhavet, när den italienska flottan struntade i nödropen från hans sjunkande fartyg.

I ett annat reportage vittnar Maria om hur hon upprepat utsatts för sexuella övergrepp på ett asylboende. Center ledaren Annie Lööf citerade ur Marias berättelse i sitt jultal.

Grunden till hela serien är en enkät där 1 691 asylsökande runtom i Sverige besvarat Expressens frågor.

– Bara att resa runt med enkäten var en utmaning, det var ju inte så att alla asylboenden precis välkomnade med öppna armar. Det gjorde att svaren vi fick och berättelserna som delades, blev ännu viktigare. Resultatet visade att verkligheten inte är svart eller vit, inte handlar om onda eller goda och påminde om att varje människa som söker asyl i Sverige, har sin egen unika verklighet och berättelse, säger Malin Roos.

– Att jobba med asylrapporten var en känslomässig bergochdalbana. Ena stunden möttes man av sorg och desperation hos människor som förlorat familj på flykt till Sverige, i nästa fick man dela glädjen med någon annan som fått uppehållstillstånd. Jag tänkte ofta på vilken tur jag haft som föddes just här, många av dem vi träffade var i min egen ålder och hade varit med om fruktansvärda saker, säger Matilda Nyberg.

Förutom de tre belönade reportrarna har ett stort antal medarbetare på Expressens redaktion bidragit till ”Asyl rapporten”, bland andra fotograferna Anna-Karin Nilsson och Meli Petersson Ellafi.

Wendelapriset delas ut till årets bästa socialreportage. Expressens reportrar delar priset med Jonas Fröberg och Malin Hoelstad, Svenska Dagbladet, för reportageserien ”Från Raqqa till Borås”.

– ”Asylrapporten” är ett bra exempel på vad vi vill att vår samhällsjournalistik ska vara: nyfiken, modig, konsekvensneutral, empatisk. Dessutom är det utan tvekan berättande som berör, vilket ju är Expressens devis, säger Christofer Brask, Expressens reportagechef.

ASYLRAPPORTEN DEL 1: VÄNTAN

ASYLRAPPORTEN DEL 2: FLYKTEN

ASYLRAPPORTEN DEL 3: SMÄRTAN

ASYLRAPPORTEN DEL 4: OSÄMJAN

ASYLRAPPORTEN DEL 5: ANDRA FLYKTEN

ASYLRAPPORTEN DEL 6: NYA LIVET
