23 döda i upplopp efter guru-rättegång
Heidi Hendersson

Runt 2 500 av guruns anhängare har blivit gripna av polisen i samband med oroligheterna i staden Panchkula där den populära religiösa ledaren har stått inför rätta för våldtäkt. Mer än 200 000 har flockats till området och det har också varit oroligheter i Delhi där två tågvagnar satts i brand, skriver BBC.

Polisen har varit tvungen att använda tårgas och vattenkanoner och hittills has 23 personer dött i upploppen.

Gurmeet Ram Rahim Singh har enligt rätten våldtagit två kvinnor i sin sekts högkvarter 2002 och väntas få sin dom på måndag. 50-åringen är en kontroversiell ledare för Dera Sacha Sauda sekten och som ska ha 60 miljoner anhängare runtom i världen.

Gurmeet Ram Rahim Singh är förutom sektens frontperson även musiker, skådespelare och har ett eget matmärke. Han är känd som "bling-gurun" på grund av sin extravaganta klädstil. Han har tidigare utretts för mord och våldtäkt, men nekat till anklagelserna.
