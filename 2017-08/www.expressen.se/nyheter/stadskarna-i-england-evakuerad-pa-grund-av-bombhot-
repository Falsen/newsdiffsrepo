Stadskärna i England evakuerad på grund av bombhot
Heidi Hendersson

Polisen ska ha skickat in en bombrobot i den evakuerade stadskärnan och invånarna ska ha hört ett antal explosioner.

Enligt polisen ska det ha rört sig om kontroll-explosioner och någon allmän fara för allmänheten ska inte ha funnits, enligt Nottingham Post.

– En serie av kontrollerade explosioner utfördes som en säkerhetsåtgärd, meddelar polisen.

De passade även på att tacka lokala företagare och butiker för deras samarbete efter avspärrningen. Enligt uppgift ska åtminstone 25 verksamheter ha fått evakuera.

– Vi fick tio minuter på oss att lämna. Jag var halvvägs genom någons hår, men hade tid att tvätta ur färgen. Det var smått förvirrande, sånt här händer inte i Beeston, säger en frisör i staden till Nottingham Post.
