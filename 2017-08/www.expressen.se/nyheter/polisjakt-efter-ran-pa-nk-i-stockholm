Här krossar tjuvarna entrén till NK
Anna Mattsson

Det var klockan 03.36 natten mot onsdag som polisen larmades om smash and grab-kuppen mot varuhuset NK mitt i centrala Stockholm.

På bilder från den fräcka stölden ser man hur de mörkklädda tjuvarna backar in sin bil i huvudentrén, hoppar ur bilen och sedan bänder upp dörrarna in till varuhuset med vad som ser ut som en kofot. Gärningsmännen är maskerade – alla utom en.

– Vi har personer som sedan sett gärningsmännen bära på gods och hoppa in och ut i bilen, säger Eva Nilsson.

– Men vad det handlar om för gods har jag inga uppgifter om. Det behövs nog göras en inventering där först.

Personer på plats vittnar om att det ska ha rört sig om fem till sex gärningsmän och ett stort polispådrag sattes in i jakten på dem.

– Vi hade hoppats att allmänheten skulle hitta den stående någonstans, men än har ingen hört av sig, säger Eva Nilsson.

Hon är dock hoppfull om att den kommer att påträffas.

– Den kommer att hittas någonstans men det hade varit bra om gjorts så fort som möjligt och att någon kunnat se ett bilbyte och hur gärningsmännen flydde.

Polisen har under dagen förhört vittnen. En teknisk undersökning har även genomförts på platsen. Avspärrningarna hävdes först klockan 13.25 på onsdagen.

– Men vad de kunnat säkra för spår har jag inga uppgifter om, säger Eva Nilsson.

Polisen har inlett en förundersökning. Brottsrubriceringen är grov stöld.
