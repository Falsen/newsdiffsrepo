Flera jagas efter kupp på NK i Stockholm
Mikaela Lindahl

En bil körde natten mot onsdagen rakt igenom entrén till varuhuset NK på Hamngatan i Stockholm. Exakt vad som har blivit stulet är fortfarande oklart.

– Det finns uppgifter om att de burit ut någon form av gods till flyktbilen, säger Carina Andersson.

– Men vad det handlar kan jag inte säga och det kan nog inte personalen på NK heller göra förrän de gjort en inventering.

Personer på plats vittnar om att det ska ha rört sig om fem till sex gärningsmän.

– Vi håller på och eftersöker dem i detta nu, säger Mats Almquist, också han vakthavande befäl hos polisen.

Ingen har dock gripits ännu. Polisen har inte heller några spår efter gärningsmännens flyktbil, en grå Audi.

Larmet kom smash and grab-kuppen kom in till polisen klockan 03.36 natten mot onsdag och polisen håller just nu på att förhöra de många vittnen som befann sig på platsen.

– Sedan kommer det att genomföras en teknisk undersökning på platsen, säger Carina Andersson.

Polisen har inlett en förundersökning om grov stöld.
