Fina bilderna på Dianas
söner vid minnesplatsen
Hannes Lundberg Andersson

Den 31 augusti 1997 dog prinsessan Diana, 36 år gammal, i en bilkrasch i en tunnel i Paris. Efter prinsessans plötsliga död samlades britterna utanför Kensington Palace i London, för att hedra minnet av Diana. Gatan utanför slottsporten fylldes av de sörjandes gåvor: Blommor, foton, kort.



LÄS MER: Prinsessan Diana hon bröt mot de osynliga reglerna



Nu, inför 20-årsdagen för Dianas död, har britterna än en gång samlats utanför Kensington Palace för att lämna blommor och hälsningar, till minne av prinsessan.

Prinsessan Dianas två söner, prins Harry och prins William, har beslutat att minnet av mamman ska hedras med en staty i Kensington Palace, där Diana bodde.

– Det har gått 20 år sen vår mammas död, och tiden är inne för att erkänna hennes positiva inverkan på Storbritannien och runtom i världen, sa bröderna i januari enligt brittiska Express.

Något datum för statyns färdigställande har inte satts. Men statyn är inte allt. Prinsarna Harry och William ska också låta Dianas favoritblommor planteras i minnesträdgården White Garden vid Kensington Palace. Det skriver The Guardian.



LÄS MER: Bilderna från Dianas sista timmar – kamerorna fångade sista ögonblicken



Under onsdagen var prinsbröderna tillsammans med prins Williams hustru, Kate Middleton, på plats vid Kensington Palace för att hedra Diana. Bilder från minnesplatsen visar hur bröderna går tillsammans fram till grindarna vid palatset och lämnar blommor, på samma sätt som de gjorde efter Dianas död för 20 år sen.



BILDSPECIAL: 20 bilder som visar prinsessan Dianas liv
