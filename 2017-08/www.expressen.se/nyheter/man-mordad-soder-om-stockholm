Tisdag 22 augusti 2017
Man mördad – en person gripen
TT

Larmet om en misshandel kom in till polisen vid klockan 22.12. När polisen kom till platsen hade en person blivit knivhuggen och avled av sina skador.

– Vi kallas till platsen för en misshandel. Mannen avlider av sina skador, säger Nicklas Mattson, vakthavande befäl vid polisregion Stockholm.

Vem ringde polisen?

– Det är ingenting vi kan gå ut med nu.

Polisen har fortsatt att jobba med fallet under natten. Man har sökt med hundar, haft dörrknackning och hållit förhör med vittnen, och den tekniska undersökningen av brottsplatsen pågår fortfarande.

Under natten har man även kunnat gripa en person.

– Vi grep en person under natten, misstänkt för mord. Mer kan jag inte berätta om det just nu, säger Nicklas Mattsson klockan 04:00 på tisdagsmorgonen.
