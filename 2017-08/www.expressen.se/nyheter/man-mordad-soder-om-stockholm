Tisdag 22 augusti 2017
Man knivmördad – misstänkt man gripen
TT

Det var klockan 22.12 på måndagskvällen som polisen larmades till adressen i Jordbro i Haninge kommun söder om Stockholm. Enligt de initiala uppgifterna skulle det röra sig om någon form av misshandel. Flera polispatruller och ambulans larmades genast till platsen.

När polisen kom fram påträffades en knivskuren man. Hans identitet är fortfarande okänd och polisen kan därför inte säga något om hans ålder.

– Mannen avlider av sina skador, säger Nicklas Mattson.

Vem var det som larmade polisen om den här knivskärningen?

– Det är ingenting vi kan gå ut med nu.

Polisen har inlett en förundersökning om mord. Tekniker skickads till platsen och polisen har under natten fortsatt att jobba med ärendet. Polisen sökte med hundar, genomförde dörrknackning i området och höll förhör med vittnen.

Under natten har polisen även sökt efter den misstänkte gärningsmannen och en man kunde tillslut gripas. Polisen vill dock inte gå in på var den misstänkte mannen greps eller exakt när gripandet skedde.

– Personen är misstänkt för mord. Mer kan jag inte berätta om det här just nu, säger Nicklas Mattsson.

Kan det vara fler inblandade i den här händelsen?

– Det kan jag inte gå in på. et känner jag inte till, säger Anders Mattsson, också han vakthavande befäl vid Stockholmspolisen.

Vid 06.30-tiden på tisdagsmorgonen meddelade polisen att den tekniska undersökningen av platsen där den knivhuggne mannen hittades var klar.
