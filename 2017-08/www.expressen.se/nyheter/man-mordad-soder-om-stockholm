Tisdag 22 augusti 2017
Man mördad söder om Stockholm
TT

Larmet om en misshandel kom in till polisen vid klockan 22.12. När polisen kom till platsen hade en person blivit knivhuggen och avled av sina skador.

– Vi kallas till platsen för en misshandel. Mannen avlider av sina skador, säger Nicklas Mattson, vakthavande befäl vid polisregion Stockholm.

Vem ringde polisen?

– Det är ingenting vi kan gå ut med nu.

Har ni någon misstänkt eller gripen?

– Det är ingenting vi vill gå ut med nu.

En förundersökning om mord har inletts.
