Charlottesville täcker över
flera sydstatsmonument
Stefan Soxbo

Stans styrande röstade enhälligt för att täcka över monumenten, men under det möte där beslutet fattades mötte man också kritik och ilska från stans invånare över hur Charlottesville agerade i samband med den högerextremistiska demonstrationen. USA:s president Donald Trump har tidigare kritiserat avlägsnandet av sydstatsmonument i landet.

– Vissa kommer att bli upprörda, och det är okej, men vi måste arbeta för att våra offentliga utrymmen ska vara rättvisa som möjligt. Det här är ett steg i den riktningen, säger Charlottesvilles vice borgmästare Wes Bellamy.

LÄS MER: Heather, 32, dog efter att bilen plöjde in i folkmassan

Det rör sig om statyer av generalerna Robert E. Lee och Stonewall Jackson som stred för sydstaterna under det amerikanska inbördeskriget som pågick mellan 1861 och 1865. När Abraham Lincoln valdes till president i USA 1860 lämnade elva stater i södern, hos vilka slaveri fortfarande var lagligt, unionen och bildade Amerikas konfedererade stater. Övriga delstater stödde USA:s federala regering. Efter fyra års krig kapitulerade sydstaterna och slaveri förbjöds i hela USA.

De styrande i Charlottesville röstade tidigare i år för att ta ner statyn av Robert E. Lee, men lyckades inte på grund av juridiska problem. Nu täcks monumenten alltså över i stället.

– Det tog åtta män, krankorgar, rep och en lastbil att lägga svarta presenningar över de tolv meter höga monumenten, säger Sandy Hausman på radiostationen WVTF.
