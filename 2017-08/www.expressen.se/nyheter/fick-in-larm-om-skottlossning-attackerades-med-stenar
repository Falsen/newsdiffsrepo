Fick in larm om skottlossning – attackerades med stenar
Mikaela Lindahl

Strax efter midnatt natten till lördagen fick polisen in larm om skottlossning i Skinnskatteberg. Detta efter att boende i närheten vaknat av bråk och att skott avlossats. Det skriver polisen på sin hemsida.

Polisen skickade flera patruller till platsen. När man kom fram pågick bråket där cirka 15 personer var inblandade fortfarande.

Enligt polisens hemsida ska det ha förekommit stenkastning mot poliserna och fler patruller kallades till adressen. Då kunde man omhänderta en av personerna.

Polisen kunde inte bekräfta att det förekommit någon skottlossning.
