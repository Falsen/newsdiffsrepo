Mc kraschade in i bil – flera inblandade
Saga Skovdahl

Enligt DT, som först rapporterade om trafikolyckan, inkom larmet till SOS Alarm 13.54. Polisen fick larmet ett par minuter senare. Enligt Jens auf der Heide vid polisen i Bergslagen gjorde det första larmet gällande att det var fråga om en singelolycka – en motorcykel som kört av vägen.

– Det visar sig att det är en mc som kört in i en personbil. Hur det har gått till är oklart. Det finns uppgifter om att det har framförts motorcyklar i väldigt hög fart på den sträckan tidigare, säger Jens auf der Heide.

Mc-föraren var "talbar" efter olyckan, enligt polisen.

– Föraren är avförd till sjukhus med ambulanshelikopter. De som fanns i personbilen är helt oskadda. Föraren var talbar, men i övrigt kan jag inte lämna uppgifter om skadeläge, säger Jens auf der Heide.

Vid 15.30 har polisen lämnat platsen och trafiken på riksväg 26 ska flyta på som vanligt. Jens auf der Heide utgår ifrån att personerna i bilen har hörts av polispatrullerna på plats. Händelseförloppet ska utredas av polisen.

– Vi kommer skriva en anmälan och göra en utredning, säger Jens auf der Heide.

Texten uppdateras.
