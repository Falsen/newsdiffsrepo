Bil körde in i container – kvinna allvarligt skadad
Mikaela Lindahl

03:30 natten till onsdag larmades polisen om en trafikolycka i Norsholm i Östergötland.

Olyckan är en singelolycka och ska ha inträffat efter att en bil kört in i en container som stod vid en parkeringsficka vid sidan av vägen.

Både polis och ambulans har kallats till platsen.

– Det är fortfarande oklart vad som orsakat olyckan, säger Torbjörn Lundqvist, vakthavande befäl hos polisen.

Kvinnan som färdades i bilen har skadats allvarligt i olyckan.

Texten uppdateras.
