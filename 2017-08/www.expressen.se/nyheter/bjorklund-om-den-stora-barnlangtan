Björklund om den
stora barnlängtan
Mats Bråstedt

Dagens Nyheter har träffat Jan Björklund både på släktgården i Nordnorge, och i villan i Bromma i västra Stockholm.

Det är första gången under hans tio år som partiledare som en journalist kommit över tröskeln till släppt en journalist över tröskeln till familjen Björklund–Brifalk (hustrun Anette, enhetschef för digital kommunikation i Stockholms stad).

Jan Björklunds mamma Ragna, som avled i våras 96 år gammal, flydde på skidor från Norge till Sverige i slutet av andra världskriget, senhösten 1944.

– Min mamma var en 23-årig flicka och otroligt utsatt. Morfar hade en radioapparat gömd för att lyssna på den fria norska radion från London och det var dödsstraff på det. Så familjen flydde på skidor, säger Jan Björklund till DN.

Under flykten hade hans mamma sin fyraåriga lillayster i ryggsäcken.



LÄS MER: Björklunds övertag i partiledarstriden med Birgitta Ohlsson



Jan Björklund träffade sin blivande fru på ett party på Lidingö (i partisekreteraren Maria Arnholms kollektivhus) i slutet av 80-talet.

De två fick barn – men det tog många år.

I Sydkorea i augusti 2001 blev Jan Björklund och Anette Brifalk äntligen föräldrar.

– Vi hade köpt en napp som var för stor, och han låg där på sängen och grät och fick suga på våra tummar på natten. Att få barn är jättestort för alla, men efter så många år... Det betydde väldigt mycket.

Med ett år kvar till nästa val, säger Jan Björklund att det är otänkbart för Liberalerna att sätta sig i en regering om de borgerliga partierna blir mindre än de rödgröna.

– Då måste man ha stöd av SD i varenda fråga och det är klart att det inte kan ske utan motprestationer.

För närvarande utmanas Jan Björklund om partiledarposten av Birgitta Ohlsson.

En strid som Jan Björklund ser ut att gå segrande ur. I intervjun säger han att han tycker att det är olyckligt att hon sagt att hon lämnar politiken om hon inte blir partiledare då han tror att de tillsammans skulle kunna åstadkomma mycket.
