Gisslandrama i Charleston - en person förd till sjukhus
Johanna Cardell

Polisen i Charleston arbetar just nu med ett pågående gisslandrama.

– Just nu är gatorna fulla med SWAT och polis och människor är tungt beväpnade. De stänger av hela kvarteret, säger butiksägaren Sarah Cobb till ABC action news.

Polisen ber folk att undvika området.

Enligt The Post and Courier ska en man på en restaurang ha kommit från köket med en revolver i handen och sagt att "Jag är den nya kungen i Charleston". Han ska ha varit iklädd ett köksförkläde och låst dörren till restaurangen. Före detta ska två servitörer och tre köksarbetare ha gått ut ur lokalen utan att säga ett ord.

Mannen ska ha tvingat de runt 30 matgästerna att gå mot bakdelen av restaurangen. Bak i restaurangen ska de kunderna ha smugit ut ur två nödutgångar.

Vittnen har beskrivit revolvermannen kring 50-årsåldern.

– Vi vet redan vi detta skede att mannen är en missnöjd arbetstagare. Det här är inte ett terrordåd, det är inte ett hatbrott, säger borgmästare John Tecklenburg i en live-sändning på Facebook.

Enligt uppgifter ska det ännu finnas personer i byggnaden och polis förhandlar med gärningsmannen. En person har skjutits och förts till sjukhus.

– Förhoppningsvis kommer inga skott avfyras mer idag.

Restauranger och företag i närheten ska ha evakuerats. Universitetet har stängts ner och alla lektioner är inställda.

Även vägar är avstängda.

Texten uppdateras.
