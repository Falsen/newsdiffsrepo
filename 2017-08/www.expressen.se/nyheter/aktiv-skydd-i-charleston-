Pågående skottdrama i Charleston
Johanna Cardell

Polisen i Charleston arbetar med en pågående skottlossning.

– Just nu är gatorna fulla med SWAT och polis och människor är tungt beväpnade. De stänger av hela kvarteret, säger butiksägaren Sarah Cobb till ABC action news.

Enligt CNN ber polisen folk att undvika området. Enligt Charleston Post and Courier har polisens bombteam anlänt till platsen.

Restauranger och företag i närheten ska ha evakuerats. Universitetet har stängts ner och alla lektioner är inställda.

Även vägar är avstängda.

Texten uppdateras.
