Jonas Sjöstedt fick rycka in som barnvakt
Evelina Malteson

På fredagen möttes Kristdemokraternas partiledare Ebba Busch Thor och Vänsterpartiets partiledare Jonas Sjöstedt i "Godmorgon Sverige" på SVT i en debatt om migration.

På Instagram berättar Ebba Busch Thor att hon inför sin medverkan inte fick ihop livspusslet på annat sätt än att ta med sig sin son Birger till tv-huset - vilket ledde till en oväntad uppgift för Jonas Sjöstedt.

"Sjöstedt passade B medan jag var i sminket. Det gick utmärkt fram tills han kom på att han var hungrig. Lilla B alltså. Inte Jonas", skriver Ebba Busch Thor skämtsamt till en bild Instagram till en bild där hon håller lilla Birger.

– Jag tackar för förtroendet och den fina stunden vi fick tillsammans. Jag rycker gärna in igen, hälsar Jonas Sjöstedt i ett sms via sin pressekreterare Sofia Zouagui.











Busch Thor passar också på att hylla de tillfällen när man kan mötas bakom politiska meningsskiljaktigheter.

"Ibland är svensk politik bara käbbel men det finns också fina stunder när man möts bortom de politiska meningsskiljaktigheterna. Uppskattar dem mycket", skriver hon i inlägget.

Ebba Busch Thor berättar också på Instagram att hon och sonen avslutade besöket i tv-huset med att hälsa på Bolibompadraken. Nu hoppas hon på ett lugnt veckoslut efter en intensiv vecka och passar på att önska trevlig helg i inlägget.
