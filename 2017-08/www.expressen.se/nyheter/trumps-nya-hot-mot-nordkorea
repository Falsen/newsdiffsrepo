Trumps nya svar till Nordkorea
Elin Kardell

Kim Jong-Un aviserade under gårdagen att Nordkorea kommer att skjuta upp det planerade missilangreppet mot den amerikanska flottbasen, Guam. Han vill i stället vänta och se vad de "dumma jänkarna" kommer att göra härnäst, det sa diktatorn i ett uttalande till den nordkoreanska nyhetsbyrån KCNA.

Nu svarar president Donald Trump genom en tweet, där han menar att beslutet var klokt, och att ett motsatt beslut hade varit katastrofalt.

"Kim Jong-Un och Nordkorea tog ett klokt och välresonerat beslut. Alternativet hade både vart katastrofalt och oacceptabelt."



Nu ligger bollen med andra ord hos USA och Donald Trump, om vad nästa steg i konflikten med Nordkorea kommer att bli.

Innan Kim Jong-Uns beslut om att avvakta med missilangreppet varnade USA:s försvarsminister James Mattis om att det skulle vara "game on", om Nordkorea skulle fullfölja sin plan.

Ordkriget mellan Donald Trump och Kim Jong-Un har pågått under en tid, och trappades upp när uppgifter kom om att Jon-Un köpt missiler från Ukraina på svarta marknaden.

USA planerar att genomföra en militär övning med Sydkorea i slutet av augusti, och enligt CNN antas Jong-Uns uttalande vara kopplat till just det. Han vill vänta och se vad som blir av den militära övningen.

Han vill "titta lite till på jänkarnas dumma och dåraktiga uppträdande", innan han beslutar vad han ska göra med Guam, enligt CNN.

Guam är en strategiskt viktigt militärbas för USA, som ligger på ögruppen, Marianerna i västra Stilla havet.
