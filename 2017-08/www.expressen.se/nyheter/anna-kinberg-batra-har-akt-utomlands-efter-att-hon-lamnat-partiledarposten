Anna Kinberg Batra
har lämnat Sverige
Johanna Cardell

– De kändes avslappnade bägge två, säger ett ögonvittne till Aftonbladet.

Maken David har i ett Instagraminlägg skrivit att han ska ägna helgen åt till att vara elefantskötare och kanske var det just en utlandsresa med frun han menade.

Han hyllar också i inlägget sin "starka, modiga och snygga fru" efter hennes besked.

Det var i morse som nu ex-partiledaren aviserade sin avgång. Hon tog beslutet efter en samlad bedömning om att hon inte längre kan hålla kvar i uppdraget som partiledare. Hon får nu uppbackning av bland annat Åsa Romson som till SvD säger att kvinnor i politiken är mer utsatta än män.

– Det intressanta ur genussynvinkel är vad idealbilden av "den rätte företrädaren" är, säger Åsa Romson till SvD.



LÄS MER: Anna Kinberg Batra avgår



Romson, som själv petades som ledare för Miljöpartiet under en förtroendekris, säger att det finns en idealbild som missgynnar kvinnor.

– I Moderaternas fall är det tydligt att man gick åt höger efter Reinfeldt. Det finns visserligen många starka högerkvinnor runt om i världen, men ser man på detta i en svensk kontext ökar kraven på att vara lite grov, och gärna populistisk – en bild av en slugger snarare än den kvinnliga politiker, präglad av ordning och professionalitet, som Anna Kinberg Batra står för.

Hon ger Kinberg Batra tipset att inte släppa allt direkt och att bearbeta saken med nära vänner.



LÄS MER: Så föll favoriten – Kinberg Batras väg till sin avgång
