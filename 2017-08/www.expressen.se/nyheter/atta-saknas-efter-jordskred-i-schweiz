Åtta saknas efter jordskred i Schweiz
Kevin Carlsson

Jordskredet inträffade under onsdagen i Val Bondasca och har delvis begravt byn Bondo, rapporterar tidningen Blick. Området ligger i kantonen Graubünden (Grigioni) i östra Schweiz, skriver Omni.



Dramatiska bilder visar hur jordskredet dragit fram i området – och krossat närmast allt i sin framfart.

Nu har den schweiziska armén satt in en helikopter i sökandet efter de som har rapporterats försvunna i rasmassorna.

Personerna som rapporterats försvunna ska vara från Tyskland, Österrike och Schweiz, rapporterar 20 minuten. Sex av personerna har anmälts som saknade av sina anhöriga, enligt kantonspolisen i Graubünden i östra Schweiz. Luftrummet har spärrats av för civilflyg för att räddningsinsatsen med helikopter inte ska störas.

Sammanlagt har runt hundra personer evakuerats under den initiala räddningsinsatsen. De kommer tills vidare inte kunna återvända till sina bostäder, enligt polisen.

Texten uppdateras.
