Två ryska flygplan på svenskt territorium
Johanna Cardell

Den senaste tiden har Försvarsmakten anmält flera incidenter till regeringskansliet.

Så sent som i onsdags var två ryska stridsplan på svenskt territorium, strax öster om Gotland skriver, enligt Helagotland.se.

De har brutit mot tillträdesförordningen, enligt Försvarsmakten.

"Övningsverksamheten i Östersjön har gått in i ett intensivt skede. Det i sin tur har lett till ökad verksamhet i luften och till sjöss i vårt närområde", skriver Försvarsmakten på sin hemsida.

Försvarsmakten vill inte ge fler kommentarer än vad de har gett på sin hemsida.

–  Det är den informationen som vi har gått ut med, att det är brott mot tillträdesförordningen, säger  Philip Simon, presschef.

Även den 21 augusti genomförde amerikanska stridplan luftankring på svenskt luftrum, söder om Blekinge.

"Efter genomförd tankning hamnar planet innanför svenskt territorium och har därmed brutit mot tillträdesförordningen", skriver Försvarsmakten på sin hemsida.

Försvarsmakten har rapporterat samtliga händelser till regeringskansliet.
