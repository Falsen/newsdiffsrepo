Stulen gräsklippare larmade ägaren
Emanuel Videla

Robotgräsklippare klipper inte bara gräset. De kan även stoppa bovar, skriver NLT. I Töreboda hade en ägare låtit sin robotgräsklippare fixa till gräsmattan. Gräsklipparen, värd 40 000, stals dock.

Men gräsklipparen var utrustad med GPS-styrning, och ägaren kunde därför spåra den stulna gräsklipparen. Ägaren hörde av sig med en förfrågan om gräsklipparens position, och fick då svaret att den befann sig på en lastbil på väg bort. Polisen stoppade fordonet och hittade då inte bara gräsklipparen, utan också utrustning värd 50 000 från Skanska.

Tre män som färdades i lastbilen står nu åtalade för stöld, alternativt häleri. De förnekar kännedom om stölderna, skriver NLT.
