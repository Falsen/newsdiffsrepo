Sven Otto Littorin: "Skärp er för f-n"
Elin Kardell

Rösterna som kräver Anna Kinberg Batras avgång som Moderaternas partiledare blir allt fler och starkare. Partiledaren har fått mycket kritik för att vara otydlig och otillgänglig.

Enligt Expressens uppgifter kommer bland annat ungdomsförbundet Muf kräva Anna Kinberg Batras avgång.

Men det är inte anledningen till att Moderaterna går dåligt menar Littorin.

"En del av kritiken handlar om den nuvarande partiledarens kommunikativa förmåga. Som om de andra sju är så mycket bättre... Jag tror inte det handlar så mycket om det som om innehållet. Och det har som sagt blivit betydligt bättre.”, skriver han.

Han fortsätter med att dra en parallell till sin egen tid som politiker.

"Att det inte slagit bättre ut i opinionen tillhör sakens natur. Jag vill påminna om att det tog den partiledning jag tillhörde över tre år att få ordentlig skjuts i opinionen."



LÄS MER: Flera M-profiler kan åka ur riksdagen



Vidare skriver han också att han tror att Moderaterna är det parti som tjänat mest på alliansens bildande och det parti som kommer förlora mest om de splittras.

Littorin frågar sig också vem som skulle ta över efter Anna Kinberg Batra så kort inpå valet.

"Den viktiga frågan är då förstås: vem ska i så fall ta över? Med bara ett år kvar till valet kommer de som vill vara de som minst av allt borde.”

Han avslutar med att säga att det är kort tid kvar till valet och att alla som valde Anna Kinberg Batra borde skärpa sig och stå bakom sin partiledare.

"Skärp er för f-n" avslutar Sven-Otto Littorin.

Expressen har sökt Sven Otto Littorin utan framgång.
