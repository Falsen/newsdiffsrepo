Fyra personer misshandlade vid stort bråk
Mikaela Lindahl

Klockan 23 på tisdagskvällen larmades polis om ett stort bråk söder om Sundsvall. Det skriver polisen på sin hemsida.

När man kommer fram befinner sig 15-20 personer på platsen, och när man fått kontroll på situationen upptäcker man att fyra personer blivit utsatta för misshandel.

Två av de misshandlade personerna är kvinnor och två är män. Enligt vittnen på platsen så ska sex till sju personer plötsligt dykt upp på platsen och sedan börjat misshandla de båda kvinnorna. Därefter ska samma personer ha börjat misshandla även de två männen.

En av de misshandlade männen blev knivskuren, men ingen av de fyra misshandlade personerna behövde åka till sjukhus med ambulans.

De misstänkta männen hade redan flytt när polis kom till platsen och ingen har ännu gripits för händelsen.
