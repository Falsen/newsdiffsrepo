Nordkorea hotar Storbritannien
Heidi Hendersson

Efter att ha riktat flera hot mot USA vänder sig nu Nordkorea mot stormaktens allierade. Där står Storbritannien högt upp på listan. I ett nytt uttalande av den nordkoreanska nyhetsbyrån utlovas ett "beklagligt slut" för Storbritannien om de involverar sig.

– Vi varnar inte bara USA, men också (...) Storbritannien och Australien, som drar nytta av de rådande krigsmanövrerna mot nord, att de kommer möta ett beklagligt slut om de ansluter sig, skriver de enligt The Mirror.

Enligt tidningen ska dock inte Nordkorea ännu ha missiler med räckvidd att nå Storbritannien. Men den brittiska regeringen ska tidigare denna månad ha rekommenderat britter att lämna området om spänningen stiger, då det finns risk för en konflikt.

Admiralen Lord West, säger att Storbritanniens varning till sina landsmän förhoppningsvis skickar en signal till det internationella samfundet att agera innan konflikten trappas upp.

Spänningen på Koreahalvön ökade när USA och Sydkorea på måndagen inledde sin gemensamma militärövning. Som att "slänga bränsle på en brasa", kommenterade Nordkorea då.

Enligt uppgifter ska soldater från Storbritannien och Australien hjälpa amerikanska och sydkoreanska trupper att skydda sig mot en eventuell kärnvapen attack från Nordkorea. I övningarna ska soldaterna simulera både gasbombsattacker och terroristdåd. Ett stort antal soldater, runt 70 000 - både amerikanska och sydkoreanska - ingår i övningarna och även volontärer.

LÄS MER: Nordkoreas varning: Leder till "okontrollerbart kärnvapenkrig"



Nordkorea beskriver soldaterna som "krigsvildar" och har varnat för ett "okontrollerbart kärnvapenkrig".

Men enligt Sydkoreas president Moon Jae-in ska den årliga övningen, som varar i elva dagar vara av försvarsnatur och inte ämnade att öka spänningen mellan länderna. Men Nordkorea kallar det en "vilseledande mask".

– Det är för att förbereda ifall något stort händer och vi skulle behöva skydda Sydkorea, säger den militära talespersonen Michelle Thomas från USA enligt Mirror.

Nordkorea har dock tidigare uttryckt sitt missnöje över liknande övningar genom att avfyra missiler. Både Ryssland och Kina har uppmanat USA och Sydkorea att sluta med övningarna för att minska på spänningen.



LÄS MER: Nordkorea rasar mot USA:s militärövning
