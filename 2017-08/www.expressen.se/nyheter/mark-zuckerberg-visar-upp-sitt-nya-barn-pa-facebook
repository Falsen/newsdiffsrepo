Mark Zuckerberg visar upp sitt nya barn – på Facebook
Joel Snöbohm

Dottern August blir parets andra barn och lillasyster till den snart två år gamla dottern Max.

I inlägget som mångmiljardären lade upp under måndagen publicerar han ett brev som han skrivit tillsammans med sin fru, Priscilla Chan, 32.

Brevet riktar sig till den nyfödda dottern:

"Kära August,

Vi välkomnar dig till världen! Din mamma och jag är så spända att få se vem du ska utvecklas till"

De skriver om den värld som de hoppas att deras döttrar ska få växa upp i:

"En värld med bättre skolor, färre sjukdomar, starkare samhällen, och en större jämlikhet", skriver facebookparet.

Brevet handlar om vikten av att barn får växa upp i sin takt och att det är viktigt att ta sig tid för att gå ut och leka:

"Du kommer att vara upptagen när du blir äldre, så jag hoppas att du tar tiden att lukta på alla blommor och spara löven du vill ha i en burk"

"Barndomen är magisk och du får bara vara barn en gång, så spendera den inte med att oroa dig för mycket om framtiden. Det är upp till oss att göra, och vi kommer göra allt i vår makt för att försäkra oss om att världen är en bättre plats för dig och alla  barn i din generation."

Brevet avslutas med en kärleksförklaring till August.

Inlägget har i skrivande stund fått mer än 800 000 gillamarkeringar.

Också när paret fick sin första dotter, Max, skrev Mark Zuckerberg ett brev om att världen borde bli en bättre plats.
