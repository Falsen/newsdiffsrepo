Bil kör på fotgängare i Amsterdam
Stefan Soxbo

Åtta personer har skadats när en bil körde på fotgängare utanför centralstationen i Amsterdam i Holland på lördagskvällen, skriver Mirror.

Människor flydde i panik från området. Vittnen lade upp bilder och filmer på sociala medier på skadade som fick behandling av ambulanspersonal. En man är gripen enligt AP.

Därefter uppges bilen ha kört in i en vägg utanför centralstationen.

Bilisten befann sig på en otillåten plats, och det var när han blev ombedd att flytta på sig som han körde in i folksamlingen.

Vittnet uppger att en polis slet ut en man ur bilen.

Flera polisbilar och ambulanser befinner sig just nu vid platsen.

Strax före 22.00 på lördagskvällen uppgav Amsterdampolisen att två personer förts till sjukhus. De ska vara allvarligt skadade.

De övriga tre får vård på platsen.

Mannen som gripits förhörs för närvarande av polis, och man undersöker också våldsverkarens bil.

Flera spårvagns- och busslinjer har stoppats i området.

Polisen i Amsterdam skriver att det i nuläget inte finns något som tyder på att det ska röra sig om en extremistisk attack.

I stället ska föraren ha blivit sjuk och tappat kontrollen över sitt fordon, och har troligen inte haft för avsikt att skada någon.

Vittnet Moiko Schraa säger till RTL Nieuws:

– Jag hörde en smäll. När jag vände mig om fick jag se bilen. Efter bara 30 sekunder var området fullt med poliser. Mannen togs ur bilen omgående. Allt gick mycket snabbt.
