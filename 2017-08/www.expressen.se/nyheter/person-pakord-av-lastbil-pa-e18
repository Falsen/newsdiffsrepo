Person påkörd av lastbil på E18
Åsa Asplid

Det var strax före klockan halv ett på onsdagseftermiddagen som en person av okänd anledning befann sig på E18 i höjd med Brunna utanför Upplands-Bro.

Personen blev påkörd av en lastbil som färdades på motorvägen i södergående riktning, det är ännu oklart hur allvarliga skador personen fått.

– Olyckan har skett i höjd med ett bygge, säger Kjell Lindgren vid polisen i Stockholm.

Polispatruller är på platsen och leder om trafiken. Ett arbete för att reda ut vad som hänt pågår.
