Åkessons oro efter
Kinberg Batras besked
Simon Larsson

Till slut avgick Moderaternas partiledare Anna Kinberg Batra. Efter att elva länsförbund krävt hennes avgång blev pressen för stor och under fredagen lämnade den förre moderatledaren sitt besked.

– Jag känner med henne på sättet hon avsätts på. Det kan nog vara ett av det värsta som drabbar en ledare, oavsett sammanhang. Att man utsätta för den typen av anonym krigföring och sen tvingas bort, säger Jimmie Åkesson.



LÄS ÄVEN: Jimmie Åkesson showade – utklädd till Khadaffi



– Men samtidigt förstår jag att man vill byta partiledning för att det inte gått särskilt bra för Moderaterna. Det lär väl visa sig när valberedningen presenterar ett förslag till en ny partiledare så småningom.

Anna Kindberg Batra är en av få Moderatledare som sträckt ut handen till Sverigedemokraterna, enligt Jimmie Åkesson. Sverigedemokraternas partiledare anser att Anna Kinberg Batra varit den partiledare som varit mest "nykter".

Nu vet inte Jimmie Åkesson hur Sverigedemokraternas framtid i riksdagen blir.

– Hon har förstått att vi är åtta partier i riskdagen. Man måste kunna prata med varandra, hela vårt system bygger på det. Och det har ingen annan än så länge förstått, säger Jimmie Åkesson.



LÄS ÄVEN: Anna Kinberg Batra avgår som partiledare för Moderaterna



– Det är klart hoppas att Moderaterna fortsätter på den inslagna linjen och jag hoppas att Moderaterna fortsätter att tala om konservatism vid sidan av sin liberalism. Det var länge sedan jag hörde en Moderatledare prata om konservatism, men Anna Kinberg Batra gjorde det så sent som i går.

Mikael Odenberg nämns som en kandidat, hur ser du på det?

– Jag vet inte så mycket om honom. Jag har inte suttit i riksdagen tillsammans med honom, han var ju statsråd en ganska kort tid. Sen har jag ingen erfarenhet av honom. Men han är säkert en populär figur inom Moderaterna.

Han har ju nästan uteslutet ett samarbete med er?

– Det har han. Då blir han också svaret skyldig till hur han tänker att det här landet ska styras. Och det har ju än så länge ingen kunnat svara på.
