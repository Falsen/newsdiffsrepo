Dubbla demonstrationer
efter terrorattacken i Åbo
Heidi Hendersson

Efter terrorattacken förra veckan där två kvinnor dödades och ytterligare åtta personer skadades höjs på lördagen röster i huvudstaden.

Två demonstrationer planeras med anledning av fredagens händelse. Den ena är en mot terrorism där kraven, enligt Hbl, är att gränserna stängs och att alla som inte är i landet lagligt måste avlägsnas. De trycker även på för att regeringen ska avgå. Mer än tusen personer har meddelat att de kommer delta. Demonstrationen är planerad att äga rum klockan 15.

En antifascistisk motdemonstration anordnas också vid namn: Ett solidariskt Helsingfors – Tillsammans mot fascism och fundamentalism. Enligt Svenska Yle ska drygt 170 personer ha anmält sig till demonstrationen som är planerad till 14.30.

Polisen ska ha ökat sin beredskap och hänvisat motdemonstrationen till en annan plats. Enligt den preliminära planen skulle de båda demonstrationerna ha ägt rum på samma ställe.

Det var klockan 16.02 på fredagen som polisen fick in larmet om knivattacken i centrala Åbo och redan 16.05 var den misstänkte gärningsmannen gripen efter att polisen skjutit honom i benet. Den finska kriminalpolisen utredde inledningsvis händelsen som mord och mordförsök. Det ändrades dock senare till mord och mordförsök genom terrorism. Det är det första terrordådet som Finland haft.

Den misstänkte Åbo-terroristen är Abdul Rahman från Marocko. Rahman ska ha kommit som asylsökande till Finland 2016, men fått avslag. Sammanlagt sitter sex personer, varav fyra är häktade, frihetsberövade, misstänkta för inblandning i terrorattacken. En av de misstänkta har bott i Sverige i flera år. En ytterligare person med svenskkoppling och band till den huvudmisstänkte Abderrahman Mechkah, 18 ska vara släppt.



LÄS MER: Ytterligare två gripna för terrordådet i Åbo



Sammanlagt tio personer höggs ner på fredagen – åtta kvinnor och två män. Männen ska ha attackerats när de försökte hjälpa de skadade kvinnorna samt stoppa mannen. Hassan Zubier från Stockholm fick fyra knivhugg när han försökte skydda sin sambo och hjälpa en annan kvinna, och har hyllats för sitt hjältemod.
