Måndag 21 augusti 2017
Abdul Rahman begärd häktad för terrorbrott
Anna Mattsson

Terrordådet i Åbo i Finland i fredags krävde två människors och ytterligare åtta personer skadades. 18-årige Abdul Rahman, kunde snabbt gripas efter att ha skjutits i benet av polis när han vägrade ge upp.

Han har sedan dess vårdats på sjukhus – under polisbevakning. Hotbilden mot honom anses vara så pass stor efter attacken.



LÄS MER: Ahmad försökte stoppa attacken i Åbo

Under söndagen höll polisen sitt första förhör med den terrormisstänkte 18-åringen. Polisen vill dock i nuläget inte kommentera vad som kom fram i förhöret.

Abdul Rahman har dock begärts häktad och under tisdagen hålls förhandlingen mot honom i Egentliga Finlands tingsrätt. Han misstänks för mord och mordförsök genom terrorism.

18-åringen kommer dock inte vara på plats i rätten utan kommer att medverka via videolänk från sjukhuset där han vårdas, skriver Hufvudstadsbladet.



LÄS MER: Hassan hyllas som hjälte efter terrordådet

Ytterligare fyra personer har gripits misstänka för inblandning i terrordådet. Enligt polisen har de varit samarbetsvilliga i förhören men deras roll i attacken är fortfarande oklar. En femte man har även efterlysts internationellt men befinner sig fortfarande på fri fot. Polisen betecknar honom som farlig.
