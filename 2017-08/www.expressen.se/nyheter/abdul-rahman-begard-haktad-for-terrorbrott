Polisen tipsades om Abderrahman Mechkah
Anna Mattsson

Terrordådet i Åbo i Finland i fredags krävde två människors och ytterligare åtta personer skadades. 18-årige Abderrahman Mechkah, kunde snabbt gripas efter att ha skjutits i benet av polis när han vägrade ge upp. Han är marockansk medborgare och kom till Finland 2016 och har, enligt YLE, den senaste tiden bott på en flyktingförläggning.

Enligt uppgift till Hufvudstadsbladet ska polisen i sydvästra Finland ha fått tips om 18-åringen, och han verkade radikaliserad, redan för ett halvår sedan men det fanns då inget konkret hot. Tipset skickades vidare till Skyddspolisen, den finländska säkerhetspolisen.

"Vi försöker granska alla tips men genomgången förutsätter en kraftig prioritering. I första hand kommer de tips som handlar om ett konkret hot", skriver Skyddspolisen i ett pressmeddelande tidningen.

Abderrahman Mechkah finns inte heller med på polisen lista över 350 potentiella terrorister, enligt Hufvudstadsbladet.

18-åringen har sedan knivattacken vårdats på intensivvårdsavdelning sjukhus – under polisbevakning. Hotbilden mot honom anses vara så pass stor efter attacken. På måndagen kunde han dock lämna intensiven, skriver YLE.



LÄS MER: Ahmad försökte stoppa attacken i Åbo

Under söndagen höll polisen sitt första förhör med den terrormisstänkte 18-åringen. Polisen vill dock i nuläget inte kommentera vad som kom fram i förhöret.

Abderrahman Mechkah har dock begärts häktad och under tisdagen hålls förhandlingen mot honom i Egentliga Finlands tingsrätt. Han misstänks för mord och mordförsök genom terrorism.

18-åringen kommer dock inte vara på plats i rätten utan kommer att medverka via videolänk från sjukhuset där han vårdas, skriver Hufvudstadsbladet.



LÄS MER: Hassan hyllas som hjälte efter terrordådet

Ytterligare fyra personer, också de marockanska medborgare, ha anhållits och begärs även de häktade misstänka för delaktighet i terrorattacken, skriver YLE. Samtliga nekar dock till brott. En femte man har även efterlysts internationellt men befinner sig fortfarande på fri fot. Polisen betecknar honom som farlig.



Fotnot: Tidigare stavning av den misstänkte terroristens namn var Addul Rahman.
