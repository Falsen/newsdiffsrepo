Melania tackar Chelsea Clinton offentligt
Heidi Hendersson

Det var The Daily Callers reporter Ford Springer som nyligen gått ut i attack mot presidentsonen Barrons klädval. Tidningens skribent konstaterar att "det är hög tid för Barron Trump att börja klä sig som om han är i Vita Huset".

Barron Trump är Melania och Donalds enda gemensamma barn - och Trumps yngsta son - och flyttade den 14 juni från lyxlägenheten i Trump Tower i New York till Vita Huset med sin mamma. Han syns på bilder ledigt klädd, men enligt The Daily Caller allt för ledigt på väg, "som om han hoppade på Air Force 1 för en tripp till biografen".

11-åringens klädstil har nu blivit omtalad och bland annat Hillary Clintons dotter Chelsea Clinton, som själv bodde i Vita Huset som barn när hennes far Bill var president på 90-talet, har gått ut i försvar.

– Barron är ett BARN. Inget barn ska bli omtalat på nedanstående sätt, varken i verkligheten eller i sociala medier.



LÄS MER: Trumps son fick panik av halshuggningsfotot



Det väckte varma känslor hos Melania Trump som offentligt tackade den tidigare presidentdottern under hashtaggen "Sluta barnmobbingen".

Stephanie Grisham, Melania Trumps talesperson, har uttalat sig till AP bett medierna att backa när det kommer till sonen Barron.

– Som med alla tidigare administrationer, så ber vi medierna ge Barron privatliv. Han är ett underårigt barn och förtjänar alla möjligheter att ha en privat barndom.



LÄS MER: Melania Trumps hyllning till sonen Barron



Tidningen The Daily Caller har dock gått ut och försvarat reportern Springers uttalande och kallar dem råd "man och man emellan" och konstaterar att reportern bara har pojkens bästa i åtanke, enligt BBC.
