Invånarna i Cambrils i protest mot terrorn
Mats Bråstedt

På torsdagseftermiddagen 17 augusti mejade en vit skåpbil ner folk på Barcelonas mest turisttäta gata, La Rambla.

Åtta timmar senare skedde ytterligare en attack i staden Cambrils, tolv mil söder om Barcelona.

I samband med de båda attentaten dog 15 personer dött och över 130 skadades.

Fyra misstänkta terrorister har gripits efter attackerna i Spanien.



LÄS MER: Terrorattackerna i Spanien



På fredagskvällen samlades 16 000 personen för att genomföra en protestmarsch mot de onda krafter, som under några timmar höll det lilla samhället i sitt mörka grepp.

– Vi är alla Cambrils – och vi är inte rädda, hördes unisont på katalanska från de församlade samtidigt som de drog fram längs strandkanten.

De ropade även ”Mossos, Mossos” – en referens Mossos d'Esquadra, den katalanska polisstyrkan.

Poliserna har hyllats för sitt snabba och effektiva ingripande vid de två terrorattackerna med de misstänkta terroristerna antingen tillfångatagna eller dödade.



LÄS ÄVEN: Så hedrar städerna offren i terrordåden i Spanien



Situationen påminner om vad som hände i Stockholm efter lastbilsdådet på Drottninggatan i april.

En flod av kärlek forsade då över poliserna i Stockholmsregionen.

Polisbilar överröstes med blommor, och rörande bilder på civilpersoner som kramade  poliser spreds i olika medier.

När larmet gick tog sig poliser på eget bevåg till sina hemmastationer och anmälde sig för tjänstgöring.
