Dustin förbereder sig för stormen
- militären ställer upp fordon
Heidi Hendersson

Under fredagskvällen svepte orkanen Harvey in över USA.

Dustin Flodén befinner sig mitt i orkanens väg. Han jobbar på en militärbas basen sedan januari i år och när vi pratar med honom vid fyra tiden ska stormen svepa in om dryga halvtimmen.

– Instruktionerna var att vi skulle ut på fält, men det har blivit avstyrt. Vi kan inte ens gå ut längre, vi måste vara inne på basen nu.

Och där är förberedelserna i full gång.

– Vi har börjat ställa upp fordon på ett visst sätt och tagit ner saker som ska kunna förstöras.

Hur allvarligt är läget?

– Just nu verkar det väldigt allvarligt. Sist sa det var något liknande dog en massa människor, så folk är lite oroliga. Nu har det börjat regna precis.

Han säger att han hört att folk ute på kusten, som inte valt att bli evakuerade, ska ha skrivit personnummer på armarna ifall något händer.

– Just nu är vi steg fyra på skalan, ett steg från det värsta, säger Dustin om senaste rapporteringarna av stormen Harvey.

Hur är stämningen på basen?

– Vi jobbar rätt snabbt och har förberett oss ordentligt. Men min fru och min mamma har tagit kontakt, de är rätt oroliga.

Har du varit med om något liknande någon gång?

– Det var en tornado under min basic training men den träffade aldrig oss, vi kände bara av stormen.

Är du orolig?

- Nej, det skulle jag inte säga. Det ska bli intressant.
