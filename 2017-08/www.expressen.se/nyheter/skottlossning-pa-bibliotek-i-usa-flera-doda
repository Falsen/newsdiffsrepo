Skottlossning på bibliotek i USA – flera uppges ha dött
Mikaela Lindahl

En man uppges ha börjat skjuta inne på ett bibliotek i USA. Det bekräftar polis, enligt Eastern New Mexico News.

Polis befann sig snabbt på platsen och har gripit en person, som kunde eskorteras ut från biblioteket och in i en polisbil.

Totalt ska sex personer ha blivit skjutna. Två uppges ha dött och fyra ytterligare vårdas på sjukhus för sina skador, skriver Reuters.

Skjutningen inträffade i staden Clovis som ligger i den amerikanska delstaten New Mexico. Clovis har omkring 40 000 invånare och ligger 30 mil öster om delstatens största stad Albuquerque.

Det är fortfarande oklart vad motivet bakom attacken är.

Texten uppdateras.
