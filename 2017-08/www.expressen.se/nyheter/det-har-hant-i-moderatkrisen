Det här har hänt i krisen inom Moderaterna
Åsa Asplid

Dagens Nyheter/Ipsos presenterar sin partisympatiundersökning för augusti. Moderaterna får bara 17 procent av väljarstödet. I Stockholm är siffrorna ännu lägre, 14 procent.

Missnöjet växer bland de 41 moderata kommunalråden i Stockholms län och redan på kvällen kräver Pehr Granfalk, kommunstyrelseordförande i Solna, att Anna Kinberg Batra avgår.

LÄS MER: Flera kräver Anna Kiberg Batras avgång

Under en telefonkonferens mellan kommunalråden står det klart att en majoritet av dem stöder avgångskravet.

Moderaternas länsförbund i Stockholm meddelar att de vill att M-ledaren avgår. De får snabbt stöd av Moderata ungdomsförbundet samt av länsförbundet i Dalarna. Tillsammans kräver de att valberedningen kallas in för att ta fram ersättare till Anna Kinberg Batra.

Valberedningens ordförande Lars-Ingvar Ljungman ger på kvällen beskedet att den i nuläget inte kommer kallas in, men att det snabbt kan ändras.

LÄS MER: Göran Persson: "Jag förstår inte hur de tänker"

Under dagen står det klart att häften av de 22 länsförbundet vänder Anna Kinberg Batra ryggen.

Enligt samstämmiga uppgifter till Expressen är tidigare försvarsministern Mikael Odenberg redo att ta över partiledarposten – om han får frågan.

Sent på kvällen meddelar även Jämtlands förbundsstyrelse att man vill välja en ny partiledare. Jämtland klargör också att förbundet vill ha en helt ny partistyrelse, skriver SVT Jämtland.

Anna Kinberg Batra säger att hon står fast vid att fortsätta som partiledare.

LÄS MER: Torbjörn Nilsson: Var är Carl Bildt?

Under en presskonferens på morgonen meddelar Anna Kinberg Batra att hon avgår som partiledare.

De hetaste namnen som det talas om i partiet just nu är Ulf Kristersson, ekonomiskpolitisk talesperson och Elisabeth Svantesson, arbetsmarknads- och integrationspolitisk talesperson. Men det spekuleras också i att den tidigare försvarsministern Mikael Odenberg skulle vara aktuell.

LÄS MER: Tre tänkbara scenarion för Anna Kinberg Batra



LÄS MER: K-G BERGSTRÖM: Borde vara kört när de närmaste överger
