Tisdag 22 augusti 2017
En man anhölls för mord i Uppsala – har släppts
TT

– Han anhölls i sin frånvaro tidigt i morse. När vi fick tag på honom hölls ett första förhör med följd att han blev han fortsatt anhållen. Utredningsåtgärderna under dagen har sedan visat att han inte längre är misstänkt, säger Christer Nordström, presstalesperson vid polisen i Uppsala.

Ingen annan person är gripen eller anhållen i sin frånvaro. Polisen kan ännu inte säga om mordet har någon koppling till andra skjutningar, som den i Västerås i fredags då två personer skottskadades.

– Vi har haft underhandskontakter med kolleger runtom i landet, men vi har inte kommit så långt att vi kan säga något om eventuella kopplingar.

Den tekniska undersökningen har fortsatt under dagen, liksom dörrknackning i området och förhör.

Dödsskjutningen i Stenhagen i Uppsala skedde vid 18-tiden i fredags. En man i 30-årsåldern hittades skadad utomhus och fördes till sjukhus där han förklarades avliden.
