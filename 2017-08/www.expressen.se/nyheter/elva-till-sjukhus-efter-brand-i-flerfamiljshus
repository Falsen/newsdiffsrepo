Elva till sjukhus efter brand i flerfamiljshus
Saga Skovdahl

Branden startade i husets källare och en kraftig rökutveckling tog snart vid. Röken spred sig in i trapphuset och lyckades tränga in i flera lägenheter, skriver polisen på sin hemsida.

Alla boende i den aktuella trappuppgången har fått evakueras. Enligt polisen kommer flera av de drabbade kunna bo kvar i sina lägenheter eftersom rökpåverkan varit låg.

Västerås stads krisgrupp har aktiverats och finns tillgänglig för att ge stöd till boende som behöver det.

Orsaken till branden är okänd. Vid 20:20 ska branden vara släckt men "rökutvecklingen från brandhärden är fortfarande för kraftig för att undersökning ska kunna göras", enligt polisen.

Texten uppdateras.
