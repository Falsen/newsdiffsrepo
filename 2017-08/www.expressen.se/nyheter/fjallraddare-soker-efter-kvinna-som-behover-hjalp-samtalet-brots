Fjällräddare söker efter kvinna
som behöver hjälp – samtalet bröts
Johanna Cardell

Det var på fredagseftermiddagen som polisen fick in samtalet om att en person på Kebnekaise behöver hjälp.

– Det har kommit in ett samtal om att en person behöver någon form av hjälp, sedan bryts samtalet. Vi har inte kunnat nå henne, säger Marie Andersson vid polisen.

Polisen vet inte vem personen är eller om hon är i en grupp med flera andra.

– Det finns ingen exakt position var hon är. Beroende på om personen har en mobil med GPS kan vi skicka ut ett sms med länk och få en exakt position. Det har vi inte kunnat göra här. Vi har ett sökområde, men jag vet inte hur stort det är, säger Marie Andersson.

En helikopter med fjällräddare är på väg till platsen.
