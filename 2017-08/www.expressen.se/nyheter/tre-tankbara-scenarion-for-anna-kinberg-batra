Två tänkbara scenarion efter avgången
Niklas Svensson



Enligt presschefen Linda Norberg ska Kinberg Batra jobba på som vanligt fram till partiledarbytet sker. Om partistyrelsen och valberedningen beslutar sig för att förlägga partiledarbytet till den ordinarie stämman innebär det fram till den 12-15 oktober. Vem som däremot skulle ta partiledardebatter i tv eller riksdag är i nuläget oklart, enligt Kinberg Batras stab. Detta alternativ ger valberedningen gott om tid att få fram flera kandidater och undersöka stödet för dessa.

Om partiledningen samt valberedningen beslutar sig för att det är för sent att byta partiledare på stämman i oktober. Då hålls en extrastämma. Fördelen är att man snabbare kan få en ny partiledare på plats medan valberedningen får kortare tid på sig att ta fram en eller flera kandidater. Dessutom ska partiet hinna få fram en tillräckligt stor lokal på kort tid.



K-G BERGSTRÖM: Borde vara kört när de närmaste överger

En handfull namn har förekommit under Anna Kinberg Batras kris och två av dem nämns oftare än andra:

Ulf Kristersson, ekonomiskpolitisk talesperson.

Kristersson är kryptisk om sin egen framtid i partiet men utesluter ingenting.

"Frågan om vilken roll jag själv kan komma att spela för Moderaterna i framtiden har inget svar idag. Den diskussionen kommer jag föra i våra interna samtal, och bara där", skriver han.



Elisabeth Svantesson, arbetsmarknads- och integrationspolitisk talesperson.

Kommenterade Kinberg Batras avgång på Facebook:

"Det är nu viktigt att vi moderater tar lärdom av den här perioden och för en ärlig diskussion, med varandra, om vägen framåt för partiet".

Men det spekuleras också i att den tidigare försvarsministern Mikael Odenberg skulle vara aktuell. DN konstaterar att han är "populär i flera moderatläger." Tidningen nämner också den migrationspolitiske talespersonen Johan Forssell, riksdagsledamoten Hanif Bali och tidigare statsministern och utrikesministern Carl Bildt på listan över tänkbara efterträdare.

Bland de oväntade namnen som det spekuleras kring finns Maria Rankka, vd för Stockholms handelskammare och tidigare Muf-ordföranden, och advokaten Gunnar Strömmer, ledamot av partistyrelsen. Även Irene Svenonius, finanslandstingsrådet i Stockholm, har nämnts som tänkbar kandidat.

Den tidigare finansministern Anders Borg nämndes i våras som en tänkbar kandidat, men efter skandalen på en skärgårdsfest i somras är han utesluten. Den tidigare partisekreteraren Tomas Tobé anses inte heller längre vara en het kandidat.



DETTA HAR HÄNT: Moderaternas och Kinberg Batras kris i korthet
