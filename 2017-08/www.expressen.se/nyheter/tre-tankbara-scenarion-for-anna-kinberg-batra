Tre tänkbara scenarion för Anna Kinberg Batra
Niklas Svensson

Anna Kinberg Batra väljer själv att avgå.

Valberedningen kallas in med syftet att hitta en eller flera lämpliga kandidater. En ny partiledare väljs sannolikt på partistämman i oktober.

Anna Kinberg Batra sitter kvar.

Valberedningen kan få i uppdrag att utreda hennes stöd i hela landet, och därefter antingen uppmana henne att avgå eller sitta kvar. Om stödet är tillräckligt starkt sitter hon säkert över partistämman i oktober och företräder partiet i valet nästa år.

En kandidat kliver fram som utmanare till Anna Kinberg Batra.

Trycket på valberedningen ökar, liksom sannolikheten för att det blir en omröstning på partistämman i oktober.

Anna Kinberg Batra ställer sin plats till förfogande.

Ett sådant besked innebär att valberedningen kallas in och att valprocessen inleds inför partistämman. Partistyrelseledamoten Hanif Bali har redan krävt detta.

– Det är rimligt att vi som har en del i detta ställer våra platser till förfogande, meddelade han på onsdagskvällen.





K-G BERGSTRÖM: Borde vara kört när de närmaste överger



Tänkbara efterträdare?

De hetaste namnen som det talas om i partiet just nu är Ulf Kristersson, ekonomiskpolitisk talesperson och Elisabeth Svantesson, arbetsmarknads- och integrationspolitisk talesperson. Men det spekuleras också i att den tidigare försvarsministern Mikael Odenberg skulle vara aktuell. DN konstaterar att han är "populär i flera moderatläger." Tidningen nämner också den migrationspolitiske talespersonen Johan Forssell, riksdagsledamoten Hanif Bali och tidigare statsministern och utrikesministern Carl Bildt på listan över tänkbara efterträdare.

Bland de oväntade namnen som det spekuleras kring finns Maria Rankka, vd för Stockholms handelskammare och tidigare Muf-ordförande, och advokaten Gunnar Strömmer, ledamot av partistyrelsen och tidigare Muf-ordförande.

Den tidigare finansministern Anders Borg nämndes i våras som en tänkbar kandidat, men efter skandalen på en skärgårdsfest i somras är han utesluten. Den tidigare partisekreteraren Tomas Tobé anses inte heller längre vara en het kandidat.



DETTA HAR HÄNT: Moderaternas och Kinberg Batras kris i korthet
