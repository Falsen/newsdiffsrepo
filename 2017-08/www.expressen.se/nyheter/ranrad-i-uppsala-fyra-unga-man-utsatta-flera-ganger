Rånräd i Uppsala – fyra unga män utsatta flera gånger
Magnus Hellberg

Det är UNT som rapporterar om att två personer har gripits av polisen, misstänkta för att ha rånat fyra män i 20-årsåldern vid flera tillfällen under natten mot torsdagen. Överfallen ska ha skett i närheten av Stora Torget.

Allt började klockan 04.23 på torsdagsmorgonen i närheten av Stora Torget. Då fick polisen in det första rånlarmet.

En kort tid senare fick en polispatrull korn på två män i området Kvarngärdet. Enligt tidningen stämde de in på signalementet på gärningsmännen som jagades för rånen.

Ett flyktförsök gjordes – men det misslyckades.

– De misstänkta försökte att springa från platsen men vi hade flera patruller ute så de blev snabbt infångade och gripna, säger Daniel Ågren.

Ingen av de personer som blev utsatta under natten ska ha skadats fysiskt, däremot chockades de av händelserna.
