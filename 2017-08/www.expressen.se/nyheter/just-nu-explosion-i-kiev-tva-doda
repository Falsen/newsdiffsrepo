Explosion i Kiev - två skadade
Heidi Hendersson

Enligt Sputnik news ska de skadade vara en man och en kvinna.

Explosionen ska ha skett nära huset där den Ukrainska regeringen håller till. enligt Les Nouvelles caledoniennes ska det varit en "okänd maskin" som expoderat. Platsen är nu avspärrad.

I dag firar Ukraina sin 25:e självständighetsdag. Enligt The Independent tog Natotrupper del i en militär parad under dagen. USA:s försvarsminister James Mattis uppges också vara i staden i ett led i USA:s utlandsturné i området där man vill försäkra länderna om stormaktens stöd gentemot Ryssland.

Ända sedan Ukraina blev självständigt 1991 har det funnits inhemska konflikter. Landets gränser har ritats om otaliga gånger och många oförrätter har begåtts mot folket, som Holodomor, den stora svälten 1932-1933, då många miljoner ukrainare dog under Sovjetledaren Josef Stalins styre. Första gången ukrainarna gjorde revolution var 2004: Orangea revolutionen. Det var också då som en internationell inblandning började och den internationella instabilitet som finns kvar efter Kalla kriget visade sig. 2013 kollapsar den pr-ryska regeringen och ett separatistkrig inleds.

I februari 2014 startade den Ukrainska revolutionen efter en tids politisk turbulens. Det börjar med ett upprop på Facebook och snart samlades tiotusentals ukrainare på frihetstorget Majdan i Kiev för att demonstrera, och det utmynnar i en 100 dagars revolution.

25 maj 2014 håller man presidentval i Ukraina, ett val med ett historiskt lågt valdeltagande. I de självutropade republikerna är många vallokaler stängda. Petro Porosjenko – västvänlig, oligark och ägare av chokladföretaget Roshen – vinner valet. 27 juni 2014 skriver Ukraina på samarbetsavtalet med EU.

30 juni 2014 inför ukrainska militären en offensiv – och från den dagen är det regelrätt krig i Ukraina.

I västmedier beskrivs kriget som en rysk invasion, men Ryssland fortsätter hela tiden neka till att man har ryska reguljära trupper inne på ukrainskt territorium. Oroligheterna har fortsatt in i 2017.



LÄS MER: BAKGRUND: DET FARLIGA SPELET OM UKRAINA

Texten uppdateras
