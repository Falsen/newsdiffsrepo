Barn allvarligt skadat
– ramlade från fönster
Hannes Lundberg Andersson

Händelsen inträffade i Botkyrka kommun utanför Stockholm.

– Jag kan inte säga något annat. Det kom in som sjukdom/olycksfall. Att ett barn ramlat ner från ett fönster, ett antal våningar upp. Barnet är allvarligt skadat och fick åka ambulanshelikopter, säger Carina Skagerlind vid Stockholmspolisen.

Barnet är tre år gammalt. Inget brott misstänks i nuläget.

– Det utreds och våra tekniker kommer titta på det, men just nu har vi det som sjukdom/olycksfall, säger Carina Skagerlind.

– Vi kommer inte kunna säga mycket mer förrän på onsdagen, det är då våra tekniker kommer jobba på platsen mest, säger Carina Skagerlind vidare.

Händelsen inträffade vid 17-tiden på tisdagen. Polisen skriver via sin hemsida:

"Ett yngre barn har ramlat ut från ett fönster i ett flerbostadshus. Barnet är allvarligt skadat och får åka ambulanshelikopter till sjukhus. Platsen är avspärrad och polis arbetar för att reda ut vad som hänt."

– Det är ett högt hus, någonstans över fjärde våningen, så det är allvarligt, säger Carina Skagerlind vidare.

Senare visade det sig att barnet fallit från femte våningen.

Bilder från olycksplatsen visar hur ambulanshelikoptern landat mitt i bostadsområdet, för att sen lyfta med barnet mot sjukhuset.

Skadeläget är oklart på tisdagskvällen.
