Barn allvarligt skadat
– ramlade från fönster
Hannes Lundberg Andersson

Händelsen inträffade i Botkyrka kommun utanför Stockholm.

– Jag kan inte säga något annat. Det kom in som sjukdom/olycksfall. Att ett barn ramlat ner från ett fönster, ett antal våningar upp. Barnet är allvarligt skadat och fick åka ambulanshelikopter, säger Carina Skagerlind vid Stockholmspolisen.

Barnet är litet, under fem år gammalt, enligt larmet.

Inget brott misstänks i nuläget.

– Det utreds och våra tekniker kommer titta på det, men just nu har vi det som sjukdom/olycksfall, säger Carina Skagerlind.

Polisen skriver via sin hemsida:

"Ett yngre barn har ramlat ut från ett fönster i ett flerbostadshus. Barnet är allvarligt skadat och får åka ambulanshelikopter till sjukhus. Platsen är avspärrad och polis arbetar för att reda ut vad som hänt."

– Det är ett högt hus, någonstans över fjärde våningen, så det är allvarligt, säger Carina Skagerlind vidare.

Enligt larmet ska det vara mellan fjärde och åttonde våningen, men mer specifikt kan inte polisen säga.



Texten uppdateras.
