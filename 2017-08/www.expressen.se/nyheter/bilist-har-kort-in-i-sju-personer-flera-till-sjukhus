Bilist har kört in i sju personer – flera till sjukhus
Johanna Cardell

Kraschen skedde klockan 13.00, lokal tid. Personerna som blev påkörda tillhör samma familj och var ute på en promenad bär de blev påkörda. Föraren är en medelålders kvinna.

Föräldrarna och tre av barnen fördes till sjukhus med ambulanshelikopter. De andra kördes till sjukhus med ambulans. Samtliga är allvarligt skadade.

Kraschen inträffade framför hemmet till en läkare som behandlade de skadade i väntan på att ambulanspersonal skulle komma, skriver Daily Mail.

Det är fortfarande oklart varför föraren körde på fel sida av vägen.

Föraren är gripen.

Bilder från platsen visar barnskor på vägen, en krossad barnvagn och en bil med krossad vindruta som står på en gräsmatta, skriver WNEP.

De boende på gatan försökte hjälpa de påkörda personerna.

– Jag kom ut och såg flera barn ligga på marken. De grät och jag försökte hjälpa dem så gott jag kunde. Det var kaotiskt. Det var det galnaste jag någonsin sett i de här trakterna, säger vittnet Patrick Colo.

En kvinna räddade livet på ett spädbarn som inte andades.

– Hon lyckades öppna andningsvägarna på barnet igen, säger Patrick Cole enligt Wilkes-Barre Times Leader.

Kvinnan som körde bilen har gripits men är ännu inte anklagad för något brott. Polisen försöker utröna hur det kom sig att kvinnan körde på familjen eftersom familjen befann sig på andra sidan vägen.

– Det är en tragedi. Jag hoppas att alla kommer att klara sig, säger vittnet Eric Drako.



Texten uppdateras.
