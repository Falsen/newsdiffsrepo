Regeringen varnades om riskerna 2015
Saga Skovdahl

2014 fick en rad myndigheter som hanterar känslig information i uppdrag av regeringen att analysera sin informationssäkerhet. Transportstyrelsen redovisade sitt uppdrag i december 2015 – innan de känsliga registren hade flyttats utomlands, skriver DN.

Tidningen har tagit del av rapporten. Där framgår att Transportstyrelsen identifierat och varnat för en rad risker kopplade till bytet av leverantör för it-driften. Tidplanen för leverantörsbytet innebar "högre risker vad gäller främst möjligheten till otillbörlig åtkomst av känslig information" eftersom "delar av normalt förberedelsearbete inte hunnits med".

DN skriver vidare att det i rapporten framgår att riskanalyser inte genomförts fullt ut och att det därtill saknades planer för hur myndigheten skulle kontrollera överenskommelser i avtal med leverantörer.

I september 2015 hade Ann Linde (S), som då var statssekreterare på justitiedepartementet, informerats av Säkerhetspolisen om riskerna med Transportstyrelsens planer på att outsourca it-driften. Rapporten från myndigheten innebär att en större del av regeringskansliet fick tidiga varningar för säkerhetsriskerna.

Enligt källor till DN fick den politiska ledningen på närningsdepartementet information om rapporten – som dock inte togs upp på något regeringssammanträde eller delgavs andra departement, skriver tidningen.

Den tidigare infrastrukturministern, Anna Johansson, (S), har sagt att hon informerades om skandalen i januari 2017. Hon har sagt att hennes före detta statssekreterare fått information under våren 2016 – och att den stannat där.

Flera anställda på Transportstyrelsen försökte larma myndighetens ledning och styrelse om riskerna som leverantörsbytet innebar. Trots varningar valde dåvarande generaldirektören Maria Ågren att göra avsteg från tre olika lagar och genomföra leverantörsbytet. Som exempel ska de tekniker som hanterar registren vara säkerhetsprövade – vilket inte skedde. Styrelsen protesterade inte.

I januari 2017 informerar Maria Ågren infrastrukturminister Johansson om att hon utreds för att ha gjort sig skyldig till brott som kan skada rikets säkerhet. Ågren får sparken, men det riktiga skälet

Texten uppdateras.
