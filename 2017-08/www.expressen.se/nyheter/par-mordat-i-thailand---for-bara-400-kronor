Par mördat i Thailand - för bara 400 kronor
Erik Högström

Den brittiske pensionären Michael Raymond, 68, och hans thailändska fru Suchada Bonkamdi, 52, hittades brutalt mördade i en bungalow på Jack's beach resort i svenskkolonin Huay Yang i Thailand.

Enligt Daily Mail hade de blivit slagna i ansiktet och huvudet.

– De misshandlades med en stol och andra hårda saker, säger poliskaptenen Winai Raila-aied till tidningen.

De gripna männen beskrivs som en säkerhetsvakt, en kock och en fiskare.

– De har erkänt att de har rånat paret på 2 000 bath (drygt 400 kronor), en mobiltelefon och ett bankomatkort, säger Winai Raila-aied.

Huay Yang är ett populärt område för svenska turister i Thailand.
