En skadad efter krock på Liljeholmsbron i Stockholm
Magnus Hellberg

Larmet om trafikolyckan kom in till polis, ambulans och räddningstjänst klockan 14.10 på lördagseftermiddagen.

Enligt Hans Eriksson på Storstockholms räddningscentral har kraschen mellan bilarna skett på Liljeholmsbron ner mot Hornstull. En person i den ena bilen sägs vara skadad medan de fem personer som färdades i den andra bilen verkar vara oskadda.

– Nu är det totalstopp på platsen, jag tror att de ska klippa upp taket på den ena bilen, säger Hans Eriksson.

Det råder ännu oklarheter kring hur olyckan på bron har gått till.

Texten uppdateras.
