Lastbil körde in i bro –
förseningar i tunnelbanan
Filippa Rogvall

Stockholms lokaltrafik uppger på sin hemsida att en tidigare trafikhändelse orsakat förseningar på som mest 10 minuter, och delvis inställda avgångar på tunnelbanans gröna linje 19.

Tunnelbanetrafiken stängdes tillfälligt medan bron kontrollerades. Vägen under bron uppges vara avstängd i båda riktningar, och polisen leder om trafiken, skriver Aftonbladet.

– Vi stängde av trafiken för att kontrollera bron så att den inte skadats. 05.50 kunde tunnelbanan köra igen eftersom bron inte skadats, säger Bengt Stenberg, presskommunikatör på SL, till tidningen.

Storstockholms brandförsvar uppger att en lastbil kört in i viadukten, men att de inte längre är kvar på platsen.

Enligt Trafikverket kommer Sockenvägen öppnas för trafik igen runt klockan 06.30.
