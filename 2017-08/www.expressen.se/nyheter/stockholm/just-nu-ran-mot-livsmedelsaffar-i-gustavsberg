JUST NU: Rån mot Coop-butiken i Gustavsberg
Mats Bråstedt

Två gärningsmän hotade på onsdagskvällen personal med ett pistolliknade föremål och stal tobaksvaror från Coop-butiken i Gustavsbergs centrum.

Vittnen ser när männen lastade in godset i en bil och åkte i väg mot länsväg 222.

Ett vittne åkte efter rånarna och lotsade polispatrullerna rätt. Bilen kunde därför stoppas vid Skurubron och tre personer greps.

En polispatrull är i nu butiken för att få mera uppgifter från personalen.

– Vi pratar med personalen och ser även till att gå igenom övervakningsfilmer, säger Eva Nilsson vid Stockholmspolisen.

Var det någon dramatik vid gripandet?

– Nej, vi misstänkte att de åkte ut på 222:an, och då finns det inte så många alternativ. Så vi ställde upp på olika ställen, och dämpade ner trafiken så den var i princip stillastående. Och sedan kunde vi gripa de här tre personerna.
