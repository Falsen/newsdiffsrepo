Måndag 21 augusti 2017
Stor polisinsats efter misstänkt knivskärning
Saga Skovdahl

Det var klockan 19.19 som larmet om ett stort bråk i Västertorp inkom. Polisen fick uppgifter om att någon blivit knivskuren.

Väl på plats i Västertorp visade det sig att en man tillfogats en skada i ena handen.

– Om det var med en kniv eller inte, det vet inte jag, säger Sylvia Oldin vid polisen i Stockholm.

De misstänkta gärningsmännen hade flytt från platsen.

– Vi har sökt med hund och haft en stor insats där, fortsätter Sylvia Oldin.

Polisens sökinsats inte varit särskilt framgångsrik. Man har hållit ett antal förhör och har upprättat en anmälan om misshandel.

– Men vi har inga spår efter gärningsmännen, säger Sylvia Oldin.
