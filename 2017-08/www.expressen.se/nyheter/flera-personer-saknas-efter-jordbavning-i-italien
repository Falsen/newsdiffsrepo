Tisdag 22 augusti 2017
Baby grävdes fram oskadd efter jordbävning
Mikaela Lindahl

Jordbävningen på turistön Ischia i Italien inträffade strax före klockan nio på måndagskvällen

Flera byggnader på badorten Casamicciola, den del av ön som drabbades hårdast, rasade ihop. En kyrka var en av de många byggnader som kollapsade.

Två personer, däribland en äldre kvinna, ska ha omkommit men polisen befara att den siffran kan stiga eftersom flera personer fortfarande saknas. Minst 20 personer har redan hittats skadade.

För sju månader gamle Pasquale fick dock det hela ett lyckligt slut. Han grävdes fram helt oskadd ur rasmassorna av räddningspersonalen på plats.

Personerna på plats ska ha hurrat och klappat i händerna när den lille pojken överlämnades till en läkare på plats som i sin tur kunde återförena pojken med sin mamma på ett sjukhus i närheten, skriver Daily Mail.

Roberto Allocca, en läkare vid det lokala sjukhuset, berättade för TV-kanalen Sky TG24, majoriteten av de skadade fick vård utomhus, då skalvet gjort att man evakuerat större delen av sjukhuset.

De initiala uppgifterna var att skalvet mätte 3,6 på Richterskalan. Därefter har dock flera olika siffror förekommit. Italienska Nationella institutet för geofysik och vulkanologi (INGV) bedömer magnituden till 4,0, men både USA:s geologiska myndighet USGS och europeiska EMSC uppskattar den till 4,3.
