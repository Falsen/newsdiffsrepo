Lördag 19 augusti 2017
Kvinnor förde bort äldre man
Anna Mattsson

Det var på fredagskvällen som anhöriga till den äldre mannen kontaktade polisen och vara oroliga över att något hänt honom. Mannens anhöriga hade hört från hans grannar att två kvinnor kommit och hämtat honom i hans bostad utanför Arboga.

Polisen påträffade senare ett fordon med mannen och de båda kvinnorna och det uppstod genast misstanke om att mannen inte följt med dem frivilligt utan förts bort mot sin vilja.

Den äldre mannen har en begynnande demens och polisen misstänkte att kvinnornas motiv med bortförandet var att lura av mannen pengar.

Båda två greps och misstänks nu för olaga frihetsberövande och försök till bedrägeri.
