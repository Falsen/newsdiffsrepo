Pojke utsatt för rånförsök – hotades med kniv
Heidi Hendersson

Rånförsöket skedde på Södermalm och polisen fick larmet vid sju-tiden. De beordrades då hem till pojken som cirka tio minuter tidigare utsatts för brottet.

Det var på en gångstig invid Eriksdals fotbollsplan som två yngre män hade tilltalat pojken på engelska och frågat efter vägen till T-Centralen samtidigt som de började dansa och försöka ta hans mobiltelefonen.

– De tilltalade honom på dålig engelska och fiskade upp hans mobil ur fickan, säger Sven-Erik Olsson på Stockholmspolisen.

Pojken lyckades ta tillbaka mobilen och hotades då med en kniv innan han sprang från platsen.

– Han kom hem och berättade för sina föräldrar och vi åkte dit och pratade med honom.

Pojken ska vara i tolv, tretton årsåldern.

Brottet rubriceras som rån.

– Hade de bara tagit telefonen och stuckit hade det setts som grov stöld.
