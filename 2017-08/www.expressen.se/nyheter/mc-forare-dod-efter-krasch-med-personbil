Mc-förare död efter
krasch med personbil
Hannes Lundberg Andersson

Två personer skadades i frontalkrocken mellan motorcyklisten och bilisten, uppger räddningstjänsten för SVT Nyheter Västernorrland. Mc-föraren fördes snabbt med ambulans till sjukhus i Sundsvall.

"Mc-föraren har förts med ambulans till sjukhus. Oklart vilka skador han har", meddelade polisen under räddningsarbetet.

Motorcykelföraren, en man i 50-årsåldern, dog av sina skador, uppger polisen.

Hur olyckan, som inträffade på väg 545 utanför Njurunda vid lunchtid på tisdagen, gick till är oklart.

– Vi har inga närmare uppgifter om hur olyckan gick till. Det är en personbil och en motorcykel, och motorcyklistgen är avliden, säger Peder Jonsson vid polisen.

Enligt lokaltidningen ST förlorade mc-föraren kontrollen över sitt fordon, varpå han frontalkrockade med en mötande personbil och gled in under ett vägräcke.

"Polispatrullen är klar på plats med sin dokumentation. Åker vidare till sjukhuset för kontroll av mc-föraren", uppgav polisen vid 13.40.

Lite mer än en timme senare – klockan 14.52 – meddelade de:

"Föraren av motorcykeln avliden."

Mannens anhöriga har underättats.
