Bil med fem personer har voltat – körfält avstängt
Magnus Hellberg

Olyckan, där bilen ska ha voltat, inträffade efter klockan åtta på lördagsmorgonen. Larmet kom in till polis, ambulans och räddningstjänst klockan 08.18. Enligt uppgifter till Expressen har skadade personer fått vård på platsen. Olycksplatsen ska vara vid den hårt trafikerade E4:an, cirka 200 meter efter bron vid Enstaberga i höjd med Bergshammar (strax före Nyköpingsbro) i riktning mot Nyköping.

I bilen ska fem personer ha färdats, varav två är barn.

Uppgifter från platsen gör gällande att bilen kommit körande på en vägövergång för väghållningsfordon. Av okänd anledning har bilen voltat.

Flera ambulanser har varit på platsen efter olyckan. Även privatpersoner har stannat för att hjälpa till. Ett körfält i norrgående riktning har varit avstängt under den initiala räddningsinsatsen.

– Bilen voltade och föraren har slagit i huvudet och blödde – men det verkar inte vara allvarliga skador, säger Lennart Ahlin vid polisen i Södermanland. De övriga är oskadda utgår jag ifrån eftersom jag inte fått någon rapport om övriga skador.

Föraren och de övriga familjen har körts med ambulans till lasarettet i Nyköping. Klockan 09.48 lämnade de olika räddningsfordonen platsen. Även olycksbilen har bärgats.
