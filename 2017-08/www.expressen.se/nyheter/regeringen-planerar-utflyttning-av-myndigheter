Regeringen planerar utflyttning av myndigheter
Anna Mattsson

Tre myndigheter har redan flyttat ut i landet. E-hälsomyndigheten har flyttats till Kalmar, Fastighetsmäklarinspektionen till Karlstad och myndigheten för familjerätt och föräldraskapsstöd till Skellefteå.

Nu uppges regeringen planera en stor utflyttning av ytterligare flera myndigheter från Stockholm till andra delar av landet, erfar SVT.

Regerings ambition är på så sätt öka den statliga närvaron ute i landet samt ska fler jobb. Enligt SVT, som rapporterar att planen kommer att presenteras under onsdagen, så rör det sig om 350-400 arbetstillfällen som nu kommer att flyttas från huvudstaden ut i landet.

"Det avgörande skälet till varför regeringen engagerar sig i frågor om myndigheternas lokalisering, omlokalisering av myndighetsfunktioner och av hela myndigheter är att staten ska ta sitt ansvar för ett Sverige som håller ihop. Människor, orter och hela bygder ska inte känna sig övergivna", skriver de i debattartikeln", skrev statsminister Stefan Löfven (S) och civilminister Ardalan Shekarabi (S) på DN Debatt i mars förra året.

Redan i januari i år lade den parlamentariska landsbygdskommittén fram ett förslag om att, under en fem till sju år lång period, flytta 10 000 statliga jobb från Stockholm till mindre orter och glesbygden.

Förslaget omfattar allt från hela myndigheter till delar av myndigheter och vissa myndighetsfunktioner, rapporterar SVT.
