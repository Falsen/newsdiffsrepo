Regeringen planerar utflyttning av myndigheter
Anna Mattsson

Tre myndigheter har redan flyttat ut i landet. E-hälsomyndigheten har flyttats till Kalmar, Fastighetsmäklarinspektionen till Karlstad och myndigheten för familjerätt och föräldraskapsstöd till Skellefteå.

Nu uppges regeringen planera en stor utflyttning av ytterligare flera myndigheter från Stockholm till andra delar av landet, erfar SVT.

- Det gör Sverige till ett ännu bättre land, säger sstatsminister Stefan Löfven på en pressträff i Katrineholm.

– I dag presenterar vi den största omlokaliseringen av statliga myndigheter från Stockholm till andra delar av landet på över ett decennium, säger Löfven.

På torsdagens regeringssammanträde väntas regeringen fatta beslut om följande omlokaliseringar:

Delar av Strålsäkerhetsmyndigheten till Katrineholm. Klart under 2018.

Polarforskningssekretariet ska omlokaliseras till Luleå, ska vara klart i juni 2019.

Myndigheten för kulturanalys ska flyttas till Göteborg. Klart oktober 2018.

Myndigheten för ungdoms- och civilsamhällsfrågor och och ska flyttas till Växjö. Klart februari 2019.

Delar av svenska ESF-rådet ska omlokaliseras till Gävle. Klart december 2018.

Delar av universitets- och högskolerådet ska flyttas till Visby. Klart september 2018.

Delar av Tillväxtverket ska till Östersund. Klart december 2018.

Enligt Shekarabi handlar det om totalt cirka 500 arbetstillfällen.

- Men det kommer inte sluta här, det kommer att fortsätta under hela mandatperioden, säger Ardalan Shekarabi.

"Det avgörande skälet till varför regeringen engagerar sig i frågor om myndigheternas lokalisering, omlokalisering av myndighetsfunktioner och av hela myndigheter är att staten ska ta sitt ansvar för ett Sverige som håller ihop. Människor, orter och hela bygder ska inte känna sig övergivna", skriver de i debattartikeln", skrev statsminister Stefan Löfven (S) och civilminister Ardalan Shekarabi (S) på DN Debatt i mars förra året.

Redan i januari i år lade den parlamentariska landsbygdskommittén fram ett förslag om att, under en fem till sju år lång period, flytta 10 000 statliga jobb från Stockholm till mindre orter och glesbygden.

Förslaget omfattar allt från hela myndigheter till delar av myndigheter och vissa myndighetsfunktioner, rapporterar SVT.
