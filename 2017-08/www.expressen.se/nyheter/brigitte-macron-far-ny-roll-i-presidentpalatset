Tisdag 22 augusti 2017
Brigitte Macron får ny
roll i presidentpalatset
Filippa Rogvall

Hon har hyllats för sin stil, fått kritiserade kommentarer om sitt utseende av USA:s president Donald Trump, men också uppmärksammats för sitt arbete med jämställdhetsfrågor och utsatta barn.

Nyligen medverkade Brigitte Macron även i en stor intervju i franska Elle om åldersskillnaden mellan henne och sin make.

Den franske presidenten Emmanuel Macron konsulterar sin fru i alla viktiga beslut, enligt boken Les Macrons. Han har länge arbetat för en förändrig i den franska grundlagen för att ge sin hustru mer makt och en egen budget.

Brigitte Macron har i sin tur sagt att hon vill arbeta för ökad jämställdhet i skolan och för autistiska barns ställning i samhället.

Nu publicerar Elyséepalatset ett pressmeddelande om den nya roll som Brigitte Macron får i huset.

Det handlar i första hand om en rådgivarroll, där hon ska följa sin make på internationella möten för att representera Frankrike. Hon ska även hjälpa presidenten i att svara på de hundratals förfrågningar som dagligen kommer in till Elyséepalatset.

Utöver det ska hon leda arbetet i de officiella mottagningar som hålls i presidentpalatset i Paris, och fortsätta arbetet och samarbetet med olika ideella organisationer och i civilsamhället, inom frågor som skola, hälsa, kultur och jämställdhet.

Rollen är inte helt olik den rådgivarroll som Ivanka Trump har till sin far Donald Trump.

En tidigare undersökning från opinionsinstitutet YouGov har visat att 68 procent av fransmännen är emot att Brigitte Macron får en officiell roll, skriver Huffington Post.

I ett förtydligande till nyhetsbyrån AFP berättar en talesperson från Elyséepalatset att det inte blir en ny permanent roll för framtida presidenters partners, utan att det är en särskild roll utformad för Brigitte Macron, endast giltig under presidentens mandatperiod.

Trots Emmanuel Macron tidigare försök att ge sin hustru en egen budget är presidentfruns nya roll oavlönad, skriver AFP.

Hon får därmed fortsätta att förlita sig på min makes budget. Däremot får Brigitte Macron två egna rådgivare, uppger Elyséepalatset i pressmeddelandet.
