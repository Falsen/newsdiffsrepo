Larmet: Facebook och Instagram nere
Magnus Hellberg

Användare på många olika ställen i världen larmar om problemen på sociala medier.

På sajten downdetector.com rapporterar tusentals användare att de inte kan komma in på Facebook och Instagram.

För Facebook rapporteras problem med att logga in, problem med bilder, eller att allting helt enkelt ligger nere.

För Instagram rapporteras problem med att uppdatera flödet, inloggningar samt problem med deras sajt.

På Twitter, bland annat under hashtaggen #facebookdown, är det många som skriver om problemen. Enligt felmeddelanden som sprids på Twitter jobbar Facebook på att lösa problemen.



LÄS MER: Hashtaggen fyller 10 år



Flera rapporterar om att de får upp felmeddelande om att det kan ta timmar innan felen är åtgärdade.

Tidigare i somras passerade Facebook två miljarder användare som är aktiva åtminstone varje månad. Det är cirka en fjärdedel av världens befolkning. Motsvarande siffra för Instagram var vid samma tidpunkt 700 miljoner.

Facebook startade 2004 av Mark Zuckerberg och i början av förra året fanns 4,9 miljoner konton i Sverige, enligt Nationalencyklopedin.



LÄS MER: Mats sökte kärlek på Facebook – var förlovad inom en månad

LÄS MER: Zuckerberg pappaledig – hon kan ta över ledningen



Texten uppdateras
