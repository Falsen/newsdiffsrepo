200 valar strandade utanför Nya Zeeland
Amanda Lindholm

198 valar hittades strandade på Farewell Spit på Nya Zeeland på fredagen, rapporterar Sydney Associated Press. Omkring 80 hjälparbetare och volontärer försöker nu rädda valarna, men det är ett omfattande arbete som beräknas ta lång tid.

– Vi förbereder oss på några hårda kommande dagar, säger Andrew Lamason.

24 av valarna rapporteras redan vara döda.

Kortfenad grindval, eller indiska oceanens pilotval, tillhör familjen grindvalar och kan bli upp till sex meter lång. Farewell Spit, som ligger på den nordvästra kusten på Nya Zeelands sydö, är känt för att vara en farlig plats för valar. Detta för att det grunda vattnet verkar förvirra valarna och försämra deras navigeringsförmåga.
