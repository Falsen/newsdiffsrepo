Raoul Wallenbergs familj
söker sanningen i Ryssland
Mimmi Nilsson

Det var i slutet av andra världskriget som den svenska diplomaten Raoul Wallenberg försvann efter att blivit tillfångatagen av ryska styrkor i Budapest, Ungern.

Wallenberg hade under kriget hjälpt tusentals judar att fly med hjälp av sin diplomatiska status.

Efter gripandet fördes han direkt till den ryska säkerhetstjänstens högkvarter i Moskva, Lubjanka - därefter försvann han spårlöst.

Hans öde har berört många och fortfarande, över 70 år senare, vet hans familj inte vad som hände Raoul Wallenberg.

Myndigheterna har inte velat släppa några dokument om fallet och gallrat bort viktiga dokument.

– Det finns fortfarande mycket som är dolt i Raoul Wallenbergs öde. Hans släktingar vill få veta hela sanningen, säger advokaten Darya Sukhikh till AFP som har lagt fram familjens fall för en domstol.

Men under de inledande förhandlingarna i rysk domstol, som fölls under tisdagen, sa säkerhetstjänsten att man bestämt vilken position man skulle inta, och därför sköts förhandlingarna upp till nästa månad.

Ett av kraven som familjen har är att få ut listor över de fångar som den ryska säkerhetstjänsten FSB:s föregångare  KGB höll i Lubjanka.

Drygt tio år efter att Wallenberg försvann, 1957, publicerade Sovjetunionen dokument som visade att att Raoul Wallenberg varit fängslad i Lubjanka, men att han dött av hjärtproblem den 17 juli 1947.

Men historien var lös och ändrades långt senare. År 2000 kom nya uppgifter som sade att Raoul Wallenberg i stället hade skjutits till döds av säkerhetstjänsten år 1947 av politiska skäl.

Förra året dödsförklarades Raoul Wallenberg trots att hans kropp aldrig har återfunnits.
