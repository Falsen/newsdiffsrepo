Storbrand härjar på populär semesterö
Heidi Hendersson

Den grekiska ön Zakynthos, liksom stora delar av övriga Grekland, har fått genomlida ett flertal skogsbränder den senaste tiden. Men de senaste dagarna har det verkar lugnt på turistön. Det trodde också Dennis Olander som för två dagar sedan styrde kosan till ön. Just nu befinner de sig på en strand där de ser en brand tillta i styrka upp i bergen.

– Det är två, tre mil kanske. Det är en jättestor brand, nu flyger planen precis ovanför. Det är åtta plan och två helikoptrar som bekämpar.

Han säger att branden växt sig större den senaste timmen, men att man inte hört någon desto mer information om läget.

– Det har gått så snabbt. Just nu är alla nyfikna på vad som händer och alla står och tittar, det är ingen som badar. Jag hoppas de får kontroll på det, det är bara en stor dimma nu som kommer mot stranden.

Justitieministern säger enligt The Greek Reporter att han tror bränderna som härjat i området de senaste veckorna är anlagda.

– Det här planerat, ska han ha sagt under ett besök på ön.

Uttalandet understödes av de nationella myndigheterna och brandkåren ska enligt nyhetssajten Ekathemirini, sagt att det finns "väl-grundade misstankar om fulspel" när det kommer till bränder i augusti.

I mitten av augusti bad Grekland EU om hjälp med att stoppa eldspridningen. Förutom på Zakynthos har det brunnit på Peloponnesos och på ön Kefalonia. När det var som värst på Zakynthos utfärdades undantagstillstånd.

LÄS MER: Stora skogsbränder härjar i Grekland – ber EU om hjälp
