Slaget om IS huvudstad – Expressen förklarar
Mats Larsson

Den satte i gång på allvar den 6 juni i år. Då hade SDF - den kurdisk ledda styrka som leder anfallet - under våren tagit kontrollen över landsbygden kring staden och omringat Raqqa.

Syrian Democratic Forces består av cirka 50 000 man, den stora merparten kommer från den beväpnade syrisk-kurdiska gruppen YPG som kontrollerar stora delar av nordöstra Syrien. Även en del arabiska grupper och jazidiska kvinnor deltar i kampen.

Ja, dels i form av flygunderstöd, dels i form av viss hjälp på marken. Det finns exempelvis amerikanskt artilleri där.

SDF-styrkorna börjar närma sig de centrala delarna av Raqqa. De påstås ha kontrollen över cirka halva delen av staden. Men det är en långsam kamp, men hårda strider i stadsbebyggelse.



LÄS MER: Dold kamera avslöjar: Livet inne i IS huvudstad Raqqa



Svårt att säga. Offensiven mot Mosul inleddes i oktober i fjol och IS behöll kontrollen över delar av staden fram till juli. Men Mosul är å andra sidan en betydligt större stad än Raqqa, cirka två miljoner invånare mot Raqqas 200 000.

Det vet vi inte riktigt. Uppskattningar talar om allt från 10 000 till 25 000 invånare. IS förhindrar de civila att fly staden och använder sig ofta av mänskliga sköldar i striderna mot SDF.





Tveklöst. Staden är ju också belägrad och det gör att det råder stor brist på mat och förnödenheter. Många civila har också dödats vid flygattacker.

De har uppskattningsvis 2 000 medlemmar. De använder sig av samma metoder som i Mosul och går ofta till angrepp med självmordsbombare. De har även fruktade prickskyttar som ofta håller till på taken till byggnader där det bor civila.

De flesta av de ledare som fortfarande är i livet tros ha omgrupperat, bland annat till staden Deir es-Zour i Syrien som delvis kontrolleras av IS. För de cirka 2 000 IS-krigare som slåss i Raqqa så finns ingen utväg. Därför väntas också slutstriden bli så bitter.

Ja. Förödelsen i västra Mosul och gamla staden där blev enorm. En amerikansk general som besökte den liknade det vid ruinerna i Dresden under andra världskriget. Slaget om Mosul varade länge än slaget om Stalingrad. I Mosul tvingades 900 000 av stadens två miljoner invånare att fly. 700 000 är hemlösa i dag.





I Mosul ställdes IS mot betydligt större och bättre beväpnade styrkor. Över 100 000 soldater deltog på den irakiska sidan, däribland en 10 000 man stark elitstyrka som fått USA-ledd utbildning i stadskrigföring. De hade också bättre och modernare beväpning och utrustning än vad den kurdisk-ledda styrkan i Raqqa har.

Vi vet inte. Det finns uppgifter att han dödades vid en rysk flygattack tidigare i år och Syrian Observatory som ofta har tillförlitliga nyheter från Syrien säger att han är död. Men IS har inte bekräftat det. Och han har dödförklarats förr. Kanske det blir som talibanerna, de bekräftade ledaren Mulla Omars död först två år efter att han verkligen avlidit.



LÄS MER: Svensk står mot svensk i striden om IS-fästet



De befinner sig i närheten och kontrollerar områden sydväst om Raqqa. Men de deltar inte i offensiven mot staden. Enligt Independents Robert Fisk så samarbetar SDF med de ryska och syriska styrkorna och utbyter information så att de inte av misstag ska beskjuta varandra. Fisk bevittnade själv ett möte mellan parterna. De syriska styrkorna - som tog kontrollen över staden Aleppo i januari - tros ha Deir es-Zour som nästa mål.

Det kan bli ett dilemma. Raqqa hade främst en sunni-arabisk befolkning före kriget och det finns en misstro mot kurderna där. Men det är kurdiska YPG som är den militärt klart viktigaste aktören i offensiven. SDF tillkännagav före offensiven att ett civilt råd tillsatts som ska ta över styret när Raqqa befriats. En majoritet av rådsmedlemmarna är araber.

Nej, dessvärre inte. Mosuls och Raqqas fall - det är bara en tidsfråga - är givetvis enorma bakslag för en terrorgrupp som från sommaren 2014 kontrollerade stora delar av gränsområdet mellan Irak och Syrien. Men IS och dess tidigare inkarnationer spred terror och instabilitet även innan de kontrollerade städer. De lär återgå till det. Och terrorhotet i väst kan på kort sikt också förvärras när överlevande IS-medlemmar återvänder hem.
