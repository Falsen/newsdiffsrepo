Carl Bildt väljarnas favorit till ny M-ledare
Hanna Jakobson

Senast 11 september ska Moderaternas olika förbund nominera en eller flera partiledarkandidater och den 1 oktober ska partiet välja en ny partiordförande.

En undersökning från DN/Ipsos som publicerades på onsdagen visade att 45 procent bland moderata sympatisörer vill att Carl Bildt tar över efter Anna Kinberg Batra.

Bland alla väljare får han 26 procent, i den nya mätningen - mot den öppna kandidaten, tidigare försvarsministern Mikael Odenberg som ligger på 7 procent.

Varken Elisabeth Svantesson, som i mätningen får 3 procent av M-sympatisörerna eller Ulf Kristersson som når 5 procent, har varit tydliga med hur de ställer sig till att bli partiledare.

Samma sak gäller den tidigare utrikesministern och statsministern Carl Bildt som under onsdagskvällen väntas kommentera sin framtid i partiet i säsongspremiären av "Bara politik" i Expressen TV.
