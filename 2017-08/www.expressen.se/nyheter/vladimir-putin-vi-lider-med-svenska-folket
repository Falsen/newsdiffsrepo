EU-toppen: "Detta är en attack mot oss alla"
Magnus Falkehed

"Alla lampor släcks inatt för att hedra offren efter attacken i Stockholm", skrev man på Eiffeltornets officiella Twitter-konto på fredagen.

I Frankrike har även regeringen uttryckt sin solidaritet med statsrådet ansvarig för offer. President François Hollande säger att ”kampen mot terrorismen måste vara en prioritering i europeiska solidariteten.

Attacken i centrala Stockholm på fredagseftermiddagen, då en lastbil kördes in i en folkmassa på Drottninggatan, har berört fler av världens politiker som visat sitt stöd.

”Mitt hjärta är i Stockholm”, sade EU-rådets ordförande Donald Tusk. En attack mot ett europeiskt land är ”en attack mot oss alla”, kontrade Jean-Claude Juncker, ordförande för EU-kommissionen som också uttrycker sin solidaritet med Sverige.









I samband med ett utrikesministermöte i Tyskland mellan Frankrikes utrikesminister och hans tyska kollega Sigmar Gabriel utryckte de båda deras beundran för Sveriges arbete för fred och för mänskliga rättigheter. ”Detta gör chocken från bilderna från Stockholm så mycket större”, sade de båda. Gabriel Twittrade dessutom på svenska:









Tysklands inrikesminister Thomas de Maizière uttrycker sin solidaritet med offrens anhöriga.

Angela Merkels talesperson meddelade att ”vi är alla enade mot terrorismen”.

Det terrordrabbade Belgiens premiärminister uttrycker sin tilltro till svenskarna: ”En tragisk dag, men vi tror på det svenska folkets motståndskraft”, skriver Belgiens premiärminister Charles Michel på Twitter.



LÄS MER: Bilderna från Drottninggatan



Vladimir Putin skickade ut ett telegram som ryska nyhetsbyrån Interfax publicerade på fredagen:

”Ers majestät, var vänlig att ta emot våra djupaste kondoleanser för de tragiska konsekvenserna av terrorattacken i Stockholm. Folket i vårt land känner av egen erfarenhet till den internationella terrorismens förfärligheter. I den här svåra timman lider ryssarna tillsammans med det svenska folket", hälsar Putin i ett telegram enligt ryska nyhetsbyrån Interfax.

Från Konstantin Kosatjov, ordförande i det ryska överhusets utrikesutskott, kommer samtidigt tämligen syrliga kommentarer.

– Vi sörjer tillsammans med Sverige. Vi är redo för samarbete. Men Sverige är inte det. Det ligger på riksdagsledarnas och partiernas samveten, eftersom de konstant avvisat alla förslag om kontakt, säger Kosatjov till Interfax.

Finlands president Sauli Niinisto att ”alla terrorattacker måste fördömas, men det rör oss ännu djupare när det händer i vårt nordiska grannskap”.

– Det är ett fegt terrordåd och fruktansvärt ledsamt och tragiskt. Men vi kan inte låta rädslan ta överhanden. Ett demokratiskt och öppet samhälle är starkt och böjer sig inte för terrorism och hot om terror, sade utrikesminister Timo Soini, enligt Hufvudstadsbladet.

Vårt grannlands statsminister Juha Sipilä twittrade på svenska:











Världens reaktioner är i övrigt mer stöttande än kritiserande.

New York Times drar parallell med attentaten i Nice, Berlin, London och försöket i Antwerpen. Tidningen poängterar att terrorgruppen al-Qaida redan 2014 uppmanade sina sympatisörer att använda sig av lastbilar för att sprida skräck.

Le Monde citerar Expressen och beskriver hur området kring Riksdagen har spärrats av.

















LÄS MER: Polisens bild på misstänkte mannen som söks efter terrorattacken

Berliner Morgenpost toppade också med nyheten på sin hemsida och jämför med attentatet mot julmarknaden i Berlin. Brittiska The Guardian poängterar att attentatet kommer två månader efter polemiken kring USA:s president Donald Trumps omstridda uttalande om att även Sverige skulle vara drabbat av terrorism.
