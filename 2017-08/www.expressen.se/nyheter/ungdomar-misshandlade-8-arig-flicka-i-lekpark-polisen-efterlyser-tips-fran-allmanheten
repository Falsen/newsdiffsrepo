Ungdomar misshandlade 8-årig flicka – polisen efterlyser tips
Arne Lapidus

Klockan 19.09 på fredagen fick polisen larm om att en åttaårig misshandlats av ungdomar i Sollefteå. Flickan skadades, enligt polisen.

– Föräldrarna larmade. Flickan har fått skador av det som hänt, men inget som kräver sjukhusvård just nu, säger Kurt Marklund, RLC-befäl i polisregion Nord.

Flickan blev misshandlad av fyra eller fem "moppekillar" som hon själv uttrycker det, enligt polisen. Misshandeln ägde rum i lekparken vid Rödsta skola i Sollefteå.

– Vi ber allmänheten om hjälp med iakttagelser från området. Om någon har sett ungdomar som har varit där, säger Kurt Marklund.

Polisen vädjar till allmänheten att ringa 114 14 för att lämna tips.
