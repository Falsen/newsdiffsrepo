Bil körde ner i dike – man allvarligt skadad
Mikaela Lindahl

Klockan 01:42 natten mot söndagen fick polis och räddningstjänst in larm om en trafikolycka i Oppala, norr om Gävle.

En bil med två personer, två män födda på 90-talet, hade kört in i en mjölkpall och en elstolpe innan den kört ner i ett dike.

– Föraren var ganska illa däran och fick klippas ur bilen. Efter det fördes han till sjukhus med ambulans, säger Tor Stens, RLC-befäl i Gävleborg.

Passageraren ska inte ha ådragit sig några allvarligare skador och Tor Stens kan just nu inte säga om det finns någon misstanke om brott.

Polisen har upprättat en anmälan om händelsen.

Texten uppdateras.
