Nya uppgifter om Trumps
kopplingar till Ryssland
Mats Bråstedt

Kontroverser om Donald Trumps kopplingar till den ryska regeringen tog stor plats under presidentvalskampanjen förra året.

Under kampanjen pekade förloraren Hillary Clinton bestämt ut Trump som Putins val, och anklagade ryska statsstyrda hackare för att försöka påverka valet i Trumps favör.

Tvivelaktiga kontakter – som ska ha fortsatt även efter att Trump tog plats i Vita huset.

Nyligen avslöjades att president Trumps son Donald Trump Jr under valkampanjen träffade en advokat med koppling till Rysslands regering, som erbjöd honom information för att smutskasta Hillary Clinton.

Även Trumps svärson Jared Kushner och kampanjchef Paul Manafort deltog.

Kushner ska ha haft kontakt med företrädare för Ryssland vid minst två tillfällen under kampanjen.



LÄS MER: Rysk ex-ambassadör om spionanklagelser

Nu avslöjar CNN att Rick Dearborn, som är Trumps biträdande stabschef, förra året skickade ett kort mejl till flera i hans presidentkampanj med information om en person som försökte sammanlänka Trump-tjänstemän med Putin.

Personen identifierades endast i e-postmeddelandet som "WV", vilken en källa påstår ska vara en referens till West Virginia.

Det är oklart vem individen är, och vad han eller hon hade att komma med.

En källa påstår att personen tros ha haft politiska förbindelser i West Virginia.

Och Dearborn var inte den enda personen inom Trump-kampanjen som mailade om potentiella ryska möten.

Kampanjrådgivaren George Papadopoulos skickade ett mejl till kampanjhöjdare i mars 2016 om att ordna möten med ryssarna, påstår en av CNN:s källor.

Som också menar att ämnesraden i mejlet var "Möte med ryska ledare – inklusive Putin.
