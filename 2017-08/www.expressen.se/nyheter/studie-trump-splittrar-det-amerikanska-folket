Studie: Trump splittrar
det amerikanska folket
Heidi Hendersson

I eftersvallet av hetlevrade president-tal, omtalade uttalanden och hejdlösa Twitter-kommenterar konstateras att presidenten polariserar folket. Det rapporterar The Guardian.

– Framröstad för sin styrka som en avtalsskapare, men nu överväldigande ansedd som en delare, president Donald Trump har ett negativt omdöme gällande arbetsplatser och låga poäng när det kommer till att hantera ras-frågor, säger Tim Malloy från universitetet Quinnipiac som nyligen utfört en studie om attityder gentemot presidenten.

Av 1 514 väljare som tillfrågades om vad de tyckte om presidentens förmåga att föra samman det amerikanska folket var det bara 31 procent som tyckte han lyckats i den aspekten. 62 procent ansåg att han agerar för att dela medborgarna.

När respondenterna tillfrågades att dela med sig av det första ordet de kom på när tänkte på presidenten sade 65 "stark" medan 59 uppgav "idiot". 58 sade "inkompetent", 50 konstaterade "lögnare" och 49 sade "president".

President fick enligt undersökningen ett 35 procentigt godkännande gällande arbetsplatser och mellan 60 och 32 procent ställde sig negativt till presidentens agerande efter Charlottesville-händelsen.

Två tredjedelar av väljarna tycker att "nivån av hat och fördomar i USA har ökat" sedan Trump tillträdde posten.

De amerikanska väljarna ställer sig mellan 55 och 40 procent kritiskt till hur nyhetsmedierna rapporterar kring presidenten och ogillar till 62-35 procent hur presidenten pratar om medierna. Väljarna anser att medierna är mer tillförlitliga, till 54-43 procent, än presidenten när det kommer till att tala sanning.

Fler än två av tre vill att Trump ska sluta twittra. Men det verkar inte som att de kommer få sin vilja igenom. På knappt ett halvt dygn twittrade Trump inte mindre än nio gånger och varvade kommentarer om senatorn Mitch McConnell med den tidigare chefen för underrättelsetjänsten, James Clapper, samt klagat på "fake news" och re-tweetade en bild föreställande honom själv "förmörkandes" Obama.
