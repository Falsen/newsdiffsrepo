Tisdag 22 augusti 2017
Hela Gotland strömlöst –
"Åskan stökar till det"
Anton Nilsson

– Vi bedömer att det är åska, vi är inte helt säkra än, säger Björn Axelsson om orsaken till felet.

– Åskan har gått över ön här underförmiddagen, vid lunchtid. Vi tror att det är det som har stökat till det för oss.

Björn Axelsson, elnätschef vid Gotlands energi, säger att norra delen av ön har fått strömmen tillbaka strax innan 13.

Men södra delen, där han befinner sig då Expressen når honom, är fortfarande strömlös.

– När detta inträffar har vi planer för hur vi ska göra. Normalt tar det mellan 45-60 minuter att åtgärda.

Strömmen försvann strax efter 12 på tisdagen.

Förhoppningen är att strömmen ska vara tillbaka vid 16, uppger Gotlands energis jourtelefonsvarare.

"För närvarande är det avbrott på hela Gotland" meddelar Gotlands energi genom ett förinspelat meddelande via jourtelefonen.

Texten uppdateras.
