Man angrep två soldater
med machete – sköts ihjäl
Johanna Cardell

Enligt RTBF ska förövaren vara en 30-årig somalisk man som skrek ”Allahu akbar” när han attackerade med macheten. Ett vittne säger att han hörde skottlossning.

Soldaterna ska ha fått lindriga skador enligt Mirror, den ene i ansiktet och den andre i en hand. Soldaterna ska ha varit i patrulleringstjänst när attacken skedde, enligt The Independent.



LÄS OCKSÅ: Svärdman har attackerat polis utanför Buckingham Palace



”Våra tankar är med våra soldater. Våra säkerhetsstyrkor har högsta beredskap. Vi följer situationen noga”, skrev Belgiens premiärminister Charles Michel på Twitter.

Attacken skedde på Emile Jacqmain Avenyn i centrum av den belgiska huvudstaden. Bilder från platsen visar hur området har spärrats av. Räddningspersonal arbetar innanför avspärrningarna.

”En man med machete attackerade patrullerande soldater i Bryssels centrum, men har nu skjutits ihjäl”, skriver ett vittne på sociala medier enligt New York Daily News.

Polisen har inte sagt någonting om att det skulle röra sig om ett terrordåd. Enligt belgisk åklagare uppges mannen inte ha några terrorkopplingar.

Enligt Belgiens kriscenter för anti-terrorism har soldater ”neutraliserat mannen och situationen är under kontroll”.

Det är det senaste i en lång rad våldsdåd i Bryssel på senare tid. 35 människor dog, inklusive tre gärningsmän, och över 300 skadades i en attack mot stans flygplats i Zaventem och tunnelbanestationen Maalbeek i mars förra året. IS tog senare på sig dådet.

En misstänkt terrorist sköts ihjäl på Bryssels centralstation i juni efter en mindre explosion, som myndigheterna tror var ett planerat terrordåd.

Texten uppdateras.
