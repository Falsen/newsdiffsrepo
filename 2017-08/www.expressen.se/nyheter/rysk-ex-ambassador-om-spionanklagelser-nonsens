Rysk ex-ambassadör om spionanklagelser
Heidi Hendersson

Efter att ha tillbakavisat uppgifterna som CNN rapporterat om tidigare, att Sergej Kisljak enligt amerikansk underrättelsetjänst är en topp-spion, säger han att reportern i fråga borde skämmas.

– Eftersom CNN är företaget som fortsätter peka på den här anklagelsen.

I intervjun försöker han spela ner kontakten han haft med Trumpadministrationen och tillbakavisar anklagelser om att han skulle ha försökt värva personer inom presidentens krets till spioner för Ryssland.

Intervjun skedde i den ryska staden Saransk där CNN fick en kort pratstund med ex-ambassadören när han anlände till ett kampanjevenemang.

Han ska även ha nekat till uppgifter om att Trump skulle delgett honom hemlig information om Syrien.

– Jag är inte säker på att jag hört något som skulle vara hemligt, men det var ett bra möte och vi diskuterade saker som är viktiga för ditt land och mitt.

Han konstaterade dock att relationen mellan länderna kommer vara komplicerad på grund av sanktionerna från USA.

– Sanktioner är ett instrument, det är i princip ett ställningstagande av att vara anti-Ryssland. Det kommer inte att önskas bort, det kommer stanna och det kommer förstöra möjligheten för båda länderna att återuppta en normalitet i våra relationer. Och normalitet i vårt förhållande är just vad som saknas.

Kisljak har varit en central figur i den heta diskussionen om Rysslands eventuella influenser i presidentvalet, spekulationer som bland annat ledde till Jeff Sessions och säkerhets rådgivare Michael Flynns avgång. Han ska även vid två tillfällen 2016 ha träffat presidentens svärson och rådgivare Jarod Kushner.

Kreml meddelade, enligt Reuters, på måndagen att Kisljak efterträds på ambassadörsposten av Anatoly Antonov, en tidigare försvarstjänsteman.
