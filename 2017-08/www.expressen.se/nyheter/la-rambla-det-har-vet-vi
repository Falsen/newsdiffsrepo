Söndag 20 augusti 2017
Terrorattack på La Rambla – det här vet vi
Joel Snöbohm

• En förare körde med en vit skåpbil nedför La Rambla i centrala Barcelona på torsdagseftermiddagen.

• Föraren körde till synes medvetet på så många personer som möjligt innan han kraschade bilen och flydde.

• På fredagen, vid lunchtid, har 14 personer bekräftats döda av myndigheter.

• Uppgifter om antalet skadade varierar men enligt nyhetsbyrån Reuters är siffran 130, varav 17 kritiskt och 30 allvarligt skadade.

• Terrorattacken är den mest dödliga i Spanien sedan nära 200 personer miste livet i en rad koordinerade explosioner mot pendeltåg i Madrid den 11 mars 2004.

• Natten till fredag, timmar efter attacken i Barcelona, stoppade polisen en bil i turistorten Cambrils, 1,5 timmars bilfärd söder om Barcelona.

• Personerna i bilen flydde från polisen och körde på tre personer.

• Efter att bilen stannat skedde skottväxling med polisen och fyra misstänkta sköts till döds.

• En femte misstänkt, som hittades av en polishelikopter och ska ha knivskadat en kvinna, sköts också till döds av polisen.

• Spanska myndigheter meddelar på fredagseftermiddagen att en kvinna har dött efter händelsen i Cambrils.

• De misstänkta rapporteras ha burit falska bombbälten.

• Polisen utreder om det finns en koppling mellan händelsen i Cambrils och attacken i Barcelona.

• Polisen utreder en misstänkt koppling mellan Barcelona-attacken och en gasexplosion på onsdagskvällen.

• Explosionen hände i staden Alcanar, söder om Barcelona.

• En person dog i explosionen och flera skadades.

• 14 personer har på fredagseftermiddagen bekräftats döda.

• 13 av dem dog i Barcelona, och en kvinna dog i Cambrils.

• Följande är bekräftade döda efter Barcelona-attacken:

• Francisco López Rodríguez, 60, från Spanien.

• Bruno Gulotta, 35, från Italien.

• Elke Vanbockrijck, 44, från Belgien.

• Luca Russo, 25, från Italien.

Jared Tucker, 42, från USA.

• Polisen har på fredagen gripit fyra personer.

• Terrorcellen bakom dåden tros bestå av 12 personer.

• Fem av dem sköts till döds i Cambrils. Tre av dem som sköts till döds är Moussa Oukabir, 17, som misstänks ha kört skåpbilen, samt Said Aallaa och Mohamed Hychami.

• Eftersom fyra är gripna och fem är döda, betyder det att tre är på fri fot.

• Föraren av skåpbilen misstänks vara Younes Abooyaaqoub, 22. På lördagseftermiddagen är han fortfarande på fri fot.

• Moussa Oukabirs, bror Driss Oukabir, greps på torsdagen efter att hans id-handlingar hittades i skåpbilen. Han säger att handlingarna blev stulna.

• En av de gripna är en spanjor som greps i Alcanar.
