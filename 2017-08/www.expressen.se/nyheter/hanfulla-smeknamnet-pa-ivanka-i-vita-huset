Hånfulla smeknamnet
på Ivanka – i Vita huset
Hannes Lundberg Andersson

President Donald Trumps dotter Ivanka Trump, 35, och hennes make Jared Kushner, 36, beskrivs som starstruck – betagna – av sina egna titlar, samtidigt som de är helt ovetande om hur lite de faktiskt påverkar politiken, skriver Vanity Fair.

Bland annat menar personer som artikelförfattaren Sarah Ellison pratat med att paret "saknar den nödvändiga självmedvetenheten" som behövs, att de "inte förstår hur man beter sig" när man kommer in i Washington DC som bihang till någon annan.

Personerna menar att Ivanka Trump och Jared Kushner borde hålla sig mer i bakgrunden, till att börja med:

– Det som är obehagligt med dem, är att de inte förstår hur irrelevanta de är, säger en "veteran" inom Washington DC:s politiska kretsar till Vanity Fair.

– De tycker att de är speciella.



LÄS MER: Ivanka och Melania Trump äcklade av Anthony Scaramuccis ord



Trots att Ivanka Trump är "känslomässigt essentiell" för sin pappa, menar artikelförfattaren att hon är mer eller mindre irrelevant för presidenten vad gäller politiska beslut. Exempel som tas upp är bland annat:

Ivanka Trumps stöd för hbtq-personer, som inte hindrade presidenten från att stoppa transexuella från att vara med i försvaret.

Ivanka Trumps rapporterade vädjan till sin pappa om att USA skulle fortsätta på klimatavtalet i Paris.

Och när Ivanka Trump satt med vid G 20-mötet i Hamburg, bredvid Storbritanniens premiärminister och Kinas president, ska ramaskri ha brutit ut.

– Ursäkta, men det här är inte en kunglig familj, och hon är inte någon kronprinsessa, säger en tidigare rådgivare till Donald Trump enligt Vanity Fair.



LÄS MER: Ivanka Trump hyllar sin pappa – men erkänner att de är oense



Samtidigt framkommer att personal i Vita huset har ett hånfullt smeknamn på Ivanka Trump, just för hennes försök att påverka politiken: De kallar henne "Princess Royal", en brittisk prinsesstitel som kan ges till monarkens äldsta dotter.

– Min far litar på mig som en hederlig förmedlare. Jag har ingen dold dagordning, har Ivanka Trump tidigare sagt.

Även Ivanka Trumps make Jared Kushner hånas, skriver magasinet. Kushner kallas en "politsk nykomling" som har tagit sig vatten över huvudet.

Men det är inte allt. Vanity Fair skriver vidare att Ivanka Trump och Jared Kushner är olyckliga i Washington, en stad som "punkterar deras självkänsla dagligen", samtidigt som paret uppges känna att de aldrig kommer kunna återvända till sina Manhattankretsar igen.

Därutöver rapporteras paret vara olyckligt till följd av utredningen om kontakter mellan Ryssland och Donald Trumps valkampanj – där Kushner är en av personerna som utreds.



LÄS MER: Bilden från Ivanka Trumps semester och tjejkväll



I Vanity Fairs artikel menas vidare att Ivanka Trump och Jared Kushner kan flytta tillbaka till New York, för att rädda sina rykten.

– När de beslutar att det är viktigare att skydda sina egna och sina barns rykten, än att försvara sin oförsvarliga pappas, då är det ett tecken på att slutet är nära, säger en "framstående" republikansk donator till magasinet.
