Två rån på kort tid i Sollentuna
Heidi Hendersson

Vid halv sjutiden kom första larmet om rån i en matbutik i Helenelund. Tre stycken knivbeväpnade yngre män ska ha försökt få tilltvingat sig kontanter.

– En av dem försöker tvinga kassörskan att öppna kassalådan, vilket inte är tekniskt möjligt, säger Sven-Erik Olsson från Stockholmspolisen.

Det enda förövarna kom över var kvitton, troligen pantkvitton och rabattkuponger, från en annan kassalåda.

– De fick inga kontanter fick med sig.

Efter rånet sprang förövarna från platsen. Ingen skadades fysiskt av rånet.

Drygt en och en halv timme senare slår tre rånare till igen. Denna gång i en kiosk i Tureberg.

– De kommer in och genom hot tilltvingar sig kontanter och tobak. Det är oklart om det finns vittnen till händelsen. Men i matbutiken fanns det flera.

Den anställda i kiosken har ej skadats fysiskt. Efter rånet sprang förövarna i riktning mot Malmparken. I fallet har förundersökning avseende rån inletts.

Polisen kan dock inte svara på om man misstänker koppling mellan händelserna.

– Vi får titta på det. Vi får se när man sammanställt vittnesuppgifter och bilder från kameraövervakningen.
