Nioårig pojke försvunnen – hittades i centrum
Cissi Säfström

Polisen i Skellefteå larmades om försvinnandet vid 06.45 på fredagsmorgonen. Då hade anhöriga redan sökt efter pojken, men utan framgång.

Polisen ineldde sedan en stor sökinsats och kallade in såväl hundförare från Norrbotten som en helikopter.

Klockan 10.14 kom ett meddelande från polisen: Pojken har hittats välbehållen.

– Man fick träff på pojken och har skjutsat hem honom till föräldrarna, säger Ann-Christin Johnsen, kommunikatör vid polisen i region nord.

Var hittades han?

– Man har träffat på honom inne i centrum, om jag förstår det här rätt.
