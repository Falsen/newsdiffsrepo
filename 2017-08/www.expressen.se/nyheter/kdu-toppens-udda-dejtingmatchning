KDU-toppens udda dejtingmatchning
Max Sohl Stjernberg

KDU-ordföranden och singeln Sara Skyttedal, 28, letar efter kärleken med dejtingappen Tinder. För några dagar sedan fick hon en så kallad matchning – med "Joel Kinnaman".

– När jag klickade förbi alla möjliga människor på Tinder dök Joel Kinnaman upp, säger hon.

Hon berättade om den udda matchningen på sin twitter:

"Får match med Joel Kinnaman på Tinder. Måste vara fejk... Men så tänker han säkert om mig också."

Skyttedal har chattat lite med användaren och är övertygad om det inte är den kände skådespelare som står bakom kontot.

– Han hävdar bestämt att det är han och berömde min goda hållning. Men det var en mycket kort konversation. Det är ju lite kontraproduktivt att prata med någon som inte är den som den utger sig för att vara, säger hon och berättar att hon har anmält Tinder-kontot.

Skulle du kunna tänka dig att Joel Kinnaman?

– Min erfarenhet är att skådespelare är för självupptagna, men en dejt skulle han få, säger hon.

Sara Skyttedal får dessvärre leta vidare, för den riktiga Joel Kinnaman är i ett förhållande med tatueraren Cleo Wattenström.

Det var i höstas som paret visade upp sig tillsammans för första gången vid offentliga sammanhang när Joel Kinnaman tog emot priset Eliason Merit Award som varje år delas ut av Svensk-amerikanska handelskammaren i Los Angeles.

Efter prisutdelningen firade paret vinsten Kinnaman med Cleo Wattenström, som också arbetar som modell, som han även höll tätt intill sig vid Way out west.

– Vi har haft det jättetrevligt, sa Cleo Wattenström då.

Därefter har paret synts på flera tillställningar och röda mattan tillsammans där de gått tätt intill varandra.
