Mopedgäng jagas efter rån mot person i Håbo
Magnus Hellberg

Enligt polisen ska den som gjort polisanmälan ha blivit rånad av tre personer som kommit körande på en moped.

Larmet kom in klockan 02:57.

Rånet ska ha skett mellan Grönadalenskolan och Lindegårdsvägen i Håbo.

"Det är tre personer som ska ha kommit på moped och slagit målsägande samt tagit cigaretter. Patrull åker till platsen men anträffar ingen av de misstänkta. En anmälan om rån skrivs", skriver polisen på sin webbsajt.
