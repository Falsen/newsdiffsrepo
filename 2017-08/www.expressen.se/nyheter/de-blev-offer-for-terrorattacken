De blev offer för terrorattacken
Sanna Gustavsson

Terrordådet på nattklubben Pulse i Orlando krävde 49 människoliv. Ytterligare ett 50-tal fördes till sjukhus och flera av de skadade kämpar fortfarande för sina liv.

Nu har samtliga namn på dödsoffren offentliggjorts.

Det yngsta bekräftade dödsoffret var 18-åriga Akyra Monet Murray från Philadelphia.

Akyra hade livet framför sig. Hon var en högpresterande elev och hade just tagit examen från highschool. Nu väntade studier på college för Akyra som fått ett basketstipendium.

Akyra hade rest till Orlando tillsammans med sin familj för att fira att hon avslutat studierna.

På söndagen besökte Akyra gayklubben Pulse tillsammans med sin kusin och en kompis. Det berättar hennes pappa för CBS Philly efter att FBI bekräftat att hans dotter fanns bland de 49 dödsoffren.

– Jag har gråtit så mycket så att jag inte tror att jag kan gråta mer, säger han.

Klockan 2 på söndagsnatten lokal tid skickade Akyra ett sms till sina föräldrar och bad dem hämta henne – eftersom det varit skottlossning på nattklubben, rapporterar AP.

Akyras mamma har berättat att hon bara en kort stund senare ringde från toaletten där hon gömde sig från gärningsmannen. Hon skrek att hon förlorade mycket blod.

– Hon skrek och sa, "Pappa, jag blöder. Jag har blivit skjuten. Kom och hämta mig", berättar Akyras pappa för CBS Philly.











LÄS MER: Elva av Angels vänner dödades i massakern



Ett av de andra namngivna offren är 25-åriga Amanda Alvear. Hon befann sig på klubben och hamnade i mardrömmens centrum, skriver brittiska Mirror.

Amanda hann ladda upp flera videosekvenser på sitt Snapchat-konto under kvällens gång. Hon spelade in videor från dansgolvet där hon visade vänner och bekanta i omgivningen.

Men i den sista sekvensen hörs skottsalvor i bakgrunden.

Hon filmar sig själv och avslutar klippet med ett skräckslaget ansiktsuttryck. Det är det sista klippet som publicerades från Amandas konto.

Nu cirkulerar filmen på Facebook. Hennes bror, Brian Alvear, la inte upp klippet, men bekräftar att det är hans syster.

"Folk frågar. Ja, det här är Amanda. Hon skapade en story på Snapchat under kvällen och det här är sista gången någon såg henne. Efter det här tog hon emot och svarade på ett telefonsamtal."

Kommentarsfältet fylls med stöd från vänner och bekanta.

"Det här är svårt att titta på. Jag är så ledsen att du och din familj går igenom det här", skriver en person.

"Det här är hjärtkrossande. Jag är så ledsen", skriver en annan.

Ett annat av dödsoffren var Eddie Jamoldroy Justice, 30. Av sin mamma beskrivs han som en hemmakille som fokuserade på kost och träning. Han bodde i en lägenhet i Orlando och arbetade som revisor.

När terroristen Omar Mateen öppnade eld på nattklubben Pulse valde Eddie att sms:a sin mamma. Då var klockan sex minuter efter två på natten.

De två meddelandena som Eddie skickade till sin mamma löd, "Mamma jag älskar dig" och "På klubben de skjuter", rapporterar tv-stationen WTSP.

En insamling i offrens ära har upprättats på sajten Gofundme. De som står bakom insamlingen är Equality Florida – en organisation för medborgerliga rättigheter för hbtq-personer.

Alla pengar som doneras ska gå direkt till offren och deras anhöriga som har drabbats av attentatet på nattklubben Pulse. I ett pressmeddelande skriver Equality Florida:

"Vi är hjärtkrossade och arga över det sanslösa våld som återigen har förstört liv i vår stat och i vårt land."



När tumultet utbröt försökte Edward Sotomayor Jr, 34 föra sin pojkvän ut i säkerhet, men blev skjuten i ryggen. Han dog sedan på sjukhuset, uppger en vän för journalisten Angela Taylor som jobbar på lokala tv-stationen Wesh.

Edward, som kallades "Eddie", arbetade på en resebyrå som specialisterat sig på semesterresor för homosexuella. Företagets ägare, Al Ferguson, skriver på Facebook att han varit på sjukhuset tillsammans med Edward Sotomayors familj.

– Jag kände mig tom när jag fick höra vad som hänt. Jag kunde ha varit på klubben med dem och gjort någonting.



LÄS MER: Ensamvargarna är de svåraste att bekämpa



Ashley Spry, en nära vän till Edward Sotomayor, beskriver honom som en snäll och ödmjuk person.

– Han blev en del av min familj och det är svårt att förstå att han inte kommer finnas bland oss längre. När jag haft det tufft var han alltid där för mig och jag önskar att det var någon jag kunde göra för att hjälpa hans familj. Edward var verkligen en unik person i en trasig värld... Han hade ett skratt som kunde trösta vem som helst. Världen är en lite mörkare plats i dag, säger hon till tidningen Heavy.

En släkting till Edward Sotomayor ber allmänheten om stöd i sorgen.

– Vi behöver era böner, skriver han på Facebook.



På väg till gayklubben Pulse i Orlando la 23-årige Stanley Almodovar III upp en film på Snapchat där han sjunger och skrattar i en bil tillsammans med en vän.

– Jag önskar att jag hade den filmen kvar för att minnas honom för alltid, säger mamma Rosalie Ramos till Orlando Sentinel.

I familjens kyl väntar en tomat- och ostdipp som hon gjort i ordning för den händelse att Stanley skulle vara hungrig när han kom hem från nattklubben.

Men han kommer inte komma hem.

Stanley Almodovar III blev ett av offren när Omar Mateen öppnade eld inne i lokalen. Han träffades med tre skott – ett i bröstet, ett i magen och ett i sidan. Han dog på sjukhuset.

– Himlen har fått ännu en fantastisk ängel, skriver en av hans vänner på Facebook.

50 personer dog när Omar Mateen gick till attack, men hittills har bara namnen på åtta av de döda offentliggjorts. Under morgonen efter masskjutningen har oroliga människor samlats utanför nattklubben för upplysningar om deras anhöriga och vänner kan finnas bland de döda.



Läs mer: Omar Mateens exfru: Han misshandlade mig



Robert Guerrero blev orolig när han först hörde att så många hade dött i attacken på gayklubben. Hans kusin, Juan Ramon Guerrero, brukade besöka klubben. Senare under söndagen bekräftades Roberts farhågor när familjen fick veta att Juan Ramon Guerrero var ett av offren.

Juan Ramon Guerrero var 22 år gammal, arbetade som telefonförsäljare och han hade precis börjat studera på universitet.

– Han var alltid en fantastisk person och han var som en storebror för mig, säger Robert Guerrero till CBC news.



Dansare som till vardags jobbade på ett Starbucks-kafé. På Facebook skriver hans kollega Claudia Mason.

"Han lyste upp varje arbetsplats han jobbade på, speciellt Starbucks. Så sorgligt att hans liv berövades så tidigt av en så ond person! Be för Omars familj", skriver hon.



Flyttade till Florida från Puerto Rico i förhoppning om att få ett bättre jobb och ett bättre liv.

– Eric var alltid villig att hjälpa till. Han gav mycket av sig själv till sin familj. Han älskade sin bror och han var alltid generös, säger hans tidigare rumskamrat Abismel Colon Gomez till Orlando Sentinel.

Eric Ortiz jobbade i butik, först på Toys R Us och sedan på Ross. Han hade en kandidatexamen i kommunikation.



Kallades Peter Ommy av vänner och familj. Enligt sin Facebook-sida gick han i high school i New Jersey fram till 2013 och jobbade fram till sin död på leveransfirman UPS i Orlando. Han talade både engelska och spanska och hade tidigare bott i Afrika, skriver Orlando Sentinel.



LÄS MER: Omar Mateens exfru Sitora Yusify om sin exmake: "Misshandlade mig"



Tidigare samma dag laddade Luis Vielma upp en bild på sig själv och fyra vänner när de besökte Disney World. Bildtexten: "Sanna vänner som blir ens familj".

Vielma jobbade till vardags med att sköta Harry Potter-attraktionen "Harry Potter och den förbjudna resan" på Universal Studios i Orlando, och ska ha varit ett stort fan av böckerna.

Författaren JK Rowling har gått ut och hyllat den mördade 22-åringen på sin Twitter.

"Luis Vielma jobbade på Harry Potter-attraktionen på Universal. Han var 22 år gammal. Jag kan inte sluta gråta #Orlando" skriver upphovskvinnan till Harry Potter.



LÄS MER: RFSL om terrordådet på klubben i Orlando



Vielma studerade samtidigt vid Seminole State College för att bli sjukgymnast.

"Det här skulle göra honom så glad. Tack så mycket" skriver en annan person.

Många av fansen har också svarat med ett videoklipp från en "Harry Potter"-film, där tända trollstavar hålls mot skyn efter att rektorn Dumbledore har gått bort - ett sätt att hylla den mördade Vielma i sann "Harry Potter"-anda.

Luis S. Vielma ska ha beskrivits av sina vänner som den snällaste person de någonsin träffat, och flera av dem har sagt att han var extremt medkännande, skriver Heavy.





Hon jobbade som vakt på Pulse och en vän beskriver henne som en ikon bland lokala dragartister. På scen gick hon under namnet "Daddy K" och älskade att imitera Justin Timberlake, skriver Masslive.com.



LÄS MER: Leslie, 42, skulle på Pulse – ångrade sig



Modern försökte ringa upp men fick inget svar. I stället fortsatte textmeddelandena där han bad henne att ringa polis. Hon fick veta att många var skadade och att Eddie Jamoldroy Justice tillsammans med några andra gömde sig inne på en toalett.

Två nya meddelanden skickas: "Han kommer". "Jag kommer dö".

02.50 skickas de två sista meddelandena där sonen berättar att det rör sig om en terrorist, och att han befinner sig inne på den toalett där gruppen sitter gömd.

På måndagsmorgonen svensk tid blev Eddie Jamoldroy Justice det nionde namnet som bekräftades som dödsoffer i dådet.















































































Läs vidare: Det här vet vi om masskjutningen
