Frontalkrock mellan två bilar – polisen på väg
Magnus Hellberg

Klockan 09.37 kom larmet om frontalkrocken på Lissmavägen i Huddinge, i närheten av företaget Beijer Byggmaterial, in till ambulans, räddningstjänst och polis.

Skadeläget är oklart.

Vägen är en 70-sträcka.

– Vi fick in det här som frontalkrock två personbilar, säger Roger Magnusson, operativ chef vid Södertörns räddningstjänst. Nu är vi framme och jobbar på platsen. Det var en person i varje bil. Den ene föraren hade tagit sig ur bilen själv, medan den andre är fastklämd och verkar skadad.

Räddningstjänst från två stationer, Huddinge och Haninge, är på platsen och arbetar. Vägen där olyckan har skett är tills vidare avstängd.

Vid klockan halv elva rapporterar polisen att förarna i båda bilarna har förts till sjukhus.
