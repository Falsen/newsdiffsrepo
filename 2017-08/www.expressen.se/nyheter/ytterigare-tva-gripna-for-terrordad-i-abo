Ytterligare två gripna för terrordådet i Åbo
Magnus Hellberg

Två kvinnor dödades och ytterligare åtta personer skadades i terrorattacken i Åbo.

Sammanlagt sitter nu sex personer, varav fyra är häktade, frihetsberövade, misstänkta för inblandning i terrorattacken.

Enligt uppgifter till Expressen har en man i 20-årsåldern, som inte är finländsk medborgare, varit efterlyst misstänkt för inblandning i terrordramat. Han bedöms av polisen som farlig. Det är ännu oklart om det är den mannen som är en av de som greps under onsdagsmorgonen.

Det var klockan 16.02 på fredagen som polisen fick in larm om knivattacken i centrala Åbo.

Redan efter tre minuter, klockan 16.05, var den förste misstänkte gärningsmannen gripen efter att polisen skjutit honom i benet.

Abderrahman Mechkah, 18 är huvudmisstänkt för två mord och åtta mordförsök genom terrorism. Under tisdagens häktningsförhör erkände han handlingarna – men nekar till mord. Han var själv inte på plats under de stängda förhandlingarna, utan medverkade via videolänk från sjukhuset där han fortfarande vårdas för skottskador i benet han fick av polis vid gripandet.

Finländsk polis har tidigare lagt fram en teori som går ut på att dådet var riktat mot kvinnor.
