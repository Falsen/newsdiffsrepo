Flerfamiljshus övertänt i Umeå - en död
Åsa Asplid

Det var vid halvtretiden på onsdagseftermiddagen som det började brinna i en trävilla på Haga i Umeå.

Flera familjer bor i byggnaden och räddningstjänsten befarade att flera personer var kvar i det övertända huset. En äldre kvinna hittades senare avliden. Hennes anhöriga har underrättas om dödsfallet.

– Som jag förstår har hon avlidit på plats. Det är inga ytterligare personer som har skadats, säger Peder Jonsson.

Enligt räddningstjänsten är det kraftig rökutveckling och de har ännu inte branden under kontroll. Vid halvfem på eftermiddagen pågick släckningsarbetet fortfarande och polisen har spärrat av ett stort område samtidigt som de utrymt två närliggande fastigheter.

Två ambulanser och räddningstjänst från Umeå och Holmsund är framme på platsen för att bekämpa branden och rädda intilliggande byggnader, rapporterar VK.

Det är oklart vad som orsakat branden. Polisen kommer senare genomföra en teknisk undersökning av platsen.
