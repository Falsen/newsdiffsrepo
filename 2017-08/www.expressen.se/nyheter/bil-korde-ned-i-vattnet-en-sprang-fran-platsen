Bil körde ned i vattnet –
en sprang från platsen
Anton Nilsson

Det var strax efter 14 som SOS-larmet kom in.

De två bilarna kraschade på E4 nära Vuonoviken och en av bilarna ska delvis hamnat i vattnet, enligt larmet till SOS.

Enligt polisen sprang en person från platsen. Personen har inte anträffats, säger Henrik Vernerlund, befäl vid polisens regionsledningscentral i Norrbotten.

– Vi har inte fått tag på den, säger han om personen som sprang i väg.

En av förarna fördes till sjukhus med oklara skador.

En tredje person som var inblandad i krocken frihetsberövades av polisen och ska tas in för provtagning, enligt Henrik Vernerlund.

Det är i övrigt okänt hur kraschen gick till.
