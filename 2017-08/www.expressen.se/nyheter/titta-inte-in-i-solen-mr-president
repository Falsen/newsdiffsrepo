"Titta inte in i solen, Mr president"
Elin Kardell

Miljontals människor, både amerikaner och turister samlades i hela USA för att se på fenomenet ”The great american eclipse”. Solförmörkelsen som gick från kust till kust inträffade under måndagen den 21 augusti för första gången på nästan 100 år.

Även president Donald Trump, hans fru Melania och deras gemensamma son Barron ville se på den astronomiska höjdpunkten, vilket de gjorde från ”the Truman Balcony”, Vita huset.

När solförmörkelsen nådde huvudstaden Washington DC, vid 14.39 amerikansk tid började presidenten att gestikulera till alla människor som samlats nedanför. Han kollade och pekade mot himlen. Då fick en av Vita husets medarbetare rycka in, och ropa till presidenten ”Titta inte upp!”, skriver CNN.

Det är ju som många vet farligt att kolla rakt in i solen. Någonting som presidenten antingen ignorerade eller inte tänkte på. På bilder ser man Melania i solglasögon och Barron som stirrar ned i marken samtidigt som Donald Trump kisar för att se solen utan skydd.

Många reagerade på presidentens agerande, och bilderna spreds snabbt världen över.

Till slut tog presidenten på sig ett par speciella glasögon gjorda för att kolla upp i himlen, och hela familjen kunde njuta av fenomenet.

Även justitieminister Jeff Sessions, handelsminister Wilbur Ross och presidentens dotter Ivanka Trump syns på bilder från vita husets balkong med solglasögonen på.

Nästa solförmörkelse i USA är beräknad till år 2024, dock inte av den här magnituden.
