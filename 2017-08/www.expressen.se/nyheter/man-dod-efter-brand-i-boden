Man död efter brand i villa i Boden
Magnus Hellberg

Enligt polisen i Norrbotten är den avlidne en man i 50-årsåldern.

"Brandplatsen kommer att spärras av för vidare undersökning. Polisen rubricerar initialt branden som en mordbrand och ska nu utreda hur branden har uppstått", skriver polisen på sin webbplats.

Enligt NSD började branden vid fyratiden på lördagsmorgonen. När Räddningstjänsten kom till platsen kunde de konstatera att branden hade brutit ut på vinden på villan.
