Här är tecknet på att Sofia snart kommer att föda
Patrik Micu

Det var i slutet av mars gick hovet ut med att prins Carl Philip och Sofia väntar sitt andra barn.

Det finns ett beräknat födelsedatum i september, och nu börjar det närma sig.

Hovet har redan skickat ut inbjudan till en tacksägelsegudstjänst som traditionsenligt hålls efter kungliga födslar.

Inbjudan har gått med posten till bland andra riksdagens talman Urban Ahlin och hans fru Jenni. Inbjudningskortet inkom under måndagen, enligt Riksdagsförvaltningen.



De inbjudna är en blandning av landets styrande och den närmaste familjen.

– Representanter för riksdag och regering, det officiella Sverige, är inbjudna samt naturligtvis kungafamiljen och medarbetare vid hovet, säger Johan Tegel vid hovets presstjänst.

Att man bjuder in gäster innan prinsessan ännu fött sin bebis är inget konstigt, menar han.

– Man skickar alltid inbjudan en tid i förväg till Te deum, tacksägelsegudstjänsten, för att gästerna ska veta att de är inbjudna helt enkelt, säger Johan Tegel.

Av inbjudningskortet, en offentlig handling, framgår att tacksägelsegudstjänst ska hållas i Slottskyrkan klockan 12.15 dagen efter nedkomsten.

Enligt Johan Tegel ska det dock läsas som dagen efter hemkomsten. Man tvingar ju inte i väg Sofia från BB om hon inte är redo.

– Normalläget är att den här gudstjänsten hålls dagen efter hemkomsten. Dock inte på en söndag, säger Tegel. Då blir det nästföljande måndag.

Gästerna anmodas vara på plats senast 12.00 i iförda högtidlig klädsel.

– Klädseln är förmiddagsdräkt, jaquette eller mörk kostym. Så att man helt välja på jaquette (en frackliknande högtidsdräkt för herrar att användas dagtid, reds. anmn.) eller mörk kostym, uppger Johan Tegel.

Den kyrkliga ceremonin Te deum, hölls senast i Slottskyrkan i Stockholm vid kronprinsessan Victorias 40-årsdag.

När Sofia och Carl Philips först barn, prins Alexander, föddes i april 2016, hölls en tacksägelsegudstjänst under ledning av överhovpredikant Johan Dalman och pastor Michael Bjerkhagen.

Det är samma personer som är officianter vid den kommande Te deum-gudstjänsten, enligt hovet.

– Gudstjänsten innehåller psalmer, mycket musik och sedan är det böner för det nya barnet samt dess föräldrar och familj, säger Johan Tegel.

Blir det någon officiell mottagning i samband med Te deum?

– Nej, det blir det inte.
