Kungaparet gick på bröllop – kungen blåste såpbubblor
Saga Skovdahl

Det var ett hundratal personer som tagit sig till Lidingö kyrka på fredagen där Niklas Gadelius och Julia Hamrin, båda konsulter, gifte sig. Bland gästerna fanns kung Carl Gustaf och drottning Silvia, liksom prins Carl Philip och prinsessan Sofia.

Kungafamiljen har nära band till brudparet. Brudgummens far, Bertil "Bersan" Nordström, har känt kungen länge och omnämns ofta som en av hans närmaste vänner. Drottning Silvia är brudgummens gudmor.

Bröllopsgäster beskriver vigseln i den vita stenkyrkan från 1600-talet som "magisk" och "fantastiskt vacker". Barn sjöng i kyrkan med den äran, och vädret var utmärkt.





Programmet låter berätta att prins Carl Philip och Sofia anlände innan kungen och drottningen, varefter församlingen reste sig innan klockringningen.



LÄS MER: Sanningen om kungafamiljens barnflickor



Bilder visar den härliga stämningen vid vigseln – kungen syns blåsa såpbubblor vid brudparet när de lämnar kyrkan.

Prins Carl Philip samtalade med brudgummen medan prinsessan Sofia såg glad ut i bakgrunden.

Efter vigseln begav sig sällskapet till närliggande Långängens gård för bröllopsmiddag och fest. Maten hade norrländskt tema med vilt till förrätt och fisk till huvudrätt. Detta eftersom bruden har sina rötter i norra Sverige.



LÄS MER: Prinsessan Leonore, 3, har börjat på förskolan



Både kungaparet och Carl Philip och Sofia stannade till kvällen – trots att prinsessan väntar smått till hösten. En bröllopsgäst berättar att sällskapet inte verkade särskilt brydda över kungligheternas närvaro.

Att kungen och drottningen fanns på plats, och deltog i festligheterna som alla andra, framstod snarare som helt normalt.

– Ingen tyckte det var konstigt att de var där. Det märktes att familjerna står nära varandra. Det var bara trevligt, berättar bröllopsgästen.

Hovet vill inte kommentera bröllopet eftersom det handlar om en privat tillställning.
