Europas jet set-krets i Stockholm för bröllop
Elias Giertz

I dagarna anlände delar av den omskrivna Casiraghi-familjen till Stockholm och Sverige. Anledningen är att de ska få på bröllopet mellan svenska Axel Staël von Holstein och Erika Widegren.

Familjen Casiraghi är en av Monacos rikaste. Syskonen Andrea, Charlotte och Pierre är barn till prinsessan Caroline av Monaco som var gift med Stefano Casiraghi innan han dog i en tragisk båtolycka.

Barnen – Andrea, Charlotte och Pierre – är alla omskrivna i Europa och tillhör den absoluta eliten av Europas jet set-krets. De ingår alla i Monacos tronföljd.

Den yngsta av syskonen, Pierre Casiraghi, 29, är i Sverige för att gå på det svenska societetsbröllopet ihop med frun Beatrice Borromeo, 32, enligt uppgifter till Expressen.

Casiraghi-familjens bekantskap med paret Staël von Holstein-Widegren härstammar från när bruden, Erika, studerade ihop med Beatrice Borromeo.

Paret gifter sig på fredag – men redan i kväll ställer de till med en stor förfest på Ångbåtsbryggan i Stockholm.
