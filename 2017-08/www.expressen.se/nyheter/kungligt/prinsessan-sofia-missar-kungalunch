Prinsessan Sofia
missar kungalunch
Elias Giertz

Det är hundra år sedan Finland blev självständig nation och det uppmärksammas stort i Stockholm den här veckan.

På torsdag kommer det finska presidentparet – president Sauli Niinistö och hans fru Jenni Haukio – till den svenska huvudstaden för att delta i festligheterna.

Dagen börjar med lunch på Slottet tillsammans med kungen och drottningen, kronprinsessan Victoria och prins Daniel och prins Carl Philip.

Men prinsessan Sofia lyser med sin frånvaro.

Anledning: den höggravida prinsessan orkar inte delta i det officiella arrangemanget.

– Prinsessan Sofia deltar inte under lunchen eftersom hon är i slutet av sin graviditet och behöver vila, säger hovets informationschef Margareta Thorgren.

För bara några dagar sedan var Sofia däremot gäst på ett bröllop när drottning Silvias gudson, Niklas Gadelius, som gifte sig med Julia Hamrin i Lidingö kyrka.

På bilder från bröllopet syns hur Sofia ömt står och klappar på den numera tydliga babybulan.



LÄS MER: Höggravida Sofias budgetstil på fest



Prins Carl Philip och prinsessan Sofia väntar sitt andra barn om bara några veckor.

Det finska jubileumsfirandet fortsätter efter den kungliga lunchen med att presidentparet tillsammans med kungen och drottningen inviger Finlandsfesten i Kungsträdgården, därefter närvarar presidenten och kungen vid ett seminarium på finska ambassaden medan drottningen och fru Haukio besöker Liljevalchs jubileumsutställning ”Fokus Finland – 3 x Aho & Soldan” i Armémuseums paviljong.
