Niclas Silfverschiölds och prinsessan
Désirées tillbakadragna liv tillsammans
Elin Kardell

Giftermålet mellan prinsessan Désirée  och friherre Niclas Silfverschiöld ägde rum den 5 juni år 1964 i Slottskyrkan, Stockholm. Bruden bar kamédiademet och hade orkidéer och liljekonvaljer från Västergötland i brudbuketten.

Paret hade känt varandra ett tag innan de tog beslutet att gifta sig.

Eftersom Silfverschiöld var icke-kunglig förlorade Désirée sin prinsesstitel, men fick ändå fortsätta att kalla sig prinsessa utöver den nya titeln friherrinna.

Niclas Silfverschiöld var från Koberg slott, två mil söder om Trollhättan i Västergötland, och där levde de båda ett ganska avskiljt liv utanför rampljuset.

– Sen de gifte sig valde de att leva undanskymt liv. Prinsessan ville mer vara en lantbrukarhustru. Den rollen tog hon och hon valde att vara på Koberg och ta hand om sin familj. Det var väldigt självvalt att leva ett lugnt liv, säger Karin Lennmor, kunglig krönikör på Expressen.

Tillsammans fick de tre barn och flera barnbarn.

Carl, 52, Christina, 51, och Helene, 48, tillsammans samt flera barnbarn.

LÄS MER: Hagasessans make ger allt till sonen – döttrarna utan hans arv.

På grund av prinsessans väldigt tillbakadragna liv har det varit svårt att få en uppfattning om henne som person. Hon har inte haft några officiella engagemang, men under barndomen ska hon dock ha varit full av drömmar, lek och fantasier.

Det vittnade Nenne Björnberg om i boken "Dagbok från Haga", som hon skrev efter att ha varit barnsköterska åt kungabarnen på Haga slott.

Men det finns även en kärlekshistoria att berätta. Prinsessan Désirée var mycket kär och tillsammans med Noppe Lewenhaups bror Greger Lewenhaupt.

Han omkom i en tragisk skidolycka, år 1960 bara 22 år gammal. Efter det presenterade Hagasessornas vän, festfixaren Marianne Flach henne för Niclas Silfverschiöld.

1963 förlovade sig paret och 1964 gifte de sig.

Trots att paret varit tillbakadraget och undvikit rampljuset har de befunnit sig på kungafamiljens dop och bröllop och andra familjeangelägenheter.

– Prinsessan har varit med på alla dop, men det senaste var Niclas Silfverschiöld inte med. Varken på Alexanders eller på Oscars dop. Då var han för sjuk, säger Karin Lennmor.
