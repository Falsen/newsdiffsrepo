Måndag 21 augusti 2017
Madeleine använde
lyxiga accessoarer
Elias Giertz

Det var pampigt när prinsessan Madeleine gjorde entré i häst och vagn på Ullevi i Göteborg för att inviga EM i ridsport.

Livgardets Dragonmusikkår, som är den enda beridna musikkåren inom Försvarsmakten, eskorterade Madeleine när hon satt i en av Hovstallets vagnar.

Uppdraget att inviga EM i ridsport var höstens första för Madeleine och framför sig i kalendern har hon nu bland annat närvaro vid en välgörenhetsmiddag i New York till förmån för Childhood.

Höstterminens kickstart till ära hade Madeleine valt ut riktigt lyxiga accessoarer.

De svarta mockaskor som Madeleine bar under invigningen kommer från det franska, klassiska, modehuset Chloé, enligt användaren Japanese_Ginger på Twitter. Chloé gör lyxiga damkläder och enligt Japanese_Ginger kostar skorna motsvarande 5 600 svenska kronor.

Örhängena som Madeleine hade på sig är en riktig favorit. De kommer från svenska Ebba Brahe och är av modellen ”Star Studs” i roséguld och diamanter, enligt Twitter-användaren The Royals and I. "Star Studs" säljs för omkring 5 000 kronor.

Men de är välanvända och Madeleine ses ofta bära örhängena i såväl privata som officiella sammanhang. Bland annat vid en familjefotografering på Solliden 2016.
