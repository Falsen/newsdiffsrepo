Här rättar finske presidenten Trump
Patrik Micu

President Donald Trump vill gärna styra och ställa vid presskonferenserna. Ibland har han rentav skällt ut reportrar på plats.

Efter mötet i Vita huset med finske presidenten Sauli Niinistö var det dags att låta både amerikanska och finska journalister ställa några frågor.

Efter några omgångar föreslog Trump att finske presidenten skulle peka på någon och välja en ny fråga.



LÄS ÄVEN: Donald Trump om rysshotet i Östersjön



Men när Niinistö pekade på en finsk kvinnlig journalist kunde Trump inte hålla sig.

– Va, ska du ge henne en fråga till? undrade Trump.

Förvirringen var för några ögonblick stor. Men då rättade Niinistö sin amerikanske kollega.

– Nej, nej, det är en annan. De sitter bredvid varandra.





Trump insåg leende sitt misstag när journalisten i fråga passade på att fälla en småsyrlig kommentar:

– Det finns många blonda kvinnor i Finland...

Senare twittrade amerikanska journalisten Lisa Desjardins om Trumps tavla och lade ut en bild på det två finska reportrarna Maria Annala och Paula Vilén.

"De finska kvinnorna som presidenten hade svårt att skilja åt. De är definitivt två olika människor", skrev Desjardins.

De två finska journalisterna twittrade också om förvirringen i Vita huset, och även bland andra CNN gjorde ett inslag om den.
