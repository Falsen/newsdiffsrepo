Åtta döda i lastbilskrasch utanför London
Filippa Rogvall

Olyckan inträffade på lördagsmorgonen på motorvägen M1 nära orten Milton Keynes, omkring 80 kilometer norr om London. Åtta personer har omkommit – två kvinnor och sex män – och ytterligare fyra personer har skadats i olyckan, skriver BBC.

Vittnet Ollie Miller berättar för Sky News:

– Det såg fruktansvärt ut, de två lastbilarna var svårt kraschade och jag såg en bil eller minibuss under en av lastbilarna. Den var helt demolerad, bilen eller minibussen var i princip platt.

Bilister uppmanades att undvika området medan räddningstjänsten arbetar på olycksplatsen. Vägen kommer att hållas avstängd en längre tid.

– Räddningstjänsten är på plats för att hantera kollisionen och att vägavspärrningarna är på plats. Vi uppmanar alla bilister att undvika området, ta alternativa vägar och invänta uppdateringar innan man försöker färdas på sträckan. Vi tackar för ert tålamod medan vi hanterar den här allvarliga händelsen, säger Henry Parsons, polischef, till Sky News.

Enligt tidningen befinner sig över 4,4 miljoner britter på motorvägarna, när familjer reser till olika delar av landet för att fira Bank Holiday – Bankfridag – och många är lediga från jobbet.

Två män har gripits misstänkta för att ha vållat flera personers död. Männen ska ha varit lastbilsförare.

De misstänkta anhölls under söndagsmorgonen misstänka för åtta personers död, rapporterar BBC. Männen är i 30- respektive 50-årsåldern.
