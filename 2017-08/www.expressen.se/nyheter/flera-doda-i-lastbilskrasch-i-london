Flera döda i lastbilskrasch utanför London
Filippa Rogvall

Olyckan inträffade på lördagsmorgonen på motorvägen M1 nära orten Milton Keynes, omkring 80 kilometer norr om London. Flera personer har omkommit och fyra personer har skadats i olyckan, uppger polisen i Thames Valley.

Vittnet Ollie Miller berättar för Sky News:

– Det såg fruktansvärt ut, de två lastbilarna var svårt kraschade och jag såg en bil eller minibuss under en av lastbilarna. Den var helt demolerad, bilen eller minibussen var i princip platt.

Två män har gripits misstänkta för att ha vållat flera personers död genom vårdslös körning. Bilister uppmanas att undvika området medan räddningstjänsten arbetar på olycksplatsen.

Det är i nuläget oklart vad som har orsakat olyckan.

Artikeln uppdateras.
