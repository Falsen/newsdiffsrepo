Polisen efter våldtäkterna
i Linköping: "Gå i sällskap"
Joel Snöbohm

En misstänkt gärningsman till våldtäkten i Domkyrkoparken greps kort efter anmälan av polisen.

– Personen greps i anslutning till händelsen efter att polispatruller snabbt kommit till platsen, säger Daniel Axelsson förundersökningsledare vid polisen i Östergötland.

Han berättar att personen är släppt på fri fot av åklagaren.

Den utsatta kvinnan är i 30-årsåldern och berättar att hon utsatts av en känd gärningsman, enligt polisen.

Det är den åttonde våldtäkten som har anmälts under en period av två och en halv vecka i Linköping – den första under vågen anmäldes den 10 augusti.

– Jag tror att det är en olycklig topp som gör att vi ser så här många våldtäkter. Vi ser i nuläget inget samband mellan dem. I fem av åtta ärenden har vi en skäligen misstänkt gärningsman, vi är ganska säkra på att det inte hör ihop, säger Daniel Axelsson.



LÄS MER: Linköping skakas av våldtäkter



Enligt Åsa Willsund presskommunikatör vid polisen Östergötland uppmanas nu allmänheten att tänka lite extra på sin säkerhet med anledning av våldtäkterna.

– När det har varit så här många så kan det vara bra att man tänker sig för en extra gång, att man går i sällskap med vänner och att man ringer för att tala om var man är och när man kommer hem. Att tänka lite extra på säkerheten rekommenderar vi, säger Åsa Willsund, presskommunikatör vid polisen Östergötland.

En av de misstänkta gärningsmännen häktades i fredags och en annan begärdes häktad under måndagen, berättar

– Vi gör vårt yttersta och försöker följa upp våldtäktsanmälningar väldigt grundligt efter konstens alla regler, och det är ett gediget undersökningsarbete. Sedan måste vi visa objektivt att det rör sig om en våldtäkt och då får utredningen visa på om vi kan bevisa det eller inte.

– Än så länge är inget av ärendena nedlagda, säger han.

Av de åtta anmälningar som har kommit in mellan 10 och 27 augusti finns misstänkt gärningsman som är känd av polisen i fem av fallen. I fyra av fallen ska våldtäkten ha skett utomhus och i samtliga är de drabbade är kvinnor eller flickor, enligt polisen.
