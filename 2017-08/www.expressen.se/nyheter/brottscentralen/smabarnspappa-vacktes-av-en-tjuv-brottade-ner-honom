Småbarnspappa väcktes av
en tjuv – brottade ner honom
Lina Friberg

Varbergspappan Ted Kristiansson fick ett abrupt uppvaknade strax efter midnatt på tisdagsnatten, då hans flickvän väckte honom och sa att någon var inne i familjens lägenhet.

Pappan hörde främmande ljud och såg hur ljus från en pannlampa rörde sig. Ted Kristiansson flög upp ur sängen och ropade åt mannen som brutit sig in. Tjuven, som fått en aning försprång, försökte först fly från platsen med hjälp av en cykel. Cykeln var fullastad med familjens ägodelar, bland annat datorer och flera klockor.

LÄS OCKSÅ: Butikens motattack – efter stora stölden

Inbrottstjuven ska också ha hällt i sig en mängd mediciner från en stor påse han haft med sig. Därefter försökte han springa från platsen.

Ted hann ikapp tjuven efter ett femtiotal meter, brottade ner honom till marken och slog bort en stor kökskniv  från familjens hem som tjuven hade beväpnat sig med. Småbarnspappan höll inkräktaren nere tills polisen, som en granne larmat, anlände efter en kort stund.

LÄS OCKSÅ: Polisen: Stöldligor har etablerat sig i Sverige

Ted hann aldrig bli riktigt rädd eller tänka så mycket över den obehagliga situationen.

– Självklart blir man lite rädd i efterhand men adrenalinet tog helt över. När man har barn hemma kan man inte låta rädslan ta överhand. För min egen del tänker jag mest på min flickvän och mitt barn och vem som kan tänkas göra något sådant. Det är bara sådant som händer andra, nu hände det oss, säger Ted.
