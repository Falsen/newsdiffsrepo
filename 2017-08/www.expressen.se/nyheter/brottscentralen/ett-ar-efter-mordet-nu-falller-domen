Måndag 21 augusti 2017
Ett år efter mordet
– nu falller domen
Frida Jareteg

Klockan 23.10 den 3 augusti 2016 larmades polisen till en sommarstuga söder om Arboga. Där hittades en 68-årig man avliden, tillsammans med en skadad 63-årig kvinna. Mannen hade knivhuggits till döds i sin säng och redan i ambulansen pekar hans hustru ut sin dotter som skyldig till dådet.

Två veckor senare greps parets då 41-åriga dotter Johanna Möller och hennes pojkvän Mohammad Rajabi när de var på väg till Thailand.



LÄS MER: Tipset om sexmötet – chef larmade om Johanna Möller

Men redan samma vecka släpptes de på fri fot. Bevisningen ansågs inte tillräcklig, men åklagarmyndigheten meddelade dock att de var fortsatt misstänkta.

Förundersökningen var inledd samtidigt som Johanna Möller åkte på semester till Thailand. Polisen gjorde fynd i en tegelröd bil som beslagtagits och beskrev fyndet som ett "genombrott".

Tisdagen den 30 augusti greps Johanna Möller och Mohammad Rajabi återigen, när de befann sig på ett hotell i Trondheim i Norge. Strax därefter häktades de båda på sannolika skäl misstänkta för mord och mordförsök.

Ett halvår senare erkände Mohammad Rajabi mordet på Arbogakvinnans pappa och mordförsöket på hennes mamma. Johanna Möller ska ha uppmanat Mohammad Rajabi att mörda pappan. Hon ska även ha kört honom i bil till och från brottsplatsen och ha lämnat över en kniv till honom. Blod från pappan har hittats i Johanna Möllers tjänstebil.



LÄS MER: Rajabis lättnad över Johanna Möllers skuld



Utöver sommarstugemordet delgavs Johanna Möller senare också misstanke om ansiftan till mord på maken Aki Paasila.

Det var morgonen den 8 augusti 2015 som Johanna Möller larmade SOS när hon inte kunde hitta sin make Aki Paasila. När räddningstjänsten kom till platsen hittades han död på en meters djup vid strandkanten alldeles intill sommarstugan – något åklagaren anser att Johanna Möller ligger bakom.

Åklagarna har pekat på det mångmiljonarv som dottern hade fått om föräldrarna hade dött som ett tungt vägande mordmotiv.

Johanna Möller står även åtalad för en rad andra brott: grovt bedrägeri, hot mot tjänsteman, givande av muta och urkundsförfalskning.

Hon har nekat till alla anklagelser och kommit med flera versioner av händelseförloppen i rätten.



LÄS MER: Johanna Möllers dubbla budskap – om känslorna



Redan den 28 juni meddelande Västmanlands Tingsrätt att man anser Johanna Möller och Mohammad Rajabi vara skyldiga och en rättpsykiatrisk undersökning inleddes. Resultaten visade inte på några psykiska störningar.

Mohammad Rajabis ålder har varit central för påföljden. Uppgifter från iranska myndigheter visar att Mohammad Rajabi bara var 20 år när han begick brottet. Han är därmed för ung att dömas till livstid.

Klockan 11.00 i dag, måndag, kommer domen från Västmanlands tingsrätt.
