JUST NU: Enköpingsbor måste koka dricksvattnet
Heidi Hendersson

Så här lyder meddelandet till allmänheten: "Enköpings kommun meddelar att det kommunala dricksvattnet i delar av Enköpings kommun är förorenat och bör kokas före förtäring."

Men vattnet är okej att duscha och tvätta sig i, uppger kommunen för Enköpingsposten.

Vattenprover visar att det finns bakterier i vattnet i vissa delar av Enköping, Skolsta, Grillby, Lillkyrka, Säva, Hjälsta och Örsundsbro.

Det är bakterien koliforma bakterier som har hittats i vattnet och om man dricker det kan man bli magsjuk. Enligt vachef Danielle Littlewood kommer det ta minst tre dygn innan man kan häva restriktionerna.

– Eftersom vi måste få svar på nya prover.

Problemet uppdagades efter att man analyserat vattenprover från tisdagen.

– Nu arbetar vi på bred front med att informera och vi har beställt nya provtagningar för att lokalisera problemet. Vi kontaktar också våra verksamheter och till exempel restauranger, säger Danielle Littlewood till Enköpingsposten.

Kommunens kokningsrekommendationer lyder som följande:

"Koka allt vatten som ska drickas eller användas i matlagning. Koka upp vattnet i en kastrull eller vattenkokare tills det bubblar kraftigt. Bakterier, virus och parasiter dör när vattnet kokas. Häll upp det kokta dricksvattnet i väl rengjord kanna, flaska eller annan behållare och låt det svalna. Låt det stå i rumstemperatur eller svalare – gärna i kylskåpet".
