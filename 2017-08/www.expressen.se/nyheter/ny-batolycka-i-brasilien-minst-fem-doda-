Ny båtolycka i Brasilien – många döda
Johanna Cardell

Även på onsdagen sjönk en båt i Brasilien. Då skedde olyckan på floden Xingu i Brasilien. Lokala myndigheter har uppgett att 25 personer klarade att simma i land från den sjunkande båten.

Bara en dag senare sjönk ytterligare en båt där det finns flera dödsoffer. Totalt är det minst 39 dödsoffer i de två båtolyckorna, uppger landets myndigheter.

Sökandet fortsätter för att hitta fler saknade.

"Vi beklagar djupt förlusten av tiotals liv i båtolyckorna i Para och Bahia", skrev landets president Michel Temer på Twitter.

Efter den första olyckan rapporterade myndigheter i delstaten Para att 21 personer bekräftats döda sedan en båt sjunkit på Xingufloden. Av de 49 personerna ombord har 23 räddats hittills.

Vid den andra olyckan, där en färja sjönk i delstaten Bahia tidigt på torsdagen, har 18 personer bekräftats döda. Tidigare fanns uppgifter om att 22 hade omkommit i den olyckan.

Färjan ska ha haft minst 120 människor ombord, minst 21 av dem har räddats.
