Måndag 21 augusti 2017
Amerikansk jagare krockade utanför Singapore
Mikaela Lindahl

Den amerikanska jagaren USS John S McCain har krockat med ett handelsfartyg. Kollisionen ska ha inträffat öster om Singapore på söndagskvällen svensk tid.

Exakt hur olyckan inträffat är fortfarande oklart, men enligt den amerikanska marinen så ska det ha hänt när fartyget var på väg till ett rutinmässigt hamnbesök i Singapore.

”Preliminära uppgifter antyder att fartyget fått skador på bakre delen av babord sida,” skriver marinen i ett uttalande.

De berättar att fem personer skadats i samband med olyckan. Tio personer saknas fortfarande, och en stor sök- och räddningsinsats pågår just nu på platsen.

Texten uppdateras.
