Olycka i Katrineholm – riksväg 55 helt avstängd
Magnus Hellberg

Riksväg 55 är avstängd i båda riktningarna – och kommer vara så under resten av dagen. Detta till följd av olyckan vid Strångberga och ett omfattande bärgnings- och saneringsarbete på platsen. Föraren är körd till sjukhus med ambulans.

Larmet om olyckan kom in klockan 06.26.

Orsaken till olyckan är oklar.

– Innan vi kom på plats, lämnade ambulans platsen med med föraren till Kullbergska sjukhuset i Katrineholm. Där har vi varit och pratat med honom, och han är talbar, säger Anette Wilhelmsson, vakthavande befäl vid polisen i Södermanland. Nu har vi beställt bärgare, men det tar lite tid att få bort en långtradare.

Enligt Patrik Mannsbart, räddningsledare på Västra Sörmlands räddningstjänst, är det en styckegodsbil som har vält och slitits sönder. Lasten är utspridd på vägen och i närområdet. Det här innebär köer.

Föraren hade lyckats ta sig ur på egen hand.

— Han var ute ur hytten när vi kom till platsen, och som jag uppfattade det har han några mindre skärskador och var lite mörbultad, säger Mannsbart till Södermanlands Nyheter.

Olyckan innebär köer på platsen. Enligt Katrineholms-Kuriren hänvisas bilister att köra alternativa vägar – ett som över Fäboda. Tung trafik hänvisas däremot till att köra via Björkvik. Den lokala räddningstjänsten har inte hunnit, enligt tidningen, att säkerställa småvägarna så att de ska klara av tyngden från de riktigt tunga fordonen.
