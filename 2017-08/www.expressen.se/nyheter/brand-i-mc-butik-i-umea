Söndag 20 augusti 2017
VMA-larm efter brand i industribyggnad
Anton Nilsson

Larmet kom in vid 10.30 på söndagen, enligt polisen.

Strax innan 13 säger Tommy Eriksson på räddningstjänsten i Umeå att "det är kraftig rökutveckling från byggnaden" och att räddningstjänsten "fortfarande håller på för fullt".

Kort dessförinnan går räddningstjänsten ut med ett VMA-larm angående branden.

"Brand i industribyggnad i Västerslätt - allmänheten uppmanas att gå inomhus och stänga dörrar, fönster och ventilation" står det att läsa på SVT:s hemsida.

Bostadsområdet Västerslätt ligger nära motorbutiken där branden rasar.

Till Västerbottens-Kuriren säger Samuel Bergander, insatsledare vid räddningstjänsten:

– Det rör sig om en fullt utvecklad brand. Det finns spridningsrisk och vi har inte branden under kontroll.

Det finns inga uppgifter om personskador. Ingen ska befinna sig i lokalen, enligt räddningstjänsten.

Företaget som har verksamhet i den brinnande byggnaden säljer och reparerar snöskotrar, fyrhjulingar och tillbehör.

Texten uppdateras.
