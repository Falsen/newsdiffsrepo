Rockkonsert evakuerad
av polis efter terrorhot - två gripna
Johanna Cardell

Under onsdagen skulle amerikanska bandet Allah-Las ha en konsert i den nederländska staden.

Men på kvällen tipsade de spanska myndigheterna om en eventuell hotbild. Spanien har varit på alerten allt sedan terrordådet förra veckan. Vid tiden för när informationen gavs hade inte insläppet till konserten börjat.

– Polisen tog informationen seriöst nog att efter diskussion med organisatörerna bestämde man sig för att ställa in evenemanget, säger den nederländska polisen enligt The Telegraph.

Vid 22-tiden meddelade man att konserten var inställd.

Enligt AP hittade man en skåpbil med gasflaskor nära konsertplatsen. Skåpbilen hade spanska nummerplåtar. Polisen meddelar att man anhållit föraren till bilen.

På plats fanns poliser med säkerhetsvästar och enligt uppgifter även en anti-terrorist styrka.

Men senare uppgifter gör gällande att föraren till skåpbilen kanske inte är misstänkt för brott. Mannen ska, enligt The Guardian, haft en förklaring till gasflaskorna och en genomsökning av hans hem visar inga kopplingar till terrorhotet. Polisen säger att mannen, som är en reparatör, ska möjligen varit full vid tillfället.

Spanska myndigheter säger att eventuella kopplingar mellan dåden i Spanien och skåpbilen i Rotterdam är osannolika.

Ytterligare en man har dock gripits, en 22-åring. Han greps tidigt på Torsdagsmorgonen och kommer förhöras med anledning av terrorhotet. Hans hem har även undersökts.

Konsertlokalen där Allah-Las skulle ha spelat rymmer drygt 1000 personer.

Enligt The Guardian ville inte Rotterdams borgmästare, Ahmed Aboutaleb, ännu inte igår gå ut med närmare information om vad exakt tipset från den spanska myndigheten bestod av.

– Det är inte bra ännu att säga hur saker är länkade.

Bandet, som är baserat i Kalifornien, ska enligt The Mirror tidigare också ha haft problem med säkerheten på grund av sitt namn vars ena del betyder Gud på arabiska, men det är oklart om hotet denna gång har med namnet att göra. Enligt en intervju med The Guardian valde de namnet för att de ville ha något som lät "heligt" och bandmedlemmarna säger att de inte hade insett att det kunde anses som stötande.

– Vi får mejl från muslimer, här i USA och runt världen, som säger att de är stötta, men det var absolut inte vår intention, säger sångaren Miles Michaud till Guardian.

Enligt Reuters ska det inte finnas någon koppling mellan terrorhotet och förra veckans attacker i Spanien.
