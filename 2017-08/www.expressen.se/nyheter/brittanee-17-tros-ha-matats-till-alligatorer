Brittanee, 17, tros ha matats till alligatorer
Patrik Micu

I fredags var FBI-agenter ute på en ödslig plats i staten South Carolina och sökte efter Brittanee Drexel kvarlevor.

Chansen att hitta några var begränsade. FBI-fruktar att informatörens uppgifter är sanna och att tonårstjejen som varit försvunnen i sna rt åtta år sköts ihjäl och kastades till hungriga alligatorer.

Bland andra den lokala tv-kanalen WBTW-TV News 13 rapporterar om FBI-sökningarna ett stycke från Highway 521 i Georgetown County.

FBI-agenter och lokala poliser genomsökte ett skogsområde där Drexels kropp möjligen finns. Tv-teamet uppmanades lämna platsen.

FBI har inte kommenterat om några nya fynd gjordes i terrängen.

Brittanee Drexel försvann i samband med hon åkte till badorten och partystället Myrtle Beach i South Carolina på skollovet i april 2009.

Sista livstecknet är en bild från en övervakningskamera när hon går norrut på strandpromenaden. Polisen tror att hon fördes bort mot sin vilja.

FBI har gjort många sök efter Drexel utan att hitta ett livstecken. Förra sommaren höll familjen en presskonferens ihop med polisen och vädjade om tips. En belöning på 25 000 dollar (cirka 220 000 kronor) utfästes.

Två månader senare framkommer att FBI har en informatör som berättat att Brittanee Drexel hölls fången av några män i ett hus i McClellanville, en liten fiskeby i Charlotte County i South Carolina.

Flickan ska ha blivit sexuellt utnyttjad av männen och sköts enligt informatören till döds när hon försökte fly. Mannen berättar att två skott hördes och att man sedan förutsatte att flickan var död.

Enligt FBI har flera vittnen uppgett att kroppen gavs som föda till alligatorer.

Men teknisk bevisning saknas och ännu har ingen anhållits för det misstänkta mordet på Brittanee Drexel.
