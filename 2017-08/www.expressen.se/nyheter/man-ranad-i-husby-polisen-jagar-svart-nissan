Man rånad i Husby – polisen jagar svart Nissan
Magnus Hellberg

Klockan 14.34 kom larmet om rånet in till polisen.

"Polis beordrades till platsen efter uppgifter från en anmälare att han ca 3 minuter tidigare rånats under pistolhot. En bil, svart äldre Nissan, hade blockerat anmälarens bil varefter en person vevade ner rutan och hotade anmälaren med ett pistolliknande föremål och sade till honom att kliva ur varefter han avtvingades armbandsur och halskedja", skriver polisen på sin webbplats.

– Innan det här skedde hade anmälaren gjort ett kontantuttag i en bankomat i Husby, det är möjligt att de sett det, säger Sven-Erik Olsson vid Stockholmspolisen.

Förövarna  flydde sedan från platsen i bilen.

Offret skadades inte fysiskt av det inträffade. Däremot har hans bil, som blev påkörd, skador.

En förundersökning avseende grovt rån inledd.

Efter rånet spanat polispatruller i området.
