Kvinna våldtagen – en misstänkt gripen
Mimmi Nilsson

Det var vid klockan 19.20 på torsdagskvällen som polisen fick larm om att en våldtäkt begåtts i ett skogsparti i Farsta centrum.

Våldtäkten ska ha skett på platsen tidigare under dagen och uppgifterna kom till polisens kännedom via en inringare.

– Vi har fått in det från en person som har blivit ombedd att ringa, säger Sven-Erik Ohlsson vid Stockholmspolisen och fortsätter:

– Vi har en man gripen misstänkt för våldtäkt, det är en person som inte ska vara okänd för den utsatte.

Mannen kunde enligt honom gripas vid halv 22-tiden på torsdagskvällen.

Kvinnan är förd till sjukhus, polisen har inga vidare uppgifter gällande hennes tillstånd.

Polisen har gjort avspärrningar på platsen och tekniker och hundpatruller har arbetat i området. Även krimjouren är inblandad i ärendet.
