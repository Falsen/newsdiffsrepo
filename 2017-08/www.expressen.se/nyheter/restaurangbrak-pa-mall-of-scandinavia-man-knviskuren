Restaurangbråk på Mall of Scandinavia - man knviskuren
Heidi Hendersson

Det var vid halv sex tiden som ambulans och polis beordrades till köpcentret efter uppgifter om att en man knivskurits.

Två anställda på en restaurang ska ha bråkat och en av personerna ska ha blivit knivskuren.

Förövaren lämnade platsen men greps av ordningsvakter.

Förundersökning avseende grov misshandel inledd.

Den skadade fördes till sjukhus, men det finns inget initialt som tyder på livshotande skador.

– Han var vaken och talbar, säger Sven-Erik Olsson vid Stockholmspolisen.

Mattias Saari mötte många poliser när han körde mot köpcentret.

– Jag mötte poliser både i bil och när jag kom in i köpcentret.

Enligt honom ska de ha gått i rask takt mot restaurangen.

Men enligt Saari ska Mall of Scandinavia inte ha informerat något om vad som skett.

– Det var inte någon större fara, men klart att folka kollade.

Vid halv sju tog poliserna bort avspärrningarna.

– De har städat rent här, men det ligger jättemycket papper med vad vi tror är blod. Det ser ut som det.
