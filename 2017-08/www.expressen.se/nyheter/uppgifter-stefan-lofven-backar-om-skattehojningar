Uppgifter: Stefan Löfven
backar om skattehöjningar
Johanna Cardell

Under morgondagen, lördag, väntas regeringen hålla en presskonferens för att meddela att de drar tillbaka två skattehöjningar, enligt uppgift till SVT.

En av skattehöjningarna de väntas dra tillbaka gäller förändringen om brytpunkten för statlig inkomstskatt. Förslaget skulle innebära att fler svenskar får betala statlig inkomstskatt, vilket Expressen kunde avslöja redan tidigare i veckan.

Magdalena Andersson dementerade då uppgiften men nu skriver SVT samma sak och hänvisar till egna källor.

Andra förslaget som väntas dras tillbaka gäller skatt för småföretagare genom förändringar av 3:12-regler, vilket även Expressen skrev om tidigare i veckan.

Däremot väntas förslaget om flygskatt kvarstå. Istället kör man med kompensation för mindre flygplatser.



Alliansen motsätter sig skattehöjningarna och presenterade i juni sin nya gemensamma linje mot finansminister Magdalena Andersson, där man aviserade att man gemensamt gick in för att stoppa de tre skattehöjningarna och få regeringen att backa - annars var man bereda att agera.  Liberalernas partiledare Jan Björklund gick då ut och hotade med misstroendeförklaring om höjningarna skulle stå kvar.

Finansministern Magdalena Andersson sade då:

– Som tur är säger Centerpartiet att de inte kommer stötta det. I det avseende verkar de inte helt eniga. De är däremot eniga om är att gå ifrån en enad budgetprocess, och det kan bli farligt för Sverige. Jag är helt fokuserad på att ta ansvar för statsfinanserna.
