Rånaren stoppades - av sin mamma
Andrea Gunnarsson

Det var i tisdags morse som händelsen inträffade i Brandon i Mississippi i sydöstra USA, rapporterar ABC News.

Roy Mitchell, 22, var på väg att råna en liten matvarubutik när hans mamma förstörde hans planer. Han hade en pistol, som senare visade sig vara fejk, som han hotade butiksbiträdet med.

Mannens mamma hade dock följt efter sin son in i affären.

– Mamman ser uppståndelsen, tar pistolen från pojkens hand och drar med sig honom ut ur affären, säger Chris Butts, polis i Brandon.

Mamman bad om ursäkt till butiksbiträdet och sa hennes son bara skämtade. Hon bad butiksbiträdet att inte ringa polisen. Det chockade butiksbiträdet ringde dock polisen som senare lyckades gripa 22-åringen.

Chris Butts hyllar mammans insats.

– Jag tycker att hon är lite av en hjälte. Om butiksbiträdet hade haft en pistol hade det kunnat sluta illa, säger han.
