Bil voltade på gamla E4 – en person död
Magnus Hellberg

Singelolyckan utanför Tierp inträffade strax före halv sju-tiden på torsdagsmorgonen på gamla i E4:an, väg 292 mellan Tierp och Söderfors, rapporterar Upsala Nya Tidning och SVT Nyheter.

– En bil har gått av vägen och är totalt demolerad. Räddningstjänst var först på plats och där hittar man en person i bilen som konstateras vara avliden, säger Emil Sundqvist, vakthavande befäl vid polisen, till SVT Nyheter.

Både ambulanssjukvårdare, polis och räddningstjänst har beordrats till olycksplatsen.

Det är oklart hur olyckan har gått till men bilen ska av okänd anledning ha kört av vägen, voltat och hamnat på taket en bra bit in i skogen.

– Fordonet var totalt demolerat. I bilen påträffades en död person, bekräftar Christer Nordström, Uppsalapolisens presstalesperson, för UNT.

Räddningstjänsten meddelar att det råder begränsad framkomlighet på vägsträckan.
