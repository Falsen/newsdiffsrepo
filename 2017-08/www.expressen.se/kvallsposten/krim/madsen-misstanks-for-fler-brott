Polisens besked: Madsen misstänks för fler brott
Jonathan Berntsson

På torsdagen krävde åklagaren att brottsmisstankarna mot ubåtsägaren Peter Madsen skulle utökas till att omfatta mord och brott mot griftefriden.

Nu går polisen ut med att brottsmisstankarna mot Madsen har utökats. Han misstänks nu för vad som i Sverige kan jämföras med brott mot griftefriden och är även misstänkt för mord, skriver Köpenhamnspolisen på sin hemsida.

Rubriceringen på danska är "manddrab" och enligt den danska brottsbalken ska en person som dödat en annan människa dömas utifrån huruvida uppsåt föreligger, ungefär motsvarande de svenska rubriceringarna dråp eller mord. Den som befinns skyldig kan dömas till fängelse i mellan fem år och livstid.

Madsen har delgivits msistankarna och nekar både till brott mot griftefriden och mord, enligt polisen.

På fredagsmorgonen började försvaret att dyka vid Dragör hamn efter en begäran från Köpenhamnspolisen.



Texten uppdateras.
