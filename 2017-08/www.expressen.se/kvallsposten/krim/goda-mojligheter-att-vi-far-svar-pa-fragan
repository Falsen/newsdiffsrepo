"Goda möjligheter att vi får svar på frågan"
Kim Malmgren

Polisen har hittat kvarlevor efter Kim Wall. Vad innebär det för utredningen?

– Detta är ett avgörande steg för att driva utredningen framåt. Perioden innan fyndet gjordes var frågan om man överhuvudtaget skulle kunna hitta Kim Wall. Nu får man nya detaljer som man kan använda för att pressa Peter Madsen i förhör.



LÄS ÄVEN: Polisen: Kroppen tillhör Kim Wall



Hur då?

– Tidigare i utredningen har det fungerat så att Peter Madsen har hållit fast vid sin historia till dess att han har motbevisats. När han stiger av ubåten så nämner han inte ens Kim Wall. Det är först senare när han konfronteras med uppgifter som han stegvis har ändrat sin historia.

– Den möjligheten har han. Han skadar sin egen trovärdighet men i övrigt har han inget att förlora på att hålla fast vid sin historia.

Madsen har tidigare sagt att Kim Wall dog genom en olycka, ändrar fynden förutsättningarna för hans historia?

– Det finns inget som har framkommit som styrker att detta rör sig om ett mord. Hans historia om att det rör sig om en olycka kan fortfarande hålla. För att styrka mord behöver polisen hitta något på kroppen som fastställer den rubriceringen.



LÄS ÄVEN: Kim Walls mamma: "Gränslös sorg"



Om polisen inte kan motbevisa att det rör sig om en olycka, kan Madsen gå fri då?

– Han har fortfarande begått brott mot griftefriden. Om det var en olycka så borde han ha tagit tag i det där och då genom att ringa ambulans och polis. I stället valde han, som han vid nåt tillfälle har benämnt det, att ge henne en undervattensbegravning. Ett försök att komma undan helt.
