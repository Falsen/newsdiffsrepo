En person till sjukhus efter brand på studentboende
Simon Larsson

Larmet om den misstänkta branden i centrala Lund kom in till räddningstjänsten klockan 18.37 under fredagskvällen.

– Det har brunnit på ett studentboende i anslutning till spisen. Sannolikt en kaffebryggare, säger Gustaf Sandell.

Enligt flera personer ska rökutvecklingen varit kraftig på studentboendet.

– Branden är släckt. En person andades in rök och är införd till sjukhus för kontroll. Nu håller vi på att frilägga ventilationskanalen för att kontrollera med värmekamera för att försäkra oss att det inte föreligger risk för spridning, säger Gustaf Sandell.

Räddningstjänsten är kvar på platsen för att ventilera byggnaden.



VET DU MER? Har du nyhetstips, bilder eller film om händelsen? Hör av dig med sms eller mms till 71717 eller 71717@expressen.se
