Vännen: Att dumpa Kim
i havet gör mig besviken
Lars-Olof Strömberg

Det var på måndagen som polisen i Köpenhamn kom med nya uppgifter kring den skånska journalisten Kim Wall försvinnande.

Hon steg på Madsens ubåt i Köpenhamn för att göra ett reportage om honom och anmäldes senare som försvunnen.



LÄS MER: Detta har hänt i ubåtsfallet



Madsen själv hävdade att han satt i land Kim Wall på kajen vid Rafshaleøen igen klockan 22.30 och att han inte hade något med journalistens vidare öden att göra.

På måndagen släppte dock Köpenhamnspolisen nya uppgifter - där man bekräftade misstankarna att ubåtsägaren verkligen haft med Kim Wall försvinnande att göra.

Madsen ska i förhör med polisen ha sagt att det skett en olycka ombord på ubåten och att han därefter dumpat kroppen efter den svenska journalisten i havet.

En av dem som tog emot de nya uppgifterna var den danska journalisten Thomas Djursing.

Han lärde känna Madsen 2008 och har bland annat skrivit boken "Raket-Madsen", som ingående ger en inblick i uppfinnarens liv.



LÄS MER: GW: Peter Madsen har erkänt ett grovt brott



Boken handlar om allt från det att Madsen som tioåring lånade kemiböcker på biblioteket till sjösättningen av världens största privatägda ubåt.

– Det är självklart att jag hoppades att han skulle vara oskyldig. Men varje gång man följde det spåret stod något i vägen, säger Djursing enligt den danska tidningen.

En av omständigheterna som journalisten tyckte var märklig var att ubåten förliste i samma veva som journalisten försvann.

– Det hela blev ju en historia som till sist var svår att tro på, säger han.

Djursing säger i intervjun att han har svårt att förstå händelsen.

– Jag saknar fortfarande ett motiv. Det känns helt främmande och så meningslöst.

Djursing säger också att det faktum att han ska ha gjort sig av med kroppen i havet gör hela skillnaden.

– Fortfarande saknas många uppgifter innan man kan förstå vad som verkligen skett ombord på ubåten.

Den danska journalisten säger att han inte är överraskad över Madsens erkännande om att han haft med Kim Walls död att göra.

– Men frågan vi alla ställer oss är ju vad det är för typ av olycka som skulle ha skett på ubåten. Och vad är det som gör att han begraver henne i havet? Är det ren panik? Allt är så oförklarligt, säger Djursing till tidningen.



LÄS MER: Dansk polis om den hittade kroppen
