Polisens uppmaning: "Du
kanske ska sluta med det?"
Karin Selåker Hangasmaa

Polisen i nordvästra Skåne genomförde nyligen en trafikkontroll utanför en stor mataffär på Landskronavägen i Helsingborg.

En bil vinkades in och polisen bad bilen förare om att få ta en titt på körkortet. Det visar sig att den manliga föraren inte har något sådant och misstänks därför för olovlig körning.

Men polisen arbetar vidare och får till sist fram en identitet på en man i 27-årsåldern som kommer från ett östeuropeiskt land.

Ytterligare en viktig detalj framträder på polisernas dataskärm.

"Mannen får nämligen inte vara i Sverige eftersom han blev utvisad 2016 och får inte vara här tills 2021", skriver polisen i nordvästra Skåne i ett inlägg på Facebook.

Eftersom mannen fastnade i trafikkontrollen som polisen satt upp i Helsingborg är han nu gripen och anhållen misstänkt för brott mot utlänningslagen.

"Varnar du för våra trafikkontroller? Det kanske du ska sluta med det efter att ha läst ovanstående. Tack på förhand!", skriver polisen.



LÄS MER: Lastbilchaufför gömde 100 kilo knark i lönnfack
