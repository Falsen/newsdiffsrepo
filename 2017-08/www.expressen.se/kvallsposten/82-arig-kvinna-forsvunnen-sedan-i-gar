82-årig kvinna
hittad drunknad
Maria Rydhagen

Polisen gick ut med en efterlysning vid 12-tiden på måndagen.

Kvinnan är 82 år och sågs senast i sitt hem i går kväll. Hon anmäldes försvunnen på måndagsmorgonen av hemtjänstpersonal.

– Vi är på plats med flera resurser och söker efter kvinnan, säger Jimmy Modin vid polisen.

Under eftermiddagen larmade en privatperson om en drunkning i Borgholm.

Det kunde snabbt konstateras att det rörde sig om den 82-åriga kvinnan.

– Det finns ingen brottsmisstanke, som det ser ut nu. Det är inget som tyder på det, säger Calle Persson vid polisen.
