Växjö Lakers vann
turnering i Finland
Elisabeth Lindbäck

Växjö är ännu obesegrade under försäsongen.

När Lakers säkrade segern i träningsturneringen TPS Cup i Åbo på lördagen inkasserades också säsongen tredje raka vinst.

Matchen mot Lukko blev dock betydligt mer målrik än tidigare segrar och slutade 6-4.

Det var dock Lukko som tog ledningen tidigt i första perioden i numerärt överläge och som även hann öka på till 2-0 innan Lakers vaknade.

Men i slutet på första perioden kunde Erik Josefsson reducera direkt när han kom från från utvisningsbåset.

Sedan brakade det loss i andra perioden med tre mål för Lakers signerade Eric Martinsson, Joel Persson, Martin Lundberg.

Lukko hinner reducera innan sista periodvilan och kvitterar också i tredje perioden innan Tuomas Kiiskinen, som blivit matchvinnare i de två tidigare matcherna, klev fram och gav Växjö ledningen igen.

Kiiskinen har nu svarat för inte mindre än fyra mål på tre matcher under försäsongen.

Och sist men inte minst kunde Andrew Calof fastställa slutresultatet, 6-4, i tom bur.
