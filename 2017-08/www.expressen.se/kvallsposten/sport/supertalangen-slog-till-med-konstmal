Supertalangen slog
till – med konstmål
Robin Lindgren

Med 47 poäng i Timrå IK den gångna säsongen var Elias Pettersson en av Hockeyallsvenskans absolut största stjärnor trots att han fyllde blott 18 år under den pågående säsongen.

Efter succén kom 18-åringen att såväl värvas av storlaget Växjö Lakers, och draftas av klassiska Vancouver Canucks i NHL.

I dag begick talangen sin debut för Växjö Lakers i tävlingssammanhang när laget åkte till Tjeckien för CHL-möte med Liberec.

En debut som kom att bli en riktigt fin sådan för Elias Pettersson som med bara halva sista perioden kvar klev fram och kvitterade till 3-3 med ett riktigt konstmål.

Först fick han med sig pucken förbi en tjeckisk back, innan han tog ned pucken och snabbt avlossade ett snyggt skott som gick in otagbart bakom Liberecs målvakt, Roman Will.

Efter målet hyllades han av SVT:s kommentator Peter Jonsson.

– Jag förstår att Vancouver Canucks var så intresserade av att få den här killens namnteckning på ett kontrakt i draften som var.
