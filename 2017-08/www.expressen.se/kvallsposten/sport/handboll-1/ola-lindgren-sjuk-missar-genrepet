Ola Lindgren sjuk
– missar genrepet
Jan Peter Andersson

Under onsdagens samlades hela IFK:s handbollstrupp – samtliga spelare och ledare  – i Kristianstad arena för den obligatoriska lagfotograferingen.

Dock saknades huvudpersonen Ola Lindgren.

IFK-tränaren är sjuk och missar även helgens resa till Serbien där Kristianstadlaget ska fila på de sista detaljerna inför premiären mot HIF Karlskrona fredagen den 1 september.

– Han är sjuk, säger Jesper Larsson.

– Men han hade en träning så sent som i går.

I kväll, på IFK:s årsmöte, ska samtliga spelare och ledare hyllas för tredje raka guldet.

Lindgren kommer inte att närvara där heller. Och den tidigare förbundskaptenen stannar hemma när laget åker till Serbien i morgon bitti.

– Det var tänkt att han skulle följa med. Men är man sjuk är man sjuk. Då är det svårt, säger Jesper Larsson.

Vad är det för sjukdom?

– Det vågar jag inte svara på. Jag vet att han har någon sorts infektion i kroppen. Hur illa det är, och exakt vad det handlar om, vågar jag inte svara på.

En vecka före ligastarten vägrar IFK ta några risker. Man befarar att Lindgren kan smitta spelarna.

– Vi äventyrar inget så nära premiären, säger "Jeppe".

Åker du med?

– Nej, jag ska inte med. Nu blir vi kanske kort på ledarsidan.

Kristianstad-truppen reser tidigt torsdag morgon och kommer hem på måndag kväll.

– Vi ska spela tre matcher. Men ska nog lösa det ändå, säger Larsson.

Nu blir det nye assisterande tränaren Lars Olsson som får leda laget.

I helgen genomförde Ola Lindgren en tuff vandring i svenska fjällen. Han besteg högsta toppen tillsammans med sina döttrar och publicerade en bild på sitt Instagram-konto med texten: "Kebnekaise 2014 meter, yes".

– Tufft, men kul. Det kräver envishet. Det är jobbigt att gå uppför, över glaciärer i totalt nio timmar, förklarade Lindgren till Kristianstadbladet.

Blev Lindgren förkyld när han vandrade på fjälltopparna?

– Nej, han har gått med infektionen innan. Exakt var han fått den vet jag inte, säger Jesper Larsson.

Det blev kanske extra påfrestande att vandra?

–  Det vågar inte jag svara på, säger "Jeppe".

Samtidigt vill Larsson klargöra sina arbetsuppgifter kommande säsong:

– Jag har inte massa nya uppgifter. Det är ingen nytt under himlen.

– Jag är sportchef och jag är assisterande till Lasse (Olsson) om han inte kan. För vi kommer att  hamna i de situationerna. Det vet vi om sedan tidigare.

– Dessutom ska jag fortsätta arbeta med a-lagsmålvakterna Leo Larsson och Richard Kappelin.
