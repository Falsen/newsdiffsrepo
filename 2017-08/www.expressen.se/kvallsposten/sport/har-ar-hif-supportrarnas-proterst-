Söndag 20 augusti 2017
Här är Helsingborg-supportrarnas protest
Elisabeth Lindbäck

Helsingborgs supportrar ville vädra sitt missnöje efter förlusten mot Frej i förra omgången. En match som HIF förlorade med 0-4.

Till matchinledningen mot Gais hemma på Olympia på söndagen var klackläktaren nästan tom och i stället hade en banderoll kommit upp.

På banderollen stod det:

”Så här ser det ut i en klubb utan press. Så om ni inte klarar pressen – ta då av den rödblå dressen.”

Manifestationen höll i sig cirka en kvart. Därefter började supportrarna återigen stötta sitt lag.

Matchen pågår och står just nu 0-0 efter att HIF bland annat missat en straff under första halvlek.
