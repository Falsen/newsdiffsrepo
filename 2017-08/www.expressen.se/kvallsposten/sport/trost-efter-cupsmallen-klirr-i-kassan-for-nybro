Tröst efter cupsmällen
– klirr i kassan för Nybro
Jan Peter Andersson

Tre KFF-mål i första halvlek – sedan var Nybros cupäventyr slut.

Mahmoud Eid och Adrian Edqvist förstörde festen för Nybro när de tryckte in tre mål första 45.

Visserligen reducerade hemmalaget (Jonas Sturesson) efter paus. Men Mahmoud Eid och Adrian Edqvist ökade till 1-4 och 1-5.

Kalmar FF är därmed klara för gruppspelet i cupen.

Division 2-laget Nybro kan trösta sig med klirr i kassan. 2 426 på läktarna betyder att klubben gör ett ekonomiskt klipp på cupmatchen.

– Jag har inte koll på alla kostnader än men vi räknar med att, i runda slängar, göra 200 000 kronor på den här matchen. Det är förstås bra pengar för oss, säger Patrik Berg i Nybros sportgrupp till Barometern.

– Det är därför vi spelar i Smålandscupen år efter år, för att få chansen till en sådan här match. Och nu hade vi turen att få Kalmar FF. Det här var en upplevelse för både föreningen och spelarna, en jackpott.
