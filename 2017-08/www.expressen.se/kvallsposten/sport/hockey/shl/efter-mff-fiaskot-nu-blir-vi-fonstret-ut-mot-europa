Efter MFF-fiaskot: "Nu blir vi fönstret ut mot Europa"
Johan Svensson

Det skiljer mil mellan ishockeyns Champions League och fotbollens penningstinna och välutvecklade liga för mästarlagen.

Något som Sylvegård naturligtvis är väl medveten om.

- Det är förmodligen omöjligt att nå fotbollen. Och det är ingen hemlighet att pengar har en väldigt stor betydelse. Vi hoppas att det ska vara en investering på sikt att vara med i den här turneringen.

Prispengarna kommer också att öka på sikt i Champions Hockey League.

Vid årets turnering finns det totalt 1.540.000 euro för lagen att ta del av. Till 2022 har den summan ökat till 3.460.000 euro och det är också på den vägen som CHL hoppas kunna locka lagen ännu mer, samtidigt som man vädjar, till publiken att komma och se matcherna.

- Vi tar inga hutlösa priser, så vi hoppas att det kan komma mellan 2500-3000 åskådare på våra matcher. Det tycker jag att vi är värda, säger Sylvegård.

I år räknar han med att spel i CHL blir en minusaffär, och även om man har lång väg att vandra för att nå fotbollens stora pengar, så vill man vara med och bygga ligan.

- Det här är bra för klubben, och det här är bra för stan. Och på sikt är jag helt övertygad om att KHL även kommer att vilja vara med på det här, säger Patrik Sylvegård.
