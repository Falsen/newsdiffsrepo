Hedberg bakom Rögles storseger
Fredrik Jonsson

Rögle BK avslutade en tung träningsvecka med en klar seger mot allsvenska Oskarshamn, med utlånade Röglekvartetten Kevin Marshall, Lucas och Ludvig Elvenes samt Gustav Olhaver i laget.

Edwin Hedberg låg bakom segern när han satte de två första målen i matchen i den första perioden.

Därefter styrde Ted Brithén in 3–0 innan junioren Rasmus Sandin gjorde 4–0 och Ludvig Rensfeldt 5–0. Det var Sandins första Röglemål.

En spelare som också fick visa vad han går för var nye målvakten Ville Kolppanen som höll nollan trots tre numerära underlägen i den andra perioden.

Rögles nästa match blir lagets första på hemmaplan. Då väntar Troja-Ljungby den 7 september.
