Stopp för skrällgäng
– HBK vidare i cupen
Jan Peter Andersson

Höskuldur Gunnlaugsson visade vägen med två kyliga mål före paus – först med fötterna och sedan med huvudet.

– Jag är glad över att vi vann. Vi spelade bra fotboll under stora delar av matchen både offensivt och defensivt, säger Gunnlaugsson till Hallandsposten.

Kristianstad, som i tidigare cupturneringar slagit ut Kalmar och Ljungskile, fick lite kontakt när Saikou Jawneh cykelsparkade till 1-2. Nicolai Alho drog ner rullgardinen för hemmalaget när han lobbade in 1-3.

– Vi tappade lite rörelse och tempo, samtidigt som matchen gick ner i tempo. Jag tycker dock att vi sedan visade att det skiljer två nivåer mellan lagen, när vi skruvade upp tempot igen och till slut vann matchen, säger HBK-tränaren Igor Krulj.
