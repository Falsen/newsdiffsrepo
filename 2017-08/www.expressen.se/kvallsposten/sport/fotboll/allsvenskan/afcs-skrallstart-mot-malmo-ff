Lördag 19 augusti 2017
AFC:s skrällstart mot Malmö FF
Carl-Fredrik Eriksson

Malmö FF har gått som tåget i allsvenskan och ledde inför den 20:e omgången med hela tretton poäng före Djurgården.

Men mot Eskilstuna har de fått en mardrömsstart och de regerande mästarna låg under med 2-0 redan efter en kvart.

Mohamed Turay gav hemmalaget ledningen redan i den 5:e minuten och AFC hade därefter bud på fler mål.

Och i den 15:e minuten kom också 2-0-målet.

Efter en lång utspark sög Omar Eddahri åt sig bollen. 26-åringen kunde sen med ryggen vänd mot målet vackert trycka in 2-0-målet.

– De har verkligen fått något att fundera över, säger kommentatorn Anders Fredriksson i C More.

I den 27:e minuten kom även det tredje målet för AFC Eskilstuna när Mohamed Turay nickade in sitt andra mål i matchen. 3-0 var också resultatet i halvtid.

– Det är piss, säger Alexander Jeremejeff till C More.

– En godkänd första halvlek. 3-0 mot serieledarna i halvtid då har vi något att jobba på, men man måste vara ödmjuk, säger Omar Eddahri.

Matchen pågår.
