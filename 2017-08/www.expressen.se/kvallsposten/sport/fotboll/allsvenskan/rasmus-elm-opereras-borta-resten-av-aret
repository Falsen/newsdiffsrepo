Rasmus Elm opereras
- borta resten av året
Mattias Larsson

För fem år sedan stod en 25-årig Rasmus Elm för den legendariska kvitteringen då Sverige vände 0–4 på Olympiastadion i Berlin till 4–4 i VM-kvalet till Brasilien 2014.

Två år senare, 2014, utsågs han till den ryska ligans bästa mittfältare.

Dock har den spelskicklige mittfältaren, som 20 år gammal var tongivande då Kalmar FF 2008 vann SM-guld, dragits med stora skadebesvär under sin fotbollskarriär.

2015 återvände Rasmus Elm därför till Kalmar FF, den säsongen gjorde han dock blott en allsvensk match från start.

I fjol blev det 15 matcher från start och tre inhopp medan det i år enbart har blivt tre starter.

Och nu är säsongen definitivt över för en av Kalmar FF:s bästa spelare genom tiderna.

Enligt P4 Kalmar säger Kalmar FF:s sjugymnast Kjell Svensson att Rasmus Elm kommer att operera den sargade höft som hållit honom ur spel stora delar av året.

Operationen kommer att äga rum i Kalmar på fredag och syftet är att rörligheten i höften ska öka samtidigt som smärtorna försvinner.

Rasmus Elms nuvarande kontrakt med Kalmar FF går ut efter årets säsong.

Som ett litet plåster på såren för Nanne Bergstrand och hans lag så är prognosen ljusnande för mittbacken Marko Biskupovic som opererats för en okbensfraktur.

Så fort en formgjuten ansiktsmask är färdigställd kan Buskopovic vara tillbaka i träning.
