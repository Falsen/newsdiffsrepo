"Blåvitt-matcherna är alltid de största"
Rune Smith

Och vem kan bättre svara på frågan än Möller med ett mycket långt allsvenskt liv, 5 SM-guld och 17 A-landskamper.

MFF-U-tränaren Janne bänkar sig som vanligt på läktaren på Swedbank stadion och han känner fortfarande, 2017, extra när Göteborg är motståndare.

– Folk kan snacka om toppmatcher mot Norrköping eller AIK, men för mig kan inget mäta sig med duellerna med Göteborg. Jag känner den nerven varje gång, trots att jag inte längre spelar.

Själv upplevde Janne Möller oförglömliga titelfighter mellan MFF och Blåvitt under både 70- och 80-talet (han lämnade MFF 1989, Jonnie Fedel ersatte under sista Roy Hodgson-året).

– Vi vann fem raka seriesegrar 1985-89, men jag var med om hårda fighter mot Göteborg redan på 70-talet. Vi spelade ju rätt så lika, vi hade Bob Houghon som tränare, IFK Svennis Eriksson.

– Härliga minnen är till exempel när vår tuffe kapten Krister Kristensson skrämde livet ur Olle Nordin (IFK-center innan han blev förbundskapten), säger Möller och skrattar.

Han vill dock också betona hur goda relationer utanför plan han hade med en rad göteborgare, inte minst landslagskompisarna.

– Jag trivdes alltid i deras sällskap och hade mycket kul med trevliga killar som Glenn Hysén, Torbjörn Nilsson, Ralf Edström med flera. Så ska det vara, hårda tag på plan, vänskap utanför, säger Janne Möller.
