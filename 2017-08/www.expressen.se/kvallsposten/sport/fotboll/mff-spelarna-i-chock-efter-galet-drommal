Får glädjefnatt efter
drömmålet mot MFF
Robin Lindgren

Svenska cupen är de små föreningarnas chans att mäta sina krafter mot landets främsta fotbollslag.

Och just den chansen kom i kväll till Trollhättan där stadens lag i division 2 tog emot de regerande mästarna, och nuvarande serieledarna, från allsvenskan.

Malmö FF.

Ett Malmö som ställde upp med ett i stort sett ordinarie lag.

Men det skrämde inte Trollhättan som inledde respektlöst på sin hemmaplan, och redan efter tre spelade minuter kunde Charles Ikenna Kean ge sitt lag en drömstart på lagets största match på väldigt länge.

I det offensiva straffområdet visade Kean prov på goda individuella färdigheter, och skottet som satt otagbart i krysset kunde Johan Dahlin inte göra något åt.

Malmö FF vände dock till en 2–1-ledning för att sedan i matchens sista minuter öka på med ytterligare två mål.

Målskyttar? Jo Inge Berget och Erdal Rakip.

Segern innebär att Malmö FF är klart för Svenska cupens gruppspel till våren.
