Tisdag 22 augusti 2017
Anfallarens besked: Slutar i landslaget
Johan Wall

Anja Mittag debuterade i det tyska landslaget som 19-åring. Nu blir det inga fler landskamper för FC Rosengårds anfallare.

Hon meddelar sitt beslut på Twitter.

"I tolv år har jag haft äran att bära den tyska landslagströjan men nu är det dags att ta farväl. Tack, från djupet av mitt hjärta, för de oförglömliga ögonblick och titlarna vi firat tillsammans. Jag är så otroligt tacksam för de vänskaper jag har lyckats skapa genom åren", skriver Mittag och tackar samtidigt både lagkamrater, tränare och supportrar.

Mittags beslut betyder däremot inte att hon slutar med fotbollen. Klubblagskarriären fortsätter.

"Jag är glad över att kunna meddela att jag fortsätter med FC Rosengård de kommande två åren i Sverige", skriver anfallaren.

Anja Mittag har en imponerande samling mästerskapsmedaljer i sitt prisskåp.

Hon har bland annat vunnit ett VM-guld, tre EM-guld och ett OS-guld
