Tisdag 22 augusti 2017
FC Köpenhamn straffas hårt efter skandalen
Johan Wall

Bröndbys ytterback Johan Larsson chippade in bollen i straffområdet där Simon Tibbling stötte in bollen i mål.

Efter svenskduons sena avgörande för Bröndby i den 94:e minuten utbröt kaos på bortasektionen där FCK-supportrar hamnade i konfrontation med polis. Matchen avbröts i en kvart men återupptogs och spelades klart.

FC Köpenhamn straffas nu hårt av disciplinnämnden.

Utöver de 150 000 danska kronor som ska betalas i böter, måste klubben dessutom spela två hemmamatcher inför tomma läktare.

Först den 8 september mot FC Midtjylland och därefter höstens kommande möte med Bröndby, den 5 november.

Även Bröndby straffas, med 75 000 danska kronor i böter, för att lagets supportrar använde pyroteknik.

FC Köpenhamns klubbdirektör säger att en överklagan ska lämnas in.

– Vi godkänner och accepterar att vi straffas efter det som hände på Bröndby stadion och vi har flera gånger tagit starkt avstånd från händelsen. Det gör vi naturligtvis fortfarande. Men vi anser dock att straffet är oproportionerligt. Vi kommer därför överklaga domen och inväntar appellationsinstansens beslut gällande om domen ska verkställas under tiden för överklagan. Vi har inga ytterligare kommentarer i nuläget, säger Anders Hörsholt till FC Köpehamns hemsida.
