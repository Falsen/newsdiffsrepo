Bayern München uppges närmast HIF:s superlöfte
Elisabeth Lindbäck

Helsingborgs superlöfte fortsätter dra blickarna till sig.

Just nu har Alex Timossi Andersson ett ungdomskontrakt med superettanklubben men frågan är förstås hur länge HIF får ha kvar honom.

Sedan tidigare har han provtränat med Bayern München och det ska också enligt Sydsvenskan vara den klubben som ligger närmast att få talangens signatur.

Alex Timossi Andersson avstår att kommentera Bayern München och är också hemlighetsfull när det handlar om den kommande kontraktsdiskussionen.

– Det vill jag faktiskt inte gå in på. Men jag är bekväm med att spela i HIF. Annars har jag ingen kommentar, svarar han.
