Värnamos andra raka derbyseger
Elisabeth Lindbäck

Säsongens första Smålandsderby slutade med uddamålsseger, 2-1, till Värnamo i somras.

Och när lagen möttes igen blev det på nytt full pott för Värnamo.

Hemmalaget tog ledningen efter en halvtimme genom Paulo Marcelo Souza Alves. Glädjen blev dock kortvarig, bara tio minuter senare kvitterade Mario Vasilj på nick för Öster.

Värnamo skulle dock replikera redan innan paus, närmare bestämt genom ett långskott av Oscar Johansson.

Resultatet 2-1 stod sig sedan matchen ut.

Smålandsderbyt var dessutom välbesökt. Över 4000, närmare bestämt 4122, personer kom till matchen på Finnvedsvallen. Enligt Smålandsposten också den största publiken som sett ett derby mellan lagen i Värnamo under hela 2000-talet.
