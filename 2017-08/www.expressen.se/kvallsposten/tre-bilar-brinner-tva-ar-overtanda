Tre bilar brinner:
"Troligen anlagt"
Elvira Lagerström Dyrssen

Räddningstjänst och polis larmades till Hårds väg på Rosengård i Malmö, efter att ett larm inkom vid 23.21 på tisdagskvällen.

– Två av bilarna är helt övertända och elden har spridit sig till en tredje, säger Mattias Sköld, inre befäl vid räddningstjänsten syd.

Brandkåren är på plats med enheter från stationerna Jägersro och Hyllie.

– Vi arbetar för att förhindra att elden sprider sig. Det är fem meter till närmaste hus, vi jobbar med att släcka lågorna, säger Mattias Sköld.

Räddningstjänsten tror att någon har tänt på bilarna.

– Det som verkar rimligast är att någon har satt fyr på bilarna. Vi utgår från det. Det tillhör inte vanligheten att tre bilar självantänder mitt i natten.

Texten uppdateras.
