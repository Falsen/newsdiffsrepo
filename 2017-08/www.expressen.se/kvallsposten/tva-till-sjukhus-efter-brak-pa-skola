Två pojkar till sjukhus
efter knivbråk på skola
Claes Carlson

Polisen fick in larmet om skolbråket strax efter klockan 14 och skickade resurser till platsen. Även ambulans tillkallades och de två skadade pojkarna fördes till Helsingborgs lasarett.

Ännu på onsdagskvällen var det oklart om de skadade är elever på skolan – eller om de misstänkta gärningsmännen är det. Misshandeln ska ha skett ute på skolgården.

– Det är alldeles för tidigt att säga något bestämt om detta, säger Anna Göransson.

Pressekreteraren Maria Wogensen vid Region Skåne bekräftar att de skadade är två tonårspojkar.

– Båda är allvarligt skadade, säger hon.

Platsen var avspärrad medan utredningsåtgärder pågick. Kriminaltekniker budades ut till skolan för att säkra bevis. Vid 17.30-tiden hävdes avspärrningarna.

Ännu vid 19.30 hade de båda skadade pojkarna inte kunnat höras om händelsen.

– Vi måste avvakta de vårdåtgärder som pågår. Jag vet inte om de kommer att kunna höras under kvällen, säger Magnus Lörd, inre befäl vid polisen i Helsingborg.

Händelsen rubriceras som mordförsök. Ingen har gripits.
