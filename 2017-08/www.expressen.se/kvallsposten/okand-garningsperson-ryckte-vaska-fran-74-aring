Okänd gärningsperson ryckte väska från 74-åring
Elvira Lagerström Dyrssen

På söndagskvällen, vid 21.09, larmades polisen till en restaurang i centrala Växjö, med anledning av en väskstöld. En okänd gärningsperson hade ryckt väskan från en 74-årig kvinna och sedan lämnat platsen.

– Vi på polisen tycker att det är fruktansvärt att man rycker värdesaker från äldre, säger Åsa Emanuelsson, pressinformatör vid polisens regionledningscentral.

Polisen arbetade på platsen under kvällen och gav slutligen den 74-åriga damen skjuts hem.

En anmälan ska upprättas.
