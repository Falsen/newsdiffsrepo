Kraftig rökutveckling
efter brand i garage
Elvira Lagerström Dyrssen

På tisdagskvällen larmades SOS om en brand i ett garage på Arenagatan i Malmö. Det visade sig handla om en brinnande moped.

Branden kunde släckas relativt omgående, men räddningstjänsten fick i stället arbeta intensivt med att vädra ut stora mängder svart rök ur garaget.

– Nu undersöker vi om andra bilar i garaget är rökskadade, säger Mats Streer, inre befäl vid räddningstjänsten syd.

En person fick föras till sjukhus i samband med branden.

Hur branden startade är ännu okänt för räddningstjänsten.
