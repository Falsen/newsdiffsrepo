Uppgifter: Kroppsdel
vid strandkant i Skåne
Alexander Vickhoff

Enligt polisen larmades man strax innan klockan 12 under torsdagen till ett strandområde vid Höllviken i Vellinge kommun i sydvästra Skåne.

En privatperson hade då hittat något som misstänks vara en kroppsdel. Fyndet gjordes enligt polisen vid strandkanten.

Räddningstjänsten och polis är på plats och söker med dykare, båt och helikopter.

– Vi har hittat något som kan vara en mänsklig kvarleva, men det är inte bekräftat. Det måste göras på rättsmedicinska.

– Vi letar efter fler fynd. På plats finns båt, dykare och en helikopter som söker i närområdet. Det finns ingen konkret information om att det finns fler fynd.

På platsen pågår stor aktivitet. Polisens kriminaltekniker undersöker ett stort avspärrat område och helikopter flyger, enligt uppgift, lågt över Höllviken.

En helikopter deltar också i söket efter fler fynd.

– Det finns ingen konkret information om att det finns fler. Men när vi hittat något som kan vara så letar vi runt om den platsen.

Dykare är dessutom på plats för att bistå om det behövs.

– Kriminaltekniker har tagit hand om föremålet och vi hoppas på kunna svar på om det är från en människokropp eller inte rätt snart. Just nu pågår ett sök i vattnet med båt och dykare och vi har en polishelikopter i luften, säger Mattias Sigfridsson.

Kjell Danielsson bor i området. Han beskriver aktivitet i Höllviken.

– Jag ser att det är aktivitet och det verkar som att de har hittat något. Så det är något på gång där fortfarande eftersom de fortfarande letar, säger Kjell Danielsson, 47.

– Jag ser att de letar vid strandkanten.

Den svenska polisen har även underrättat dansk polis om fyndet.

– Det kan vara så att det har samband. Men för det första vet vi inte om fyndet är från en människokropp och för det andra: om det är så vet vi inte om det hör ihop med Kim Wall-fallet. Men vi hanterar tillsammans med danskarna och håller dem informerade, säger Mattias Sigfridsson.

Gustav Alwén, 18, tog sig ner till stranden efter att han hörde om fyndet. Han berättar om ett stort polispådrag.

– Det är otäckt att man hittat fyndet, jag bor inte jättelångt härifrån. Man kan inte tänka att det händer så nära, det brukar oftast hända längre bort.

Men om fyndet kopplas samman med utredningen mot Peter Madsen är inledningsvis okänt.

Tidigare i veckan gjordes fynd av mänskliga kvarlevor utanför Amager i Köpenhamn. Under onsdagen bekräftade Köpenhamnspolisen att DNA från detta fynd matchar DNA från den sedan två veckor försvunne svenska journalisten Kim Wall som rapporterades saknad den 11 augusti efter en tur med den den danske konstruktören Peter Madsen i dennes egenkonstruerade ubåt.

Peter Madsen sitter sedan knappt två veckor häktad, misstänkt för att ha orsakat Kim Walls död.

Peter Madsen erkänner att han dumpat kroppen i havet – men nekar till dråp.



Texten uppdateras
