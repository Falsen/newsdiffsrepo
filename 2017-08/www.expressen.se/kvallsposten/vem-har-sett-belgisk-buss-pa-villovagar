Vem har sett belgisk
buss  på villovägar?
Lars-Olof Strömberg

Den aktuella bussen är vit till färgen och rejält dekorerad på långsidorna. Natten till onsdagen stod den parkerad på Vesterbro i Köpenhamns centrala delar.

Vid sjutiden på onsdagsmorgonen upptäckte dock chauffören att bussen inte längre stod kvar på sin plats. En anmälan gjordes till polisen.

Polisen har därefter efterlyst fordonet genom sina olika kanaler.

I nuläget har man inga andra misstankar än att det handlar om en vanlig fordonsstöld - någon som helt enkelt behövt något att transportera sig med i staden.

I det här fallet blev det dock något udda - en stor buss.

Att polisen gått ut med en efterlysning har dock en allvarligare sida också - man vill utesluta farhågorna att bussen ska användas som brottsverktyg i ett terrorattentat mot Danmark.

Polisen tror att bussen med registreringsnummer  1-DIA-309 fortfarande befinner sig i Köpenhamnsområdet. Den som har uppgifter att lämna ombeds ta kontakt med Köpenhamnspolisen.
