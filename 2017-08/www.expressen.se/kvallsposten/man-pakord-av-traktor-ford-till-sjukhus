Oklara omständigheter:
Man död efter traktorolycka
Simon Larsson

Larmet om olyckan kom in till polisen klockan 13.12 under onsdagen. Då ska en man ha blivit påkörd av en traktor i Jonstorp.

Enligt polisen fördes mannen inledningsvis till sjukhuset. Mannen skadade sig så allvarligt att han dog till följd av skadorna.

Mannens anhöriga är underrättade.

Polisen vet inledningsvis inte vad som ligger bakom olyckan. Därför utreds ärendet som en arbetsplatsolycka.

Vägen där olyckan inträffade stängdes under räddningsarbetet av för trafik.
