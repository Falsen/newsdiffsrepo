Lördag 19 augusti 2017
Vad är bäst med
Vallåkraträffen?
Karin Selåker Hangasmaa

Vallåkraträffen lockar varje år tusentals bilentusiaster och utställare. Programmet är späckat med drifting, shower och en stor flyguppvisning. För den som gillar motorer finns massor att upptäcka.

Michaela Rundgren och Jim Svensson har åkt från Ronneby för att ställa ut sin Mitsubishi Eclipse från 1997, omlackerad i Star Wars-tema. Paret besöker varje år flera stora bilträffar.

– Jag har lagt över 200 timmar bara på lackeringen, berättar Jim.



Steffani Klingborg och Johan Christiansson från Lund har aldrig tidigare varit på Vallåkraträffen.

– Det är fräcka bilar! Vi kunde inte föreställa och att det skulle vara så mycket olika och udda bilar från så många kontinenter och stilar. Det är kul att se, säger de.



Louise och René Hansen från Hørve i Danmark har tagit med sig ettåriga sonen Elias till Vallåkraträffen.

– Vi är här för att man får se så häftiga bilar. I Sverige, till skillnad från Danmark, får man göra så mycket mer med bilarna och ha de gaturegistrerade, i Danmark är det väldigt dyrt och krångligt på grund av reglerna. Det är jättespännande att vara här och det är en utflykt vi sett fram emot länge, säger René och Louise Hansen.
