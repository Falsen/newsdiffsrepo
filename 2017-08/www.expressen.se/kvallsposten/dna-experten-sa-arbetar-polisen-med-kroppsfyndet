DNA-experten: Så arbetar
polisen med kroppsfyndet
Simon Larsson

En kropp  – där kroppsdelar blivit avlägsnade till följd av en medveten handling – hittades under måndagen vid en strand på ön Amager utanför Köpenhamn.

Kroppen ingår i den danska polisens utredning om Kim Walls försvinnande. Hon ska ha försvunnit efter en tur med den danska uppfinnaren Peter Madsens ubåt.



LÄS MER: Detta har hänt i ubåtsincidenten



Peter Madsen har sagt att Kim Wall dog i en olycka och har erkänt att han dumpade kroppen i havet i förra veckan.

På onsdagen uppgav den danska polisen att man har hittat en koppling mellan kroppen och försvunna Kim Wall.



I måndags hittade polisen en kropp vid ön Amager. För att svara på om det är Kim Wall som hittats har polisen jämfört hennes DNA med kroppen som hittades vid Amager.

– Det som är viktigt här är att ha något material från den här individen. Det kan vara blodprov som finns sparat på ett sjukhus, en tandborste eller frimärke där det finns DNA. Ett jämförelseprov helt enkelt, säger Anne Kihlgren, vd och grundare av Dynamic Code, som gör hon DNA-analyser åt privatpersoner och företag.

Hur tiden i vattnet påverkat kroppen går inte att slå fast.

– Nu pratar jag generellt eftersom jag inte är ett dugg insatt i fallet. Det är jättesvårt att säga hur mycket det påverkar att kroppen ligger i saltvatten – eller vatten. Man måste få in materialet för att försöka göra DNA-analysen. Då ser man om det finns tillräckligt med material som inte brutits ned. Hur mycket det påverkar beror på hur länge den legat. Men man vet inte hur mycket utan att man undersökt materialet, säger Anne Kihlgren.

Leif GW Persson har tidigare sagt till Kvällsposten att han tror att kvarlevorna tillhör Kim Wall och att Madsen troligtvis har mer att berätta.

– Sådana här erkännanden sker alltid gradvis. De brukar anpassas till den bevisning som finns, säger han och tillägger att om kroppen som hittats i vattnet visar sig vara Kim Wall ligger Madsen knepigt till.



LÄS MER: Leif GW Persson: "Då kan straffet bli tio år längre"
