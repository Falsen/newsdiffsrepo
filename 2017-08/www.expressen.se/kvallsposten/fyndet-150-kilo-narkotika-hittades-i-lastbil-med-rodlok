150 kilo narkotika i lastbil med rödlök
Beri Zangana

Det var i juli förra året som en lastbilschaufför som äger en mindre firma i Nederländerna, transporterade en halv last med pallar rödlök som skulle lossas av vid Köpenhamn och därefter Göteborg, som han själv påstod. Mannen som är i 40-årsåldern berättar i förhör att han ibland köper och säljer frukt och grönsaker.

Han har tidigare utfört transporter till både Sverige och Norge.

I polisens förhör med personen som skulle ta emot rödlöken förnekar mannen bestämt att han beställt någon rödlök eller att han i sitt företag haft behov av importerade grönsaker.

Gränspersonal upptäckte vid kontroll förra året en svart skiljevägg halvvägs in i vaggan där pallarna stod. När tullarna kontrollerade utrymmet upptäcktes ett lönnfack, 265 centimeter långt, 122 centimeter brett 41 centimeter djupt. Dolt i lönnfacket upptäckte gränspersonal och personal från Tullverket en stor mängd narkotika som låg gömd under golvet.

Bland rödlökslasten fanns kartonglådor och väskor innehållandes drygt 28 kilo amfetamin, 54 kilo cannabis och 13 kilo kokain, som beslagtogs. I lönnfacket hittade tullen även över 30 000 tabletter innehållande det narkotiska preparatet MDMA.

I förhöret framgår värdet av narkotikan till flera miljoner kronor.

Sökning efter fingeravtryck från mannen på narkotika eller i lönnutrymmet har inte gett något.

I tingsrätten dömdes föraren till åtta års fängelse för synnerligen grov narkotikasmuggling. Däremot frias han nu – då hovrätten anser att mannen inte varit medveten om knarklasten.
