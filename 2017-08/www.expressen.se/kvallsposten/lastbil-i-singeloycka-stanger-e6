Sopbil hänger från E6
– på väg ner i Rönne å
Lars-Olof Strömberg

Larmet om olyckan inkom klockan 12.45 på tisdagen. Olyckan ska ha skett på E6 i norrgående riktning söder om trafikplats Rebbelberga.

Ambulans och räddningstjänst har kallats till olyckan. Det hela ska röra sig om en singelolycka,

– Det är en sopbil som kört in i mitträcket och håller på att ramla ner i Rönne å. Den hänger i räcket, säger Lennart Linderos.

Föraren har förts till sjukhus med ambulans. Enligt inledande uppgiften ska föraren inte ha några allvarliga skador, utan var vid medvetandet kort efter olyckstillfället.

Men olyckan påverkar trafiken och vägen är tills vidare avstängd i norrgående riktning.

– Nu är det statiskt på platsen. Vi håller på att säkra upp så att den inte ska ramla ner. Vi har bärgare på plats och vi försöker få en kranbil som kan lyfta 20 ton till platsen, säger Lennart Linderos.

Enligt räddningstjänsten har man läget under kontroll – men man vet inte riktigt hur man ska bärga sopbilen.

Därför kommer vägen att vara avstängd under flera timmar.

– Norrgående riktning är helt avstängd och i södergående är ett körfält avstängt. I nuläget finns ingen prognos, men det tar lång tid. Det är stora bilar som lyfta sopbilar och man vet inte riktigt hur man ska lyfta. Den ligger konsigt, det kan ta timmar, säger Lennart Linderos.

Trafiken leds för närvarande av vid Höja trafikplats.
