Uppgift: Peter Madsen befann sig i närheten
av där man hittade kroppsdelar 1986
Johanna Cardell

Peter Madsen sitter häktad misstänkt för att ha orsakat den svenska journalisten Kim Walls död. Tidigare i veckan hittades mänskliga kvarlevor som DNA-matchar Kim Wall.

Dansk polis har tidigare meddelat att man tittar på liknande ouppklarade fall för att se om det finns någon koppling till den misstänkte Peter Madsen.

Ett fall man tittar på gäller den japanska turisten Kazuko Toyonaga vars kvarlevor hittades på flera platser i Köpenhamns hamn 1986.

Enligt uppgifter till Aftonbladet befann sig den då 15 år gamle Peter Madsen i princip dagligen i området.

Enligt uppgifter till Aftonbladet åkte Peter Madsen vid tiden för mordet ofta i området där den japanska turisten hittades då han nästan dagligen tog tåget in till Köpenhamn för att träffa kompisar i en lokal på Refshaleön, bara några hundra meter från en av fyndplatserna.

Ett av tipsen i samband med fyndet av kroppen 1987 ska även ha kommit från en okänd yngling, enligt Aftonbladet.

Dansk polis har dock inte undersökt sambandet närmare.

– Det känner jag inte till, och har svårt att tänka mig, han var ju bara 15–16 år. Vi får titta på det, men det blir längre fram, säger Jens Møller, som leder Köpenhamnspolisens utredning av Kim Walls död, till Aftonbladet.
