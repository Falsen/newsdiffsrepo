Tisdag 22 augusti 2017
Bil voltade av väg –
ned på cykelbana
Elvira Lagerström Dyrssen

På söndagseftermiddagen voltade en bil av P G Vejdes väg i Teleborg, Växjö. Vid olyckan ska fordonet voltat ned för en slänt, där bilen till slut hamnade på taket mitt på en cykelbana.

– P G Vejdes väg var avstängd, så att räddningstjänsten kunde arbeta i fred, säger Åsa Emanuelsson, pressinformatör vid polisens regionledningscentral.

Vägen hölls avstängd till dess att bärgare förde bort bilen från platsen.

Hur framkomligheten såg ut på cykelbanan kunde polisen ännu inte svara på, men att störningar orsakades av olyckan är tänkbart.

Inga personskador har rapporterats in vid händelsen och det finns inga misstankar om brott.

Larmet inkom till SOS klockan 15.34.
