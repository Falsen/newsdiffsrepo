Köpenhamnspolisen: "Vi har en DNA-träff"
Filippa Rogvall

I måndags hittades delar av en kvinnokropp utanför danska ön Amager, i Öresund, i sökandet efter den försvunna journalisten Kim Wall, 30.

Hon försvann 10 augusti efter en tur med den danske uppfinnaren Peter Madsen hemmabyggda ubåt.



LÄS MER: Detta har hänt i ubåtsincidenten



Enligt Madsen egen utsaga avled Kim Wall till följd av en olycka i ubåten – därefter dumpade han hennes kropp i havet, någonstans i Kögebukten.

Nu har Köpenhamnspolisen gått ut på Twitter med att de har fått en DNA-träff mellan de delar av en kropp som hittades och Kim Wall.

Polisen har kallat till en presskonferens under onsdagsmorgonen.





Det var på måndagseftermiddagen som danska polisen gick ut med att man fått in en anmälan om att en kvinnokropp hittats i vattnet utanför Köpenhamn. Det var en manlig cyklist som såg kroppen vid strandkanten, och slog larm.



LÄS MER: Dansk polis: Kroppsdelar har avlägsnats medvetet



Kroppen skickades på obduktion och polisen bekräftade att den ingår i utredningen kring Madsen.

Peter Madsen är häktad och misstänkt för vållande till annans död under särskilt försvårande omständigheter.

På tisdagen sa Jens Möller, chef på mordenheten på Köpenhamnspolisen vid en presskonferens:

– Ingenting talar emot att det är Kim Wall som kan ha hittats, men vi vet ännu inte om det är hon, säger Jens Möller, chef på mordenheten vid Köpenhamnspolisen.

Nu bekräftar alltså polisen att man fått en DNA-träff mellan kroppen och Kim Wall.





Artikeln uppdateras.
