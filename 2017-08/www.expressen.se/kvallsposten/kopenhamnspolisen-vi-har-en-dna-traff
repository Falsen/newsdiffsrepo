Polisen: DNA-träff mellan
Kim Wall och kroppen
Filippa Rogvall

I måndags hittades delar av en kvinnokropp utanför danska ön Amager, i Öresund, i sökandet efter den försvunna journalisten Kim Wall, 30.

Hon försvann 10 augusti efter en tur med den danske uppfinnaren Peter Madsen hemmabyggda ubåt.



LÄS MER: Detta har hänt i ubåtsincidenten



Enligt Madsen egen utsaga avled Kim Wall till följd av en olycka i ubåten – därefter dumpade han hennes kropp i havet, någonstans i Kögebukten.

Nu har Köpenhamnspolisen gått ut på Twitter med att de har fått en DNA-träff mellan de delar av en kropp som hittades och Kim Wall.

Polisen har använt DNA från en hårborste och tandborste som tillhört Kim Wall, säger utredare Jens Möller under presskonferensen på onsdagen.

Man har även funnit blod i ubåten.

– Vi har funnit blod i ubåten som matchar Kim Wall. Det är ett stort genombrott i utredningen, säger Jens Möller under presskonferensen.

På kroppen har polisen även funnits tecken på skador.

Under dagen pågår ett stort sökpådrag längs hela Amagers kust.

– Vi fortsätter att leta efter resterande kvarlevor, säger Jens Möller.

Peter Madsen är fortfarande misstänkt för att ha orsakat Kim Walls död. Han nekar.

– Min klient redogjorde för polisen vad som hände under förhör den 12 augusti, att det skedde en olycka. Att man nu hittat den avlidne Kim Wall ändrar ingenting i förhållande till min klient. Det är bra att man hittat henne, säger säger Peter Madsens advokat Betina Hald Engmark till BT.

Det var på måndagseftermiddagen som danska polisen gick ut med att man fått in en anmälan om att en kvinnokropp hittats i vattnet utanför Köpenhamn. Det var en manlig cyklist som såg kroppen vid strandkanten, och slog larm.

Polisen har kartlagt ubåtens färd och fyndet ska ha gjorts i området där polisen misstänker att Kim Wall försvunnit.

I ett inlägg på Facebook skriver Kim Walls mamma Ingrid Wall om beskedet.

– Det är med gränslös sorg och bestörtning vi tagit emot beskedet att kvarlevorna efter vår dotter och syster Kim Wall, har hittats. Vidden av katastrofen kan vi ännu inte överblicka, och mängder av frågetecken återstår att rätas ut, skriver Ingrid Wall.



LÄS MER: Dansk polis: Kroppsdelar har avlägsnats medvetet

Kroppen skickades på obduktion och polisen bekräftade att den ingår i utredningen kring Madsen.

Peter Madsen är häktad och misstänkt för vållande till annans död under särskilt försvårande omständigheter.

Vid en presskonferens på tisdagen sa Jens Møller, chef på mordenheten på Köpenhamnspolisen att kroppen kan tillhöra Kim Wall:

– Ingenting talar emot att det är Kim Wall som kan ha hittats, men vi vet ännu inte om det är hon, sa Møller.

Peter Madsens advokat, Betina Hald Engmark, säger att hon inte kommenterar polisens utlåtande.

– Hittills har det inte kommit någon information om att den funna kroppen har något samband med målet mot min klient. Jag kommenterar därför inte detta.

Nu bekräftar alltså polisen att man fått en DNA-träff mellan kroppen och Kim Wall.



Artikeln uppdateras.
