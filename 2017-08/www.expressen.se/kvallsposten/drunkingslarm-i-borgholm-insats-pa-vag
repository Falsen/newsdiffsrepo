Måndag 21 augusti 2017
Larm om drunkning i Borgholm – polis på platsen
Maria Rydhagen

Larmet kom in 15.10 och ska gälla en drunkning i Borgholm på Öland.

Fler uppgifter är inte kända.

– Vi är på väg till platsen för att titta närmre på vad som kan ha hänt, säger Calle Persson vid regionledningscentralen hos polisen.

Enligt räddningstjänsten skickades styrkor till platsen, men vände tillbaka.

– Vi fick ett motbud, det blev ingen insats, säger styrkeledaren Anders Palmgren.

Men polisens del i insatsen pågår fortfarande.

– Vi har personal kvar på platsen, säger Calle Persson omkring 16-tiden.
