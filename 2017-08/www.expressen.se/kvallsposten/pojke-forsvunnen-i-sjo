Pojke försvunnen vid badsjö
Micke Ölander

Larmet kom till SOS kl 16.31 som skickad dit räddningstjänsten. Även polisen har fått larmet och skickat dit en patrull.

Omständigheterna är än så länge oklara. Pojken ska ha synts i sjön och sedan försvunnit.

– Flera personer såg och hörde en pojke som skrek på hjälp, säger räddningschef Johan Aronsson till Barometern.

Campingplatsen ligger vid Joelskogen. Där finns också en badplats.

En helikopter finns också på plats och söker efter pojken, uppger Åsa Göransson vid polisregion syds ledningscentral i Malmö. Även dykare söker efter pojken.

Texten uppdateras.



VET DU MER? Har du nyhetstips, bilder eller film om händelsen? Hör av dig med sms eller mms till 71717 eller 71717@expressen.se
