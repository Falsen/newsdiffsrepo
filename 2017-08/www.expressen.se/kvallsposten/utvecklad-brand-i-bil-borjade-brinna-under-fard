JUST NU: Kraftig
brand i personbil
Simon Larsson

Larmet om branden kom in till SOS strax innan klockan 17 på torsdagen. Då hade en kraftig brand uppstått i en bil på Hornsgatan i Malmö.

Bilen stod vid vägkanten när räddningstjänsten kom till platsen.

– Sannolikt har den börjat brinna under färd, säger Gustaf Sandell.

Enligt Kvällspostens reporter Caroline Larsson på plats är det kraftig rökutveckling.

– Jag såg kraftig rök från platsen, den är så stickande att jag inte kan vara nära, säger  Caroline Larsson.

Bilen stod i lågor när räddningstjänsten kom till platsen. Samtidigt ska det ha läckt bensin från bilen.

Men ingen person uppges ha skadats i samband med branden.

– Branden var fullt utvecklad när vi kom till platsen. Ingen person befann sig i bilen, säger Gustaf Sandell.

Bilen började troligtvis brinna under färd, och svängde då in till kanten i närheten av korsningen vid Hornsgatan.

Enligt Kvällspostens reporter Caroline Larsson råder det kaos i trafiken. En brandbil blockerar all trafik i riktning mot Nobelvägen.

– Det är begränsad framkomlighet, säger Gustaf Sandell, inre befäl vid räddningstjänsten Syd. .
