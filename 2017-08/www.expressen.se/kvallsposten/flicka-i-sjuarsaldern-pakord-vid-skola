Flicka i sjuårsåldern
påkörd vid skola
Karin Selåker Hangasmaa

Olyckan inträffade vid åtta-tiden på torsdagsmorgonen. En flicka ska ha blivit påkörd av en bil utanför en skola på Munkhättegatan i Malmö.

Polis och ambulans åkte till platsen.

– Det ska ha skett utanför en skola, det är oklart om det var vid ett övergångsställe, säger Anna Göransson på polisens ledningscentral.

Flickan är i sjuårsåldern.

Enligt Anna Göransson ska det enligt omständigheterna ha gått bra för den påkörda flickan.

– Hon har fått en sårskada. Det är oklart om hon är förd till sjukhus eller om hon kontrolleras på platsen.



LÄS MER: Försökte spränga bankomat – hördes höga smällar



Polisen arbetar med att skriva en anmälan och till dess är det inte klart vilken rubricering det rör sig om.

– Föraren av personbilen finns kvar på platsen så det rör sig inte om någon smitning, säger Anna Göransson.
