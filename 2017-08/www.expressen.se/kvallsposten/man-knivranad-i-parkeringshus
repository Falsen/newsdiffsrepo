Man knivrånad
i parkeringshus
Karin Selåker Hangasmaa

Strax efter midnatt under natten mot fredag rånas en man i 19-årsåldern i centrala Malmö. Han befinner sig i parkeringshuset Anna på Kaptensgatan när två män konfronterar honom.

Gärningsmännen är okända för mannen, men de ser ut att vara i övre tonåren.

Med kniv hotar och rånar de sedan mannen.

– De rånar honom genom att hota honom med kniv, säger Anna Göransson, presstalesperson på polisens ledningscentral.

De två gärningsmännen får med sig mannens ryggsäck innan de försvinner från platsen. Mannen ska inte ha blivit skadad i samband med händelsen.

Klockan 00.45, kort efter rånet, larmas polis om personrånet. Patrullen tar upp en anmälan men på fredagsmorgonen finns ingen som är gripen misstänkt för brottet.



LÄS MER: Hemtjänstbedragare avslöjade – av DNA
