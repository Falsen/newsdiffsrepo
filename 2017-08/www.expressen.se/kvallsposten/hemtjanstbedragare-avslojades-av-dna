Hemtjänstbedragare
avslöjades av DNA
Micke Ölander

Kvinnorna åtalades i dag vid Malmö tingsrätt tillsammans med en man och ytterligare en kvinna. De två huvudåtalade kvinnorna misstänks för fyra fall av grova stölder och fyra försök till grov stöld. En av kvinnorna åtalas för en femte grov stöld hos en åldrig kvinna.

Offren är kvinnor i 90-årsåldern och bosatta i på flera orter i Skåne bland annat i Helsingborg och Kävlinge.

Metoden har varit likadan i samtliga fall, enligt förundersökningen. Kvinnorna har utgett sig komma från hemtjänst och varit påstridiga.

En 96-årig rullstolsburen kvinna i Skåne blev hårt ansatt den 11 april i år av en av de åtalade kvinnorna. Den 96-åriga kvinnan satt i sin rullstol medan kvinnan klämde och tryckte på hennes kropp.

Efteråt upptäckte den svårt chockade och skärrade kvinnan att hon blivit av med smycken till ett uppskattat värde av 20 700 kronor.

Men vid det här tillfället hade polisen spaning på de två åtalade kvinnorna och en man som också är misstänkt för inblandning. De två kvinnorna och mannen greps direkt efteråt liksom mannen.

Polisens utredare har i efterhand kunnat knyta de tre som misstänkta för en rad liknande brott mot åldriga, ensamma, kvinnor i Skåne.

I ett fall är bevisningen stark. En av de åtalade kvinnorna var hemma hos en 94-årig ensamstående kvinna i Skåne i januari i år. Kvinnan tog sig med orden:

– Vi skulle bara titta på dina ögon - vi är frånhemtjänsten, enligt polisens förhör med den åldriga kvinnan.

Väl inne låtsades den åtalade kvinnan undersöka den 94-åriga kvinnans ögon och fick henne att sätta sig i en stol. Efteråt insåg den 94-åriga kvinnan att det hela var märkligt.

Hon hade bland hört hur någon rev i hennes byrålådor. När hon undersökte en väska där hon förvarade 6 000 kronor fann hon att pengarna var borta, liksom en värdefull klocka.

Kvar fanns dock en stickad mössa som låg bredvid väskan där pengarna förvarats. I mössam fanns hårstrån som efter DNA-undersökningen visade sig ha använts av en av de åtalade kvinnorna.

Kammaråklagare Sigrid Stengel beskriver i de åtalades brottslighet som "särskilt hänsynslös" eftersom offren är äldre och skyddslösa personer.

Misstänksamhet bland äldre mot personer som utger sig komma från hemtjänsten är samtidigt påtaglig. I några fall vägrade de tilltänkta offren att släppa in kvinnorna.
