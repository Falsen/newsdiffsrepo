Samtliga skjutningar
i Malmö under 2017
Christer El-Mochantaf

SKJUTNING 1

TISDAG 3 JANUARI 03.34  Västra Kattarpsvägen

• 18-årig kvinna hittas skjuten utomhus. Fyra män greps och efter förhör blev tre män anhållna för mordförsök.

Men efter några dagar släpps det och polisen konstaterar att det kan ha varit vådaskott.

Ung kvinna skjuten vid restaurang





SKJUTNING 2

TISDAG 3 JANUARI 20.44 Docentgatan

• Polisen hittar offret liggande på gatan, vid en cykelbana mellan hyreshusen på Docentgatan och Hermodsdalsskolan. Två timmar senare meddelas att mannen avlidit av sina skador.

En man grips på platsen och anhålls men släpps senare. Ytterligare en person har suttit anhållen men är inte längre frihetsberövad. Båda männen är fortsatt misstänkta, enligt åklagare Pär Andersson.

En man död efter skottlossning





SKJUTNING 3

TISDAG 3 JANUARI 23.48 Påskliljegatan

• En person skjuter in genom en fönsterruta på en  bostad. Ingen skadas, trots att tre personer befinner sig i bostaden. Ingen är gripen.

Larm om skott genom bostad i Malmö



SKJUTNING 4:

ONSDAG 4 JANUARI 00.05 Lindängen Centrum

• En buss blir beskjuten när den står vid en  hållplats. Enligt uppgift  till Kvällsposten avlossades skotten när chauffören gick igenom bussen.

Ingen skadades i skottlossningen och ingen har gripits – motivet till skjutningen är okänd.

Buss beskjuten vid hållplats i Malmö





SKJUTNING 5:

FREDAG 6 JANUARI 18.55 Persborg

• En man ringer själv till polisen och berättar att han blivit skjuten i en lägenhet. Ett stort polispådrag drogs i gång och mannen, som klarade sig, ska ha träffats av två skott i underkroppen. Två misstänkta gärningsmän ska ha lämnat platsen till fots.

Två personer hämtades in till förhör, men de släpptes senare. Ingen har gripits sedan dess.

Man allvarligt skadad efter skott i lägenhet



SKJUTNING 6:

MÅNDAG 9 JANUARI 18.07 Fosie

• Polisen larmas om en skottlossning och hittar en tomhylsa i närheten av en villa. Händelsen rubriceras som försök till mord. Det fanns flera personer i villan.

Ingen person har gripits.

Tomhylsor hittade vid hus i Malmö



SKJUTNING 7:

TORSDAG 12 JANUARI 18.50 Rosengård

• En person skjuts intill en busshållsplats i Rosengård. Personen dör på platsen och visar sig sedan vara 16-årige Ahmed Obaid, tidigare ostraffad. Motivet till skjutningen är fortfarande okänt.

Två greps senare, misstänkta för medhjälp, men i juli 2017 är ännu ingen gripen eller dömd.

Ahmed mördades på väg till träningen



SKJUTNING 8:

LÖRDAG 22 JANUARI 19.47 Lindängen

• En 18-årig man skjuts på en parkeringsplats vid en livsmedelsaffär på Munkhättegatan. Mannen skadas allvarligt men överlever – troligen på grund av att han bär en skottsäker väst.

Ingen person har gripits.

18-åring skjuten med flera skott



SKJUTNING 9:

ONSDAG 25 JANUARI 13.00 Nydala

• En man skjuts på Nydalatorget mitt på dagen. Mannen, som är i 20-årsåldern, förs med en sårskada på benet till sjukhus för vård. Mannen klarar sig och det är okänt om det finns något samband med tidigare skjutningar.

Ingen har gripits för skottlossningen.

Torget avspärrat efter skjutning i Mamlö





KNIVSKÄRNING – MORD:

SÖNDAG 29 JANUARI 03.12 Kristianstadgatan Malmö

• En 44-årig man hittas knivhuggen till döds på en innergård på Kristianstadgatan i Malmö. Fem personer hämtades till förhör – varför ville polisen inte säga. En förundersökning om mord alternativt dråp inleddes. 44-åringen är känd av polisen sedan tidigare för diverse brottslighet.

De som togs in till förhör släpptes och en 33-åring häktades senare, misstänkt för mordet.

Man knivhöggs till döds på innergård



SKJUTNING 10:

ONSDAG 1 FEBRUARI 20.00 Akutmottagningen Malmö

• Polisen kallades till akuten i Malmö då en pojke i 16-årsåldern hade blivit skjuten i benet och själv kommit in till sjukhuset. Han har dock inte velat samarbeta med polisen och det är okänt vem som har skjutit och om det var ett vådaskott eller inte.

16-åring skjuten – kom in till akuten



SKJUTNING 11:

LÖRDAG 4 FEBRUARI 05.20 Eriksfältsgatan

• En grupp yngre män blir beskjutna vid ett gatukök. Polis hittar flera tomhylsor och platsen spärras av, men vittnena som sett händelsen vägrar samarbeta med polisen. Ingen ska ha skadats eller gripits.

Tre unga män beskjutna vid gatukök i Malmö



SKJUTNING 12:

ONSDAG 8 FEBRUARI 01.59 Pildammsparken

• En vaktmästare, som röjde snö tillsammans med en anhörig, skjuts i närheten av Pildammsparken natten mot onsdag. En 15-årig misstänkt gärningsman greps och häktades för skotten.

Enligt uppgifter ska 15-åringen ha velat stjäla vaktmästarens tjänstebil – och skjutit när vaktmästaren konfronterade honom.

Den 7 juli 2017 döms 15-åringen, som då har hunnit bli 16, för mordförsök. 16-åringen och hans föräldrar har dock bestämt sig för att överklaga domen helt och hållet. De har valt att anlita Malmöadvokaten Mikael Nilsson som nytt ombud vid den fortsatta rättsliga prövningen.



Snöröjande vaktmästare skjuten i Malmö



SKJUTNING 13:

SÖNDAG 12 FEBRUARI 18.55 Möllevångstorget

• En 23-årig man skjuts till döds utanför en populär thairestaurang vid Möllevångstorget. Han har skjutits flera gånger i huvudet, enligt vad källor uppger för  Kvällsposten.

Mannen fördes till sjukhus i en privatbil men han liv gick inte att rädda. Händelsen rubriceras som mord.

I maj gick polisen ut med en efterlysning – de jagar fortfarande mannen som misstänks för modet.

23-åring dödad efter ny skottlossning i Malmö



SKJUTNING 14:

• TORSDAG 2 MARS 07.05 Gullvik, Fosie

En man i 60-årsåldern hittas skjuten i anslutning till sin bostad. Mannen förs omedelbart till sjukhus med ambulans. Han uppges däremot inte ha livshotande skador och mannen klarar sig.

Händelsen rubriceras initialt som försök till mord alternativt dråp. Ingen är gripen. För Kvällsposten berättade mannen själv om skjutningen: "Jag vet inte varför".

En man skjuten i anslutning till en bostad



SKJUTNING 15:

LÖRDAG 4 MARS 22.13 Kronetorpsgatan

En 23-årig man hittas skjuten i en bil som kraschat in i en parkerad bil vid ett bostadsområde. Strax därpå hittas en 22-årig man skjuten i en lägenhet i närheten på Segevångsgatan. Båda förs till sjukhus med ambulans och en man avlider av sina skador. Polisen utreder händelsen som mord och mordförsök och har velat ha vittnesuppgifter om två cyklar som sågs på platsen.

Enligt uppgift ska den skjutne ha känt sig hotad ett längre tag. I maj greps två personer som fortfarande är misstänkta.

Spåret: Cyklister vid mordplatsen



SKJUTNING 16:

SÖNDAG 6 MARS 16.30 Kroksbäck

• Två kulhål hittas på söndagen i en lägenhet vid Kroksbäck i Malmö.

– Man har konstaterat två kulhål i väggen. Det är bekräftat att det varit en skottlossning mot lägenheten, säger Fredrik Bratt, informatör vid polisen i region Syd.

Ingen person skadas, men flera är skrivna på lägenheten. Polisen utreder händelsen vidare.

Två skotthål hittade i lägenhet i Kroksbäck



SKJUTNING 17:

LÖRDAG 11 MARS 17.00 Fosie

• En man i 25-årsåldern hittas med svåra skottskador i en trappuppgång i södra Malmö. Det är andra gången på tre veckor som en person blir utsatt för mordförsök med skjutvapen i området. Senare rapporteras att mannens läge är stabil.

Polisen misstänker att mannen sköts på en annan plats än där han hittades.

Tre personer sitter häktade sedan tidigare i somras, på sannolika skäl misstänkta för försök till mord.

– De förnekar brott. Förundersökningen pågår, vi väntar på svar på analyser, säger åklagare Neela Frisell.

En man skadad efter skottlossning i Fosie





SKJUTNING 18:

MÅNDAG 13 MARS 15.53 Ystadvägen

• En man i 25-årsåldern hittas skjuten utanför en restaurang i Malmö. Mannen är enligt uppgifter till Kvällsposten känd sedan tidigare i narkotikasammanhang.

Han fördes till sjukhus och polisen sökte den skyldige eller skyldiga till skjutningen med helikopter. Ingen har gripits. Mannen hade allvarliga skador men klarade sig – ingen är gripen.

Man hittad skjuten utanför restaurang



SKJUTNING 19:

ONSDAG 29 MARS 22.39 Lindeborgsområdet

• Polisen fick in larmet klockan 22.39 från Dansörgatan på Lindeborg.

En parkerad, mindre bil hade också träffats av minst två kulor. Bilen hade ett kulhål i förardörren, och rutan till den ena bakre dörren hade krossats – sannolikt av en andra kula. En man fördes till sjukhus och ska ha burit skottsäker väst. Två män anhölls senare och är fortfarande misstänkta – den skjutne klarade sig tack vare skyddsvästen.

En man hittad skjuten – skotthål hittade i en bil



SKJUTNING 20:

TORSDAG 30 MARS Under natten på Folksångsgatan

Skott avlossades under natten mot en radhusdörr i södra Malmö, men ingen skadades. En kvinna hörde att det small någon gång under natten och hittade på morgonen ett misstänkt hål i ytterdörren. Händelsen utreds som mordförsök och det är okänt om det finns någon koppling till tidigare händelser.

Skott mot radhus i Malmö – kvinna hörde att det small



SKJUTNING 21:

TORSDAG 30 MARS: Ramels väg

En 23-årig man avled efter en skottlossning på Ramelsväg på Rosengård. 23-åringen tog sig in till sjukhuset i en privat bil – men dödförklarades strax innan halv åtta.

Sju män och tre häktades senare. En av dem hade kopplingar till mordet på 16-årige Ahmed Obaid.

Den siste som var häktad släpptes dock av åklagaren – bevisläget var för dåligt.

23-årig man avled efter skottlossning



SKJUTNING 22

SÖNDAG 16 APRIL: Påskliljegatan/Snödroppsgatan

Vid tvåtiden natten till söndagen avfyrades flera skott i området vid Påskliljegatan/Snödroppsgatan i Malmö. Polisen fick flera samtal om detta och ryckte ut.

Tomhylsor hittades på platsen men inga personer skadades, inte heller närliggande byggnader.

Vem eller vilka som skjutit är inte känt.

– Det enda vi vet i nuläget är att någon form av vapen har avlossats, säger Morgan Eriksson, vakthavande vid Malmöpolisen.



POLISSKJUTNING

FREDAG 28 APRIL: 17.40 Holma

Efter en misstänkt kidnappning rycker Malmöpolisen in – efter tumult skjuts den misstänkte gärningsmannen ned av polisen under fritagningen av en ung kvinna.

– Det fanns uppgifter om att kvinnan kunde vara i fara, säger Calle Persson, pressinformatör vid Skånepolisens ledningscentral.

Mannen grips av polisen på plats.





SKJUTNING 23:

TORSDAG 11 MAJ: Fosievägen

En man i 20-årsåldern vårdades på sjukhus med lindriga skottskador efter en skottlossning i Malmö. Ett vittne hörde 8-10 skott avlossas och polisen har gripit flera personer. Ett annat vittne såg tre omaskerade gärningsmän fly.

– Det var småbarn ute och lekte på just den gården där det hände. Sju-åtta barn, mitt i skottlossningen. Det tycker jag var läskigt. Att de gör det så öppet, säger kvinnan.

Sju män anhölls efter skjutningen, misstänkta för inblandning.

En skadad efter skottlossning i Malmö



SKJUTNING 24:

FREDAG 12 MAJ: Sörbäcksgatan

Polisen bekräftar initialt att två skottlossningar inträffat i Malmö, samtidigt. Efter ett tag sägs att den ena skottlossningen kan vara ett falsklarm – men på Sörbäcksgatan konstateras att en man skjutits och förts till sjukhus.

Om skjutningen på fredagen har ett samband med skottlossningen dagen innan är okänt. Två män i 20-årsåldern är misstänkta för mordförsök – vid flyktförsöket ska de ha satt eld på bilen som de försvann i.

Larm om flera skottlossningar – en är skadad



KNIVSKÄRNING MALM֠

SÖNDAG 28 MAJ: Möllevångstorget

En man i 45-årsåldern blir knivskuren till döds vid Möllevångstorget i Malmö på söndagskvällen. Klockan 00.45 natten till måndagen meddelade polisen att mannen avlidit.

– Det var stickskador. En förundersökning gällande mord har inletts, säger Anna Göransson vid polisen.

En man, född 1975, anhölls den 22 juni för mordet.

Man ihjälstucken nära restaurang vid Möllevångstorget



SKJUTNING 25

LÖRDAG 10 JUNI: Lantmannagatan

En man blir skjuten i stadsdelen Seved i centrala Malmö på lördagskvällen. Händelsen inträffade utomhus på Lantmannagatan strax efter klockan 23. Polisen var på plats med en stor styrka – och helikopter.

Den skjutne, en 30-årig man, fördes till sjukhus med ambulans men avled av sina skador. En man, född 1985, har anhållits misstänkt för mordet.

Man sköts till döds i Seved, Malmö



SKJUTNING 25

FREDAG 23 JUNI: Ramels väg

En lägenhet på Ramels väg i stadsdelen Rosengård blir beskjuten, under midsommarafton. Minst en kula har gått in genom fönstret. På marken hittas en hylsa. Ingen människa skadas. I huset bor enligt Sydsvenskan en kvinna som har förhörts som ett vittne i en tidigare mordutredning.

Ingen är dock gripen.

Sköt mot lägenhet



SKJUTNING 26

TISDAG 27 JUNI: Ramels väg

Samma hus som besköts på midsommarafton beskjuts återigen. Två personer befinner sig i den aktuella bostaden. Inte heller den här gången skadas någon fysiskt vid händelsen.

Polisen arbetar vidare med händelserna som misstänks ha ett samband.

Okänd sköt mot lägenhet





SKJUTNING 27

SÖNDAG 2 JULI: Hyacintgatan

Larmet kommer in vid 20.20-tiden på söndagen. Tre personer är skjutna enligt larmet till polisen.

Samtliga klarar sig, men förs till sjukhus.

– På platsen finner vi tre personer som är skadade. Jag har inga uppgifter om deras skadeläge, säger Fredrik Bratt vid polisens ledningscentral.

Veckan därefter är ingen gripen.

Tre personer skadade efter skjutning i Malmö



SKJUTNING 28

FREDAG 7 JULI: Dicksons väg, Rosengårds centrum

En man skjuts mitt på dagen – larmet kom vid 14.30 under fredagen – i Malmö.

Skjutningen inträffade vid gallerian i Rosengårds centrum och kommer bara fem dagar efter att tre personer skjutits på Hyacintgatan i Malmö.

– En person är förd till sjukhus, meddelar Stephan Söderholm vid polisens ledningscentral.

En man skjuten i Malmö mitt på dagen



SKJUTNING 29

TISDAG 11 JULI: Bergsgatan

Uppringare larmar polisen om att en skottlossning ägt rum. På plats gör polisen fynd som bekräftar att någon avlossat skott. Åtminstone två tomhylsor hittas.

– Vi kan bekräfta att det varit en skottlossning efter att vi pratat med vittnen som sett vad som hänt, säger Jimmy Modin.

Skottlossning på Bergsgatan i Malmö

SKJUTNING 30FREDAG 14 JULI: Bennets vägEtt lägenhetshus beskjuts av flera skott under natten till fredag. Flertalet fönsterrutor på våning ett till åtta har skjutits sönder.Polisen rubricerar fallet som mordförsök och elva personer sätts upp som målsägande.Flera våningar på lägenhetshus beskjutet med automateld



SKJUTNING 31 och 32FREDAG 14 JULI: Holma torg och Hårds väg

Knappt ett dygn efter vansinnesskjutningen på Bennets väg skjuts en man på Holma torg i Malmö. Ett vittne berättar för Kvällsposten att minst fyra skott avlossats.

Sex polisbilar åker till platsen och den skjutne mannen förs till sjukhus. Några timmar senare kom ett nytt larm om ytterligare en skottlossning, på Hårds väg på Rosengård.

Ingen skadades i den senare skjutningen.

Vittne: "Hördes minst fyra skott – man skjuten på Holma torg"



SKJUTNING 33

SÖNDAG 16 JULI: Persborgstorget

Skott avlossades i samband med ett väpnat rån. En man skadades lindrigt.

De två gärningsmännen flydde från platsen med en okänd summa pengar.

Man blev skjuten under väpnat rån



SKJUTNING 34

TISDAG 18 JULI: Almvik, södra Malmö

En familj upptäcker att flera skott avlossats mot deras villa. När familjen kom hem såg de hål i en ruta och hål på väggen Boende larmade om flera höga smällar.

Skott avlossat mot villa – misstänker mordförsök



SKJUTNING 35

FREDAG 4 AUGUSTI: Bragegatan, Seved Malmö

Två män hittas skjutna på Bragegatan i Malmö, vid 16-tiden på fredagen. När polisen kommer till platsen får de vårda de skjutna männen som har skjutits på nedre delen av kroppen.

Ingen är gripen för skotten och polisen har inte omedelbart något motiv till händelsen. Det visar sig sedan att det handlat om ett rån – butiksägaren Ali, 49, berättar själv för Kvällsposten hur det gick till: "De skrev var är pengarna? Sedan sköt de".

Två män skjutna på Seved i Malmö



SKJUTNING 36

SÖNDAG 13 AUGUSTI Ystadgatan, Malmö 05.52

Tre personer har skadats vid en skottlossning inne i en föreningslokal i Malmö, tidigt på söndagen. En oinbjuden gäst ska enligt DN ha startat skottlossningen genom att han skjutit i taket.

Tre skjutna i klubblokal – förda till akuten



SKJUTNING 37

ONSDAG 30 AUGUSTI Lönngatan, Malmö 21.36

Polisen hittar en man med misstänkta skottskador, som förs till sjukhus. Området runt akuten i Malmö spärras av.

Man hittad skadad efter skjutning
