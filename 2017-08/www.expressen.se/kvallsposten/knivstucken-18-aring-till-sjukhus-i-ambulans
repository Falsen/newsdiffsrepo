Knivstucken 18-åring
till sjukhus i ambulans
Claes Carlson

Polisen fick in larm om bråket vid 19.30-tiden och skickade flera patruller till platsen. Ett tiotal personer skulle ha varit inblandade men den ende som då fanns kvar var den skadade 18-åringen.

Från början bokfördes ärendet som en misshandel men när det stod klart att offret hade stickskador uppgraderades rubriceringen vid 22-tiden till mordförsök.

Han fördes i ambulans till Helsingborgs lasarett.

– Mannen var vaken och talbar men kanske inte så intresserad av att hjälpa till med utredningen, säger Fredrik Bratt.

Polisen sökte under kvällen i området med hundpatrull och hört vittnen på plats men ingen har gripits som misstänkt för brottet.
