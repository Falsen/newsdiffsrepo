Skolbuss körde av vägen
Beri Zangana

Klockan 09.28 på fredagen fick SOS larm om en trafikolycka i Östra Vemmerlöv i Simrishamns kommun. Där ska en skolbuss kört av vägen.

– Den har inte vält men det är en skolbuss som har kört av vägen och står och lutar i vägrenen, säger Anna Göransson vid polisens ledningscentral.

Polis, räddningstjänst och ambulans har skickats till platsen.

Skadeläget är inledningsvis oklart.
