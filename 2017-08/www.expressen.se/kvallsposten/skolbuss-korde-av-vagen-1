Skolbuss körde av vägen
Beri Zangana

Klockan 09.28 på fredagen fick SOS larm om en trafikolycka i Östra Vemmerlöv i Simrishamns kommun. Där ska en skolbuss kört av vägen. I bussen fanns cirka 45 skolbarn.

– Den har inte vält men det är en skolbuss som har kört av vägen och står och lutar i vägrenen, säger Anna Göransson vid polisens ledningscentral.

Polis, räddningstjänst och ambulans skickades till platsen.

Klockan 10.17 meddelade polisen att inga personskador hade rapporterats. En bärgare kommer att beställas till platsen.

Olyckan kan orsaka trafikstörningar på platsen.
