Kvinna stal barnvagn med
sovande bebis: "Hade ingen"
Simon Larsson

Händelsen inträffade i Sundby på Amager utanför Köpenhamn mitt på ljusa dagen.

Enligt den danska polisen var det två gärningspersoner.

– Jag kan bekräfta att vi skrivit en anmälan om stöld av en barnvagn på Amager på måndag förmiddag. Två kvinnor stal en barnvagn med en sovande baby i, men stoppades cirka 100 meter längre ner på vägen av föräldrarna. Den ena kvinnan greps på fri fot och den andra är på fri fot. Vi söker efter henne, bekräftar Torben Madsen från Köpenhamnspolisen för danska TV2.

Efter häktningsförhandlingen fick kvinnan sitt straff.

Enligt TV2 döms den rumänska kvinnan till tjugo dagars fängelse och utvisning.

I rättegången mot henne erkände kvinnan vad hon gjort, men hävdade att det inte var meningen att föra bort barnet.

– Jag såg först barnet när hon (föräldern) tog upp barnet, säger hon under förhöret i rätten.

– Jag tyckte att barnvagnen var fin och jag hade ingen till min son.

Danska TV2 har pratat Majbritt Gilbert Jespersen som bor i området. Hon beskriver området som lugnt.

Men samtidigt uppmanar hon andra boende att hålla sina barnvagnar under uppsikt – eftersom en stöld kan gå fort.

– Det bor många småbarnsfamiljen i området och här är ofta lugnt. Många sätter sina barnvagnar på vägen när barnen ska sova middag, men det är nog slut med det nu, säger Majbritt Gilbert Jespersen till TV2.

– Det är förskräckligt och vi är alla mycket chockerade och berörda av det som hänt.

Barnet skadades inte under bortförandet. Enligt den danska polisen ska det inte funnits något annat motiv än att stjäla barnvagnen.
