Pappa Joachims lyxiga
gåva till prins Nikolai
Karin Selåker Hangasmaa

Prins Nikolai anlände till födelsedagsfestligheterna på Dannebrogen tillsammans med mamma grevinnan Alexandra och lillebror Felix på måndagskvällen. De möttes upp av pappa prins Joachim som inför den samlade pressen berättade om sin lyxiga födelsedagsgåva till den numera myndige sonen.

– Han har fått fyra hjul och allt det andra som hänger på, sa prins Joachim hemlighetsfullt.

Prins Joachim är känd för att tycka om snabba bilar och man kan tänka sig att han utgick från sig själv när han valde födelsedagspresent till sonen – en alldeles egen bil.

Prins Nikolai avslöjar att han numera kör i en mörkgrå Renault Twingo. Bilen kostar omkring 120 000 svenska kronor.



LÄS MER: Lillprinsen börjar bli stor – nu tar Nikolai körkort



Födelsedagsbarnet berättade vidare att han är mycket nöjd med sin present, som givetvis redan blivit provkörd.

– Och ja, den kör bra, säger en nöjd prins Nikolai innan han klev ombord tillsammans med mamma, pappa, prinsessan Marie och syskonen Felix, Henrik och Athena.





Inne på kungaskeppet som låg till kaj vid Amalienborgs slottsträdgård väntade farmor och farfar på sitt äldste barnbarn. Ombord fanns dessutom kronprinsessan Mary och kusinerna Christian, Isabella, Jospehine och Vincent som deltog i födelsedagsmiddagen.

Farbror kronprins Frederik var däremot upptagen med ett IOC-möte i Sydkorea.
