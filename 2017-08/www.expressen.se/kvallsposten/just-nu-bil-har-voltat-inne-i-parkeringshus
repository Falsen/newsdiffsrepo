JUST NU: Bil har voltat
inne i parkeringshus
Simon Larsson

Larmet om olyckan kom in till polisen strax efter lunch under fredagen. Då låg en bil på upp och ner i Triangelns parkeringshus.

Om bilen hamnat upp och ner till följd av en olycka eller om någon medvetet vält bilen är okänt.

– Vi vet inte vad som har hänt och är på väg till platsen. Ingen person ska ha skadat sig, säger Anna Göransson, informatör vid polisens ledningscentral.

Jonna Magnusson var nere i parkeringshuset kort efter olyckan.

– Jag vet inte hur man lyckas, det är inte jättehögt i tak där. Bilen ligger mitt i parkeringshuset, känns inte som att det finns så mycket yta att köra fort eller svänga snävt där, säger Jonna Magnusson.

Ingen ska ha skadat sig i samband med olyckan och polisen utreder ärendet.

– Det stod två personer i telefon utanför bilen och en vakt var på plats för att leda om trafiken. Bilen verkade vara rätt intakt, inte en massa andra delar som var lösa. Airbagen i bilen var utlöst, säger vittnet Jonna Magnusson.

Texten uppdateras.
