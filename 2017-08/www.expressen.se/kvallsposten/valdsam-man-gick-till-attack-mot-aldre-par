Våldsam man gick till
attack mot äldre par
Beri Zangana

Larmet kom in till polisen klockan 12.39 under fredagen om att en man ska gått till attack mot ett äldre par i centrala Halmstad. Enligt inledande uppgifter från polisen ska mannen helt provocerat gått fram till paret som sedan rört sig vidare till en butik i närheten – och mannen följde efter.

Paret låser in sig i butiken för att komma undan från mannen – då slår han sönder entrédörren och fortsätter angripa det äldre paret inne i butiken.

Enligt uppgifter från polisen sparkar han mannen i sällskapet samt utdelar slag inne i butiken.

Vittnen på plats larmade polisen som anlände till platsen och kunde gripa mannen. Gärningsmannen och paret är inte bekanta med varandra sedan tidigare.

Ingen skadades allvarligt i samband med misshandeln.

Den gripna mannen, som är i 35-årsåldern misstänks nu för dråpförsök alternativ grov misshandel, skriver polisen på sin hemsida.
