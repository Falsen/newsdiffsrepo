Flera bilar i krock
– väg stängdes av
Beri Zangana

Enligt uppgifter från polisen ska fyra personbilar vara inblandade i en trafikolycka på Ängelholmsleden mellan Berga och Biltema i Helsingborg.

Larmet kom in till polisen klockan 12.59 under fredagen.

Polis, räddningstjänst och ambulans har skickats till platsen.

– Det ska vara fyra bilar inblandade och vägen har stängts av i södergående riktning, säger Anna Göransson vid polisens ledningscentral.

Skadeläget är inledningsvis oklart.

Klockan 13.33 var vägen åter öppen. Ett fordon fick bärgas från platsen.
