Tisdag 22 augusti 2017
Det är bäst med
Malmöfestivalen
Karin Selåker Hangasmaa

På fredagen sa Malmöfestivalen hejdå till sina besökare. De två sista spelningarna bjöd Oskar Linnros och Deville på.

Klockan sju på fredagsaftonen stod sångfågeln från Halmstad på scenen. Linnea Henriksson bjöd publiken på Stortorget på en stämningsfull och soulig spelning.

Extra känslofyllt blev det när sångerskan valde att tillägna ett par minuter åt offren i Barcelona. Hon lyfte fram krossade drömmar och hur förgängligt livet är, flera gånger var hennes röst nära att brista.



Trots att festivalen bjudit på artister som Eva Dahlgren, Henrik Berggren och Säkert! är det framför allt stämningen, människorna och maten som besökarna tar med sig.

Li Kelber, 19, sommarledig, Staffanstorp är på festivalen med Robin Nilsson, 21, ekonomiassistent, Svedala:

– Det är vår första dag på festivalen i dag, men så här långt så har det varit maten som varit det bästa, säger de.



Eden Poaches, 15, student med mamma Emma Poaches, 41, administratör, Bara:

– Karusellerna och maten och att umgås med kompisarna på stan, säger Eden.

– Maten tycker jag har varit riktigt bra i år, säger Emma.



Halley Rainar, 24, student, Californien, Micaela Cosgrad, 22, student, Australien och Anna Stephens, 22, student, Texas:

– Alla dofter som möter en när man kommer in till stan under festivalen, det tycker vi har varit det bästa med årets festival, säger de.



Lisa Mårtensson, 60, elevassistent med Johan Löfquist, 53, egen företagare, båda från Hörby:

– Vi tycker om all variation på maten och underhållningen som är runt om i stan tycker vi är allra bäst, säger Lisa och Johan.



Cecilia Lindgren, 23, student, Stockholm och Victor Dahl, 24, controller, Malmö:

– Vidden av all god mat som man kan prova på. Det har varit vår favorit, säger de.



Marianne Jörmar, 66, pensionär, Malmö med barnbarnet Meja Nordström, 11, student, Malmö:

– Tivolit och alla karusellertycker jag har varit det bästa, säger Meja.

– Dansbandsscenen och 60-talstältet har varit mina favoriter i år, säger Marianne.



Samma Anouti, 25, lärare, Malmö:

– Jag tycker om att det är så mycket folk på Malmös gator, det är det bästa med årets festival.
