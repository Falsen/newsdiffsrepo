Larm om brand – lägenhet rökfylld
Karin Selåker Hangasmaa

Klockan tjugo i elva på fredagsförmiddagen larmades räddningstjänst och polis om en misstänkt brand i en byggnad på Kanalgatan i centrala Malmö.

Flera personer ska ha sett röken och larmat om branden.

När räddningstjänst och polis kom till platsen konstaterade de att trapphuset och en lägenhet var rökfyllda. Gatan utanför byggnaden har spärrats av.

– Det brann i köket i en lägenhet på åttonde våningen. Vi släcker ner branden, ventilerar och kontrollerar så att den inte har spridits sig vidare, säger Joel Johansson, inre befäl på räddningstjänsten syd.

Ingen person var hemma i lägenheten när branden bröt ut.

– Den första som ringde in stod på sin balkong på Drottninggatan på andra sidan kanalen och såg hur det kom rök från lägenheten, säger Joel Johansson.



LÄS MER: Elev drunknade under skolans inspark
