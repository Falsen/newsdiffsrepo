Tåg evakuerades –
nu försenas trafiken
Elvira Lagerström Dyrssen

I tågtrafiken mellan Hässleholm och Älmhult är det stora störningar. Anledningen är ett tåg med skadad strömavtagare.

Felet orsakar förseningar i tågtrafiken.

– Öresundstågen och fjärrtågen kan vara upp till 1,5 timme försenade, säger Beisi Sundin, presstalesperson på Trafikverket.

Tre tåg har behövt evakueras.

– Det handlar om ett Krösatåg, ett X2000-tåg och ett Öresundståg som är evakuerade. Inga resenärer är fast i tågen längre, säger Beisi Sundin.

Det upptäckta felet hittades vid 15.30-tiden på onsdagen och är klockan 18.30 ännu inte återställt.

– Vi har ingen prognos, därför är det svårt att svara på när tågen kommer rulla som vanligt igen. Det beror på om man hittar ett fel som behöver lagas eller inte.

Texten uppdateras.
