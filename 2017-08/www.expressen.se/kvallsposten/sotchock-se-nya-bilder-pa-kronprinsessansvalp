Sötchock: Se nya bilder
på kronprinsessans valp
Karin Selåker Hangasmaa

Danska kronprinsfamiljen förlorade i våras sin älskade hund Ziggy. Ziggy hade drabbats av flera allvarliga sjukdomar och till sist tvingade Mary och Frederik ta det svåra beslutet om att avliva sin trogna vän.

Familjen tog förlusten väldigt hårt och det var inte säkert att de skulle orka skaffa en ny hund.



LÄS MER: Här är danska kronprinsfamiljens nya kelgris



Men i början av juli presenterades familjens nya kelgris border collie-valpen Grace som nu bor tillsammans med kronprins Frederik, kronprinsessan Mary och deras barn.

Kronprinsessan Mary hälsade själv hunden välkommen genom att publicera bilder på hovets Instagramkonto.

Och den söta valpen bara växer och växer. Nu har kronprinsessan Mary publicerat fler bilder på Grace på det danska hovets Instagram. På de två bilderna ser man Grace leka med prins Vincent och pusta ut på gräsmattan i slottsträdgården på Fredensborg.

"En söndagmorgon i Fredensborg Slottsträdgård med Grace", skriver Mary om bilden som har fått över 7 000 gilla-markeringar och mängder av glada hälsningar från danskarna.

"Sicken härlig hund", "Åh vad Grace är fin, hon är en lycklig hund som har en hel park för sig själv" och "Amazing Grace" är några av kommentarerna under bilden.



Svensk Damtidning var först med att skriva om de nya bilderna
