Lördag 19 augusti 2017
Tre fordon i krock på E6
– en bil över vägbanan
Maria Rydhagen

Larmet kom klockan 10.10 och en räddningsinsats är på väg.

Kollisionen mellan tre bilar har skett på E6 vid trafikplats Helsingborg södra.

Vid sammanstötningen har en bil hamnat så illa att den blockerar trafiken.

– En av bilarna ska ha snurrat runt, och ställt sig över hela vägbanan, säger Jimmy Modin vid polisen region syd.

Det kan vara skäl att välja annan väg för den som kör mot Helsingborg och norrgående.

– Bärgare är på väg. Det är nog svårt att ta sig förbi där just nu, säger Jimmy Modin vid polisen region syd.

Skadeläget för passagerarna i de tre bilarna är oklart.
