Brandlarm på pappersbruk
stängde ner produktionen
Claes Carlson

Larmet från Stora Enso i Nymölla kom omkring klockan 20.15. Räddningstjänsten gjorde ett stort pådrag med resurser från Kristianstad, Bromölla och Näsum.

Brandmästare Peter Klang säger att rörde det sig om en brand inne i ett ställverk.

– Det kommer svart rök från ett ställverk som finns på andra våningen inne i en produktionshall, säger han.

– Utrymmet med ställverket är rökfyllt och ventilationen där inne har automatiskt stängts ner. Vi försöker hitta ett sätt att ventilera ut röken utan att smitta ner andra delar av anläggningen med rök som måste saneras.

Polis var på plats i början av släckningsarbetet men lämnade Nymölla eftersom det inte fanns någon misstanke om brott i samband med branden, enligt Anna Göransson vid polisens ledningscentral.

Vid 22-tiden bedömde räddningstjänsten att det skulle dröja ytterligare tid innan arbetet med att hantera ställverksbranden skulle vara klart.
