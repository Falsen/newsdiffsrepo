Vansinnesfärd på E6:
"Körde fort och vårdslöst"
Alexander Vickhoff

Under lördagsmorgonen fick en polispatrull i Halmstadstrakten syn på en för de känd person i en bil och man beslutade sig för att stoppa fordonet.

Föraren av bilen valde dock att lämna platsen i hög hastighet.

– Det var en patrull som kände igen en person i en bil på länsväg 625. Bilen vägrade stanna och körde i väg i mycket hög hastighet, Hans Lippens.

Flykten gick via mindre vägar men även via E6 där den flyende bilen både gjorde flera farliga omkörningar och körde på fel sida av vägen mot trafikriktningen.

– Föraren körde mycket vårdslöst, säger Hans Lippens.

Den vådliga färden tog inte slut förrän föraren tappade kontrollen över sitt fordon och voltade ut på en åker vid Rävinge.

Det var två personer i bilen och de fick dras ut ur fordonet. Men de var talbara, säger Hans Lippens.

Föraren misstänks nu för flera brott.
