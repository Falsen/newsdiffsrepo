Knivskadad man förd till sjukhus
Claes Carlson

Polisen fick in larm om bråket strax före klockan 22. När patrull nådde fram till platsen, intill domkyrkan i Växjö, var angriparna redan borta.

– Gänget ska ha lämnat platsen till fots, säger Fredrik Bratt.

Den skadade mannen var vaken och kunde redogöra för vad som hänt, men fördes till Växjö lasarett för vård.

Polis blev kvar på platsen för att höra vittnen till händelsen, bland annat de övriga i det sällskap som mannen tillhörde.

Ingen är gripen i nuläget. En anmälan om grov misshandel kommer att skrivas.
