Detonation i Rosengård under natten
Karin Selåker Hangasmaa

Larmet om detonationen kom in till polisen klockan 23.38 på söndagen. En företagslokal på Thomsons väg i stadsdelen Rosengård i Malmö.

Vid smällen skadades entrédörren och en bil som stod parkerad på platsen.

– Det har varit någon form av detonation mot en företagslokal men ingen person är skadad, säger Maya Forstenius på polisens ledningscentral.

Området kring fastigheten spärrades av och under natten har tekniker och bombskyddet arbetat på platsen.

– Men i nuläget kan jag inte säga vad det är som har detonerat, säger Maya Forstenius.

Händelsen rubriceras som grov skadegörelse, men i nuläget finns ingen gripen person.



LÄS MER: Experten om ubåtsfallet: Därför kan han Madsen ändrat sin historia
