En person rånades i sin
bostad – fördes till sjukhus
Elvira Lagerström Dyrssen

Strax efter skjutningen på Lönngatan i Malmö på onsdagskvällen larmades polisen till en närliggande adress. Polisen tror att det kan röra sig om ett rån, alternativt en misshandel.

– Personen ska ha skadats av någon typ av tillhygge, säger Fredrik Bratt, pressinformatör vid polisens regionledningscentral.

Den skadade personen fördes till sjukhus med ambulans.

En av Kvällspostens fotografer var i närheten när händelsen inträffade och berättar om hur läget under en stund upplevdes som förvirrat.

– Det uppstod stor förvirring, ambulanserna kom först till platsen där skottlossningen hade ägt rum, säger frilansfotografen Karsten Petersen.
