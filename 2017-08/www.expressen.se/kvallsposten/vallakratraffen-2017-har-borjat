Söndag 20 augusti 2017
Vallåkraträffen 2017 har börjat
Karin Selåker Hangasmaa

Vallåkraträffen är Skandinaviens största bilträff för ombyggda, stylade, originalrenoverade europeiska och japanska bilar och lockar varje år 15 000 besökare. I år fyller träffen 35 år och är större än någonsin och lockar besökare från Sverige, Danmark och Tyskland.



LÄS MER: Här ska Sveriges häftigaste Volvo koras



En långväga gäst är Martina Polovná, 37, som är på bilträffen tillsammans med sin pojkvän. De har åkt hela vägen från Prag i Tjeckien. Det är fjärde året hon besöker träffen och i år ställer hon ut sin ombyggda Volvo C70.

Hela bilen är omlackerad och huven domineras av ett stort porträtt Tarja Turunen, tidigare sångerska i Nightwish. Tarja är Martinas stora idol och bilen är döpt till Winter storm, efter Tarjas första album som solosångerska. Runt den unika bilen flockades människor.



LÄS MER: Besökarna om Vallåkraträffen



Martina tävlar med Winter storm i Girl Power-klassen, som enbart kvinnor får tävla i.

– Det är underbart att vara tillbaka i Sverige och på Vallåkraträffen. Jag trivs i den folkliga stämningen och att gå runt bland de andra utställarna, säger Martina Polovná.
