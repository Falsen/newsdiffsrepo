Nordvästra Skåne drabbat
av stort strömavbrott
Beri Zangana

Ett större område i Nordvästra Skåne drabbades vid tiotiden på fredagen av ett strömavbrott. Över 6000 hushåll står just nu utan ström. Framför allt är det i områdena Annelöv, Svalöv, Billeberga och Landskrona som drabbats. I Helsingborg har några få hushåll också blivit av med strömmen.

Enligt Eon är det ett tekniskt fel i stationen i Svalöv som orsakat strömavbrottet. Men några detaljer finns i nuläget inte.

Avbrottet ska vara åtgärdat vid 13-tiden enligt Eon.

Tidigare under fredagen, runt klockan sju drabbades ett annat område också av strömavbrott. Då var det bland annat i områdena Häljarp, Tågarp och Billeberga som över 2 000 hushåll stod utan ström.

Efter ungefär en halvtimme var problemet åtgärdat.
