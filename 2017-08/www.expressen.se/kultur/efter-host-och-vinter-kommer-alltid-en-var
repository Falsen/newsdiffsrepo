"Efter höst och vinter kommer alltid en vår"
Amanda Svensson

Ali Smiths "Autumn" är den första romanen som skildrar Storbritannien efter brexit. Den kom ut bara tre månader efter folkomröstningen, en roman skriven snabbt och associativ i ett akut nu, men med det eviga som föremål. Den är också den första delen i en planerad romancykel om de fyra årstiderna.

Hösten är den tid då man skördar vad man sått, den tid då eftertankens kranka blekhet sänker sig över jorden. En tid att fråga sig: Står vi rustade för den vinter som ska komma? Om inte – vad ska vi göra bättre nästa år? ”Autumn” är en reflektion över samtid, dåtid, framtid, en politisk och poetisk tribut till pånyttfödelsen, till den eviga förändring som årscykeln innebär.

Det är lätt att betrakta ljuset som något flyktigt, och mörkret – när det kommer – som något som aldrig ska ta slut. Men som de säger i mindfulnessböckerna: ingenting varar för evigt. I varje sekund är världen ny.

Och än har världen inte skådat den höst och vinter som inte följts av vår och sommar.



Följ Expressen Kultur på Facebook så att du inte missar några texter.
