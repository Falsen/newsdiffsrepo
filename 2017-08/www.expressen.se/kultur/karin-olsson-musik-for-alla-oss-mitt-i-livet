Karin Olsson: Musik för alla oss mitt i livet
Karin Olsson

Sällan har musikkritikerna så samstämmigt sågat en text som när Jens Liljestrand vid Håkan Hellströms skivsläpp 2013 kritiserade honom för att hålla kvar vid en rosaskimrande underdog-position, trots att han vid det här laget är en rik 40-plussare. Liljestrand skrev: "Ge mig en enda refräng om hur det är att köpa fyrarummare och sommarställe, hur det är att stå där och tanka sin pappakombi och vara medelålders familjeförsörjare" (Expressen 17/4-13).

Själv undrade jag om det var möjligt att skriva pappapop utan att det blir präktigt och töntigt. Men nu har svaret kommit. Uje "Doktor Kosmos" Brandelius soloskiva "Spring, Uje, spring" är ett epos över tiden mitt i livet. "Diademet" handlar om en dag med hämtning och lämning, jobb och barn. Och det är fjäderlätt, poetiskt och med ett existentiellt sug. Med andra ord: perfekt popmusik.



Följ Expressen Kultur på Facebook. Där kan du kommentera våra artiklar.
