Ferrante-bråket visar hur kändisskapet slår
Ida Ölmedal

Det stormar rejält efter avslöjandet om vem som sannolikt ligger bakom pseudonymen Elena Ferrante, författare till bland annat "Min fantastiska väninna". Fansens hyllningar till den utpekade, Rombaserade översättaren Anita Rajas, har helt överskuggats av raseriet mot den italienska journalist som spårat henne.

– Vi tycker den här typen av journalistik är vidrig, säger Elena Ferrantes förläggare, och han får medhåll världen över.

"Skäms", skriver Svenska Dagbladets kulturchef Lisa Irenius.

Den profilerade feministen Roxane Gay: "Folk har rätt till hemligheter, även kända människor. Det enda undantaget är troligtvis politiker."

Författaren Jojo Moyes: "Bara kriminella förtjänar att demaskeras."

Jag stannar vid det uttalandet. Det är hisnande. Det är ju inte precis förtal att berätta att någon har skrivit en av världens just nu mest omtyckta romansviter. Men för många kvinnliga författare är det uppenbarligen sak samma.

Det blir i praktiken ett straff att vara känd.



Följ Expressen Kultur på Facebook - där kan du kommentera våra artiklar.
