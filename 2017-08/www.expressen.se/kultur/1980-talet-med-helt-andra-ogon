1980-talet med helt andra ögon
Nina Lekander

I början av 2012 sände SVT en devot dokumentär med titeln "Allt som fanns var Okej". Där skildrades Sverige som ett grådaskigt sosse- och flourtants-land som först på 80-talet lystes upp av barntidningen Okej - en gräll publikation med vulgära bilder, pastellfärgade artister och ytliga artiklar.

Vi som varken läste Okej eller dräglade över Samantha Fox tuttar upplevde ett helt annat 80-tal. Många av oss inte bara hängde på Kapsylen och Kafé 44 i Stockholm utan fixade feministfestivaler, arrade konserter och politiska event medan de allra modigaste ockuperade hus och blev anklagade för att vara terrorister.



Så det finns all anledning att stödja den ideella föreningen Avanti! Framåt!:s projekt "Vårt 80-tal - en fotoutställning om politisk kamp, Stockholm och punk". Man planerar även en fotobok, en kortfilm och en specialutgåva av tidskriften Brand.

Det kostar pengar som få av oss har. Därför driver föreningen nu en insamlingskampanj fram till den 15 november på Kickstarter. Sök efter "our80s" på sajten och hjälp till att korrigera historieskrivningen.
