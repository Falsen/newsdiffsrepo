Bildningsprivilegier
Björn af Kleen

Det är dystra tider för Bergshamra bibliotek i Stockholms-kommunen Solna. Den borgerligt styrda kommunen har stängt biblioteket på fredagar och måndagar för att kunna hålla skatten nere och finansiera en idrottsarena. Detta trots en protestlista på

1 400 namn.

I går visade dock Moderaterna att man i princip inte har något emot böcker – det är bara majoriteten bokälskare i Bergshamra man föraktar. Åtminstone ett barn som växer upp i kommunen – nydöpta Estelle på Haga slott i Solna – ska få tillgång till litteraturen. Regeringen Reinfeldts dopgåva till Estelle var nämligen ett förnämligt barnbibliotek med 200 titlar utvalda av chefen för svenska barnboksinstitutet.

"... början på ett livslångt glädjefullt och bildande läsande" stod det på gratulationskortet från regering och riksdag.

Undersåtarnas rodnad var förvisso stor redan när Reinfeldt gav Victoria en platt-tv i 30-årspresent.

Men frågan är om inte denna gåva i förlängningen är ännu mer kulturföraktande.
