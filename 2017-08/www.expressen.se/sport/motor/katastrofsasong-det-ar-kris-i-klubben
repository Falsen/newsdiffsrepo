"Katastrofsäsong –
det är kris i klubben"
Petter Landén

Det har inte alls gått enligt planerna för Piraterna i år. Ordföranden Roger Månsson trodde att de hade fått ihop ett starkt lag som skulle utmana om topplaceringar. I stället har Motalalaget harvat i botten.

Och nu, med en omgång kvar av speedwayns elitserie, så slåss för de för att undvika degradering i kamp mot Indianerna.

Dessutom så dras Piraterna med ekonomiska problem. De har haft 500 färre åskådare per hemmamatch i snitt än vad de budgeterat med och ordföranden Roger Månsson säger att de befinner sig i ett krisläge, men hoppas att de ska kunna reda ut problemen.

Även om de i nuläget inte har betalat ut löner till ett antal förare.

– Vi har pratat med förarna och de är medvetna om det här. Vissa har fått, och vissa inte. Det är ett kritiskt läge, säger Månsson till Corren.
