Sonens fina hyllning –
till Michael Schumacher
Robin Lindgren

Vid slutet av 2013 kom motorvärlden att skakas av en otäck skada på en av formel 1:s största stjärnor genom tiderna när den tyska ikonen Michael Schumacher åkte off-pist på berget Saulire, föll omkull och slog huvudet. Efter det togs Schumacher i ilfart till sjukhus och pendlade där mellan liv och död innan läget till slut stabiliserades.

Efter olyckan var tysken satt i koma i drygt fem månader - och de senaste åren har hans fysiska status varit höljd i dunkel då han vårdas i hemmet, och ingen riktigt vet hur det är med Schumacher just nu.

För 25 år sedan vann Michael Schumacher sitt första F1-lopp då han med sin Benetton i Belgien tog sin första av 91 GP-segrar. Nu ska hans 18-åriga son Mick Schumacher köra några varv på samma bana med samma typ av bil som Michael då körde för att hedra hans klassiska seger.

Familjens talesman Sabine Kehm har bekräftat att Mick kommer köra med en Benetton från 1994, då Michaels klassiska bil från 1992 inte går att använda av försäkringsfrågor.

Samtidigt står det också klart att en exklusiv visning av Michael Schumachers gamla bilar - på torsdag kommer de att visas på Motorworld i Köln, tillsammans med troféer och andra minnen.
