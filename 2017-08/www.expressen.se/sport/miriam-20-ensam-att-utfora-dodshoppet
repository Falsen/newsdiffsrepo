Miriam, 20, ensam att
utföra "dödshoppet"
Robin Lindgren

För sjätte året i rad avgjordes kvalet till världsmästerskapen i dödshopp.

En tävling som i sedvanlig ordning bjöd på riktigt sjuka flygturer och orädda dödshoppare.

Tävlingen vanns av Peter Hamberg som tog över titeln från sin bror, Andreas.

Men den som nog fick flest blickar riktade mot sig var Peter och Andreas syster, Miriam, som var tävlingens enda kvinnliga dödshoppare - och som slutade sexa...

... Varför börjar man med en så pass farlig sport?

– Bröderna har hållit på med det här länge, storebror började med det och det har alltid varit så i vår familj att om en har gjort något så måste de andra också göra - och vara bättre, haha.

Hur farlig är sporten?

– Det kan ju vara hur farligt som helst om du inte har någon kontroll när du ska ge dig ut och göra ett magplask. Man har ju hört riktiga mardrömshistorier om folk som spräckt magsäcken och så.

Hur rädd var du?

– Ja, herregud. Jag har nog aldrig varit så rädd i hela mitt liv. Men å andra sidan så var det värt det, för det var min enda chans att vinna någon slags titel.

Men tävlingen kom inte att genomföras helt utan problem för 20-åriga Miriam, som just före ett av sina hopp märkte att hon tagit på sig bikinitrosorna åt fel håll - men uppe från tornet var det omöjligt att fixa till, så efter att ha landat försökte hon fixa till dem under vattnet.

Det gick så där...

– Jag märkte bara att när jag skulle slänga mig ut att bikinitrosorna var åt fel håll, så jag tänkte att om ingen skulle se det i publiken så skulle jag byta sida under vattnet men det märktes tydligen från ena sidan av publiken hos de som inte hade solen i ögonen. Det var en mindre tankfull plan jag hade.
