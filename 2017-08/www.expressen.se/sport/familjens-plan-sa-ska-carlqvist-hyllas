Familjens plan – så
ska Carlqvist hyllas
Sebastian Mattsson

Det har gått nästan en och halv månad sedan Håkan "Carla" Carlqvists plötsliga död. Motocrossprofilen drabbades i juli av en hjärnblödning och fördes akut till sjukhus i Frankrike, där han bott de senaste två decennierna. Ett dygn senare avled "Carla" – endast 63 år gammal.

Håkan ”Carla” Carlqvist betraktas som en av svensk motors största profiler genom alla tider. Carlqvist blev världsmästare 1979 samt 1983 och fick Svenska Dagbladets bragdmedalj 1983.

Henry Romlin har kopplingar till Carlqvists gamla motocrossklubb Järva MK. Redan som tonåring arbetade fick han jobb på legendarens motocrossfirma. Nu har han varit med och arrangerat en gala i legendarens ära. Den ska hållas på Barkarby motorstadion och går under namnet Carla Memorial Race 2017.

– Utan familjen och alla samarbetspartners som ställt upp så oerhört mycket på så kort varsel, så hade detta varit omöjligt att genomföra, säger Henry Romlin,

– En dag då vi hedrar en av våra största motocrossprofiler, Järva MK:s Håkan "Carla" Carlqvist. Kom och se Carlas Husqvarna 250cc, VM hoj från 1979 och hans VM hoj från 1983, Yamaha 500cc. Det är första gången som Carlas Yamaha 500cc visas upp för allmänheten.

Evenemanget hålls Lördag 9:e september mellan 10 och 17 och har gratis inträde.
