VM-hjältens tunga
beslut: Jag vill dö
Sebastian Mattsson

Marieke Vervoort lider av en okänd sjukdom som successivt har brutit ner hennes kropp. Åkomman kommer med så svåra plågor att hon har gett läkare tillstånd att inleda eutanasibehandlingar. Aktiv dödshjälp legaliserades i Belgien 2003. Personen som får dödshjälp måste vara minst 18 år, men i vissa fall tillåter landet dessutom dödshjälp för obotligt sjuka barn.

Nu har smärtorna blivit så svåra att Vervoort, som har tagit både Paralympics-guld och VM-guld i rullstolsrace, återigen börjat fundera på att avsluta sitt liv i förtid.



LÄS OCKSÅ: Terrorist slog till mot svenska tv-profilen: "Förnedrad"

– Jag är på väg mot slutet. Förra veckan planerade jag min begravning. Det betyder inte att det är över nästa vecka, det kan ta ett par år, säger Vervoort till belgiska Tingo.

– Jag vet hur mitt avsked ska se ut. Jag ska ha en röd kista, vita rosor och det ska serveras cava i stället för kaffe. Min aska ska spridas i Lanzarote, där en vulkan ligger precis vid havet. Det är ett underbart ställe.



LÄS OCKSÅ: MATTSSON: Du har fel, Alex Schulman.

Redan innan Paralympics i Rio i fjol berättade Vervoort om hur smärtorna fått henne att vilja somna in på artificiell väg.

– Jag vet inte hur jag kommer att må om en halvtimme ens. Jag kan må extremt dåligt, få en epileptisk attack, jag gråter, jag skriker av smärta. Jag går på en massa smärtstillande, sa Vervoort till BBC då.

– Andra slutar med sina idrotter för att de inte vill syssla med den mer. Men jag måste sluta trots att min hjärna säger fortsätt. För min kropp skriker: "Sluta träna, du förstör mig".
