Jermain Defoe ska ta
Bournemouth till vinst
Eskil Hellberg

Match: Bournemouth-Watford

Spelstopp: 16,00.

Liga: Premier League.

Elfsborg släppte in kvitteringen på stopptid (straff) och i stället för att lägga plus minus noll redovisar spelkassan minus.

Förhoppningsvis har jag turen på min sida en annan gång. Bournemouth bjöd på fin och framgångsrik fotboll på hemmaplan under fjolåret.

Jermain Defoe är en högkaratigt nyförvärv och kommer att fixa många poäng till klubben under säsongen. Ett hårt skadedrabbat Watford väntar i dag. Vill det sig illa saknas tio spelare.

Jag har stark känsla för Bournemouth och ettan spelas till dubbelt.



Match: Syrianska-Öster

Spelstopp: 15:59

Liga: Superettan

Syrianska kämpar för att spela kvar i superettan även nästa säsong och ställs i eftermiddag mot ett Öster som är med i kampen om tredjeplatsen.

Hemmalaget är seriens näst sämsta lag vad gäller antalet insläppta mål med 38 baklängesmål på 19 omgångar, vilket ger ett snitt på 2,7 per match.

Öster går sällan mållösa och ser vi till Syrianskas resultatrad på de fem senaste matcherna så har Södertälje-laget en seger och fyra förluster samt en målskillnad på 9-15.

Med tanke på att båda lagen behöver vinna så lär vi få se två lag som går för tre poäng vilket bör innebära en del mål.

Över 2,5 till odds runt 1,70 duger gott för mig.
