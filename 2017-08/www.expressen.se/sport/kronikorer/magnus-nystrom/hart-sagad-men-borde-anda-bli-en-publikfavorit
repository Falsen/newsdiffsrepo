Hårt sågad – men borde
ändå bli en publikfavorit
Magnus Nyström

Avslöjandet av MrMadhawk är ett glädjebesked för Djurgården och svensk hockey - som får ännu en profil i SHL.

René Bourque har hunnit fylla 35 år och hans bästa säsonger år några år bakåt i tiden, men då höll han toppklass, som när han gjorde 27 mål två år i rad i Calgary Flames.

Våren 2014 gjorde han ett riktigt bra Stanley Cup-slutspel för Montreal Canadiens.

Men han har också sågats hårt.

En gång fick det stor uppmärksamhet.

Förre NHL-målvakten Kelly Hrudey var inte snäll i samband med en tv-sändning av Hockey Night in Canada - det mest populära hockeyprogrammet i Nordamerika - för några år sedan.

"Bourque saknar passion för sporten. Han måste lära sig att spela hockey med passion. Hag tror inte ens att han bryr sig om sporten. Han borde be sina lagkompisar om ursäkt och börja spela hockey," sa Hrudey 2012.

Hrudey förklarade sin sågning med att Bourque då hade talang för att vara en topp tio. spelare i NHL:s poängliga.

Sanningen om Bourque är att han haft problem med sin lägstanivå, att han haft en tendens att vara för anonym i långa stunder under några säsonger. Särskilt under grundserien.

Å andra sidan har han de senaste åren kastats mellan olika formationer och spelat både vänster- och högerforward.



Risken finns att han även i Djurgården "tar ledigt" några matcher.

Det blir något för coachen Robert Ohlsson att hantera - men en stolt kanadensare med OS-drömmar kan knappast tillåta sig själv att landa utanför ett lag i SHL.

Och sen har vi det där med OS.

Rene Bourque spelade VM för Kanada 2010 och nu när NHL nobbat OS så har han chansen att får representera sitt land i OS.

Sedan tror jag på en "Gabriel Landeskog-effekt" också.

Djurgården kan knappast ha gjort klart med Bourque utan att ha pratat med Landeskog och Gabriel skulle inte rekommendera någon som skulle komma till hans hjärtas lag och floppa.

Rene Bourque har bra speed, bra skott och gillar fysisk hockey.

Visar han upp sin bästa hockey får han också ett publikstöd han inte upplevt tidigare.

Djurgårdens klack på Hovet kan få fart på den sömnigaste av spelare och jag tvivlar inte en sekund på att även en 35-årig kanadensare med fina NHL-meriter får en kick av att spela inför den publiken.
