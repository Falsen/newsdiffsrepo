Domen: Så slutar
gruppspelet i CL
Thomas Wilbacher

GRUPP A

Benfica, Manchester United, Basel, CSKA Moskva

Går vidare: Benfica, Manchester United

Kommentar: Manchester United hade en rejäl dos flyt under lottningen. Benfica är det tuffaste motståndet men de har så klart alla möjligheter att vinna gruppen och kommer så klart vara skyhöga favoriter till att göra så. Iskalla kvällar i Moskva och underskattning av Basel skulle man kunna säga är riskerna, men det är å andra sidan att greppa efter halmstrån. Benfica har rutinen och truppen för att följa med United till åttondelsfinalerna.



GRUPP B

Bayern München, Paris Saint-Germain, Anderlecht, Celtic

Går vidare: Bayern München, Paris Saint-Germain

Kommentar: Ni tittar på gruppen och tänker att kanske, kanske kan Celtic skrälla här, men nej. Bayern München och PSG kommer att slåss om förstaplatsen och sticka ifrån poängmässigt tidigt i höst. Prestigemötet mellan tyskarna och fransmännen skulle mycket väl kunna upprepa sig i maj, när finalen av Champions League ska avgöras.



GRUPP C

Chelsea, Atletico Madrid, Roma, Qarabag

Går vidare: Chelsea, Atletico Madrid

Kommentar: Roma utmanar Chelsea och Atletico om topplaceringarna. På förhand är spanjorerna och engelsmännen favoriter men se upp för kaxiga Roma. Antonio Conte möter sin tidigare antagonist, både som spelare och tränare. Det ska bli spännande att se vad de regerande Premier League-mästarna kan åstadkomma på den här nivån. Atletico är en garanti i de här sammanhangen och är mina favoriter till gruppsegern.



GRUPP D

Barcelona, Juventus, Olympiakos, Sporting

Går vidare: Barcelona, Juventus

Kommentar: Barcelona mot Juventus, finalen från 2015, blir en av höjdpunkterna i höst. Båda lagen går in i Champions League med en stor portion revanschlusta. Juve som finalförlorare, Barcelona för att studsa tillbaka och bryta antagonisten Real Madrids dominans. Portugiser och greker är i det här sammanhanget turister som slåss om en plats i Europa Leagues slutspel.

GRUPP E

Spartak Moskva, Sevilla, Liverpool, Maribor

Går vidare: Sevilla, Liverpool

Kommentar: Man ska absolut inte underskatta ryssarna, men trots toppseedning håller jag Liverpool som favoriter att ta sig vidare tillsammans med Sevilla. Det var ett tag sedan Jürgen Klopp nådde finalen med Borussia Dortmund, men nu har han två säsonger med Liverpool bakom sig och lär vara sugen på att återupprepa skräplåret i Dortmund. Maribor ska vara glada över att vara här.



GRUPP F

Shaktar Donetsk, Manchester City, Napoli, Feyenoord

Går vidare: Manchester City, Napoli

Kommentar: Två tydliga favoriter, men utmanarna viftar man inte bort med vänsterhanden. Shaktar Donetsk prenumererar på en plats i Champions Leagues gruppspel och har både truppen och rutinen för att ta sig vidare. De får dock stå åt sidan till fördel för Napoli och Manchester City, två av Europas mest spektakulära anfall. I Feyenoord får Sam Larsson chansen att mäta sig mot riktigt bra motstånd, men holländarna har inget med avancemanget att göra.



GRUPP G

Monaco, Porto, Besiktas, Leipzig

Går vidare: Monaco, Besiktas

Kommentar: En oerhört jämn grupp, den jämnaste av de alla. Här lever hoppet för Emil Forsbergs Leipzig som hade en tur att inte lottas mot Europas giganter. Monaco visade att man kan gå långt förra säsongen, och lär göra ett bra gruppspel trots en del stora försäljningar under sommaren. Jag tror att de i slutändan får sällskap av hemmastarka Besiktas, men det är små marginaler som kommer att avgöra.



GRUPP H

Real Madrid, Borussia Dortmund, Tottenham, Apoel

Går vidare: Real Madrid, Tottenham

Kommentar: Borussia Dortmund inledde den förra säsongen svagt men redde till slut det hela och tog sig till Champions League. Klubben har dock inte förstärkt truppen och jag tror de får ge sig i kampen om andraplatsen mot Tottenham. Att Real Madrid vinner gruppen ser jag som självklart. Lika självklart som att APOEL kommer tvärsist med max någon poäng när vi summerar i gruppspelet i december.
