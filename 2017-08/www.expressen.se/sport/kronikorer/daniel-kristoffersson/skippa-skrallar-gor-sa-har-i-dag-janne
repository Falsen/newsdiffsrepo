"Skippa skrällar – gör
så här i dag, Janne!"
Daniel Kristoffersson

På måndag reser det svenska A-landslaget till Sofia i Bulgarien. Uppladdningarna inför bortamatcherna mot Bulgarien och Vitryssland i VM-kvalet inleds. Den här här gången utomlands.

Blågult brukar nästan alltid ladda upp i Stockholm men väljer nu att vara utomlands där landslagsledningen varit och rekat träningsplaner och boende tidigare den här månaden. Inget får lämnas åt slumpen när Sverige har skaffat sig ett drömläge att nå VM-slutspelet i Ryssland.

Vem hade trott det i våras?



Sverige leder gruppen före Frankrike och har skaffat sig ett läge där man har allt i egna händer med fyra matcher kvar.

Bulgarien var direkt usla på Friends arena och där borde Sverige ha vunnit med mer än 3-0.

Nu har bulgarerna spelat upp sig och segern mot Holland i mars vittnar ändå om att det finns kvalitet i det bulgariska laget.

En tuff bortamatch för svensk del mot ett Bulgarien som är piskade att vinna för att först och främst vara med och kriga om en Play off-plats.

Blir spännande att se hur de svenska spelarna hanterar att spela med lite press på sina axlar.

Annars vet vi ju att svenska landslag älskar att slå ur underläge.

Det kan man inte göra nu och spelare som Emil Forsberg, Marcus Berg, Victor Nilsson-Lindelöf och Jakob Johansson måste fortsätta den fina leveransen de haft tidigare i kvalet.

Dessutom har Janne Andersson en matchvinnare i Robin Olsen som sista utpost.



När han tar ut truppen i dag vid 14-tiden lär det inte vara några skrällar med.

Det finns liksom ingen anledning att testa nytt i det här läget.

Kvalet ska till att avgöras och då är jag rätt säker på att Janne Andersson satsar på "sina" spelare som varit med under större delen av VM-kvalet.

Han får klara sig utan John Guidetti, men anfallaren var petad i bragdmatch mot Frankrike där Ola Toivonen avgjorde.



LÄS MER: "Otroligt trovärdiga källor om Zlatan"



Berg/Toivonen känns giva på topp, på kanterna känns Durmaz/Forsberg också de givna och centralt Jakob Johansson och Albin Ekdal.

Finns knappast så mycket att laborera med för Janne.

Visst hade det varit kul att se Saman Ghoddos, Ken Sema eller varför inte Carlos Strandberg i den blågula dräkten.

Men inte nu där är så att säga inte rätt läge.



Svåraste beslutet för Janne Andersson när det gäller startelvan?

Han bör ha elvan rätt klar för sig med tanke på den senaste matchen men lär nog tänka en extra gång vad det gäller vänsterbacken.

Ludwig Augustinssons prestationer har knappast spelat bort honom från en landslagselva men Martin Olsson är ordinarie i Swansea och Premier League.

Det bör ändå bli Ludde till vänster mot Bulgarien.

Allt annat hade varit en skräll.
