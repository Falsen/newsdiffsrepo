SVT:s nya sporträttighet:
"Vi är jätteglada över det"
Sebastian Mattsson

Förra gången, när Paralympics gick i Rio de Janeiro, sände SVT ungefär 250 timmar live och runt 360 timmar totalt från spelen. Och paraidrotten kommer att leva vidare i public service.

De två kommande paralympiska spelen – i Pyeongchang, Sydkorea och i Tokyo, Japan – sänds i SVT.

- Vi är jätteglada att kunna erbjuda de två kommande paralympiska spelen till vår publik. Paralympics är idrott när det är som bäst – fantastiska prestationer som griper tag och engagerar, starka känslor och dramatik, säger SVT Sports chef Åsa Edlund Jönsson i ett pressmeddelande.

2018 avgörs vinter-Paralympics i Pyeongchang i Sydkorea, den 8-18 mars. 2020 går de paralympiska sommarspelen i Tokyo.

- Vi hoppas så klart få uppleva flera nya svenska sportklassiker som Helene Ripas sensationella guld i längdskidor 2014 och Karl Forsmans guld i simning 2016, säger Åsa Edlund Jönsson.
