Den sköts som
en amatörbana
Stefan Melander

Jägersro har det alltid varit på tisdagar. Den här veckan är det Jägersro på en onsdag. Och inget Solvalla som borde köra den här dagen.

Det som är Sveriges Elitloppsbana sköts som en amatörbana.

Jorma Kontio var ändå så glad - trots att han vunnit över 10 000 lopp redan - att ha lyfte på hjälmen till de som kommit för att fira Readly Express seger i Jubileumspokalen förra onsdagen.

Men man får inte vara för glad inom svenskt trav, så Jorma fick böter för att han bjöd publiken på den gesten.

Trots att Johannes Frömming gjorde samma sak redan när han vann Elitloppet med Eileen Eden 1968.

***

Solvalla borde passa på att njuta av hästen, Jorma och Timo Nurmos.

Readly Express är så stark att jag tror att deras Frankrikesatsning kan bli väldigt spännande.

***

Det pratas om travhälsa. Men när det ska anpassas till TV glöms det bort. I fredags hade vi 16 hästar ut och det var en enorm hets, hästar in och ut på banan.

Mellan loppen tjatades det om V75 dagen efter. Jag förstår att man vill driva spel.

Synd att man glömmer bort att Solvalla byggdes på travsport.

***

Fantastiskt fina lopp ikväll.

Synd om Petri Salmela som missade anmälan med sin stjärna Makethemark. Och synd om ägarna.

Bedrövligt att det är mörkeranmälan till ett klassiskt lopp. Annars skulle ju nån upptäckt det och larmat.

Den 72:a och sista platsen i kvalen gick nu istället till Hochtheritis Sox - så det blir väl den som finner allihopa.

***

Enligt Sulkysport är det på gång att Solvalla ska få en fast tävlingsdag på tisdagar.

Om det i så fall innebär att Solvalla inte blir del av saxtävlandet på onsdagar kan jag köpa den nya tävlingsdagen, exakt veckodag spelar ingen roll - bara man blir konsekventa i satsningen och behåller den dagen över tid.

Jag tror att man behöver minska antalet lopp och höja prispengarna i de loppen som blir kvar så att travet har en riktig elit som alla andra sporter har.

***

Sundsvall Open Trot öppnades upp när Propulsion fick bricka åtta, tycker vissa.

Jag tror att det ändå blir spel mot ett mål.
