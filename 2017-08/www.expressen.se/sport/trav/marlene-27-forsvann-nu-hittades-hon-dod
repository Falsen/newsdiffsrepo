Marlene, 27, försvann
– nu hittades hon död
Sebastian Mattsson

Marlene Seguin var ett välbekant namn för alla som följde hästsport i fransk tv. Hon var anställd av kanalen LCI och bevakade ett flertal stora tävlingar inom trav- och galoppsporten. För sina insatser inom sportjournalistiken hade hon belönats med det prestigefulla priset Patrick-Bourrat, som går till lovande franska reportrar.

Nu har LCI bekräftat att Seguin har avlidit, endast 27 år gammal. Enligt tidningen France Bleu hittades Seguins livslösa kropp i ett dike i Loire. Polisen misstänker att hon föll ner från sin häst, Champdieu, men ingen såg fallet inträffa.

De vittnesmål som finns från Seguins grannar gör gällande att hon lämnade sitt hem ensam med Champdieu. Flera timmar senare dök hästen upp utan ryttare, vilket skapade förvirring och oror bland grannarna.

Vid en närmare undersökning hittades Seguin i ett dike. Man ringde efter ambulans, men hennes liv gick inte att rädda. Polisen undersöker fallet och har inte uteslutit att Seguin kan ha blivit utsatt för ett brott.

På tv-kanalen LCI sörjer man efter det uppslitande dödsfallet.

"Vi gör allt för att stötta Marlene Seguins familj. Hon var ett riktigt proffs och en vän", skriver LCI-bossen Thierry Thuillier på Twitter.
