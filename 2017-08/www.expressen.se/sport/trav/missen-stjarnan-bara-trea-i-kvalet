Missen: Stjärnan
bara trea i kvalet
Erik Södermark

Derbykvalet blev inte vad Svante Båth och Erik Adielsson hoppats för när det gäller stjärnhästen Deimos Racing.

Efter att Johan Untersteiner-tränade Niki Flax dragit till ledningen så satt Deimos Racing fast i rygg på ledaren.

– Nu mår Erik inte så bra. För det här blir vanskligt, nu måste han ha tur, säger Marcus Lindgren, expert i TV12 mitt i loppet.

I sista sväng hittade Erik Adielsson ut i andraspår, och trots att hästen bröt ned rejält så var han mycket nära att bli tvåa i mål. Men en hårsmån avgjorde till Niki Flax fördel.

Enligt TV12-studion avgjordes loppet i starten.

– Det såg ut som att Deimos Racing skulle få ledningen, men Johan Untersteiner hade en växel till. Och jag undrar om det inte var det att han vågade gå i luckan mellan hästar i starten som gav finalplatsen, säger Marcus Lindgren.

Vinnare i uttagningsloppet blev Conrad Lugauers Gareth Boko – och som loppet utvecklade sig blev segern säker.

– Jag är jättenöjd. Samtidigt har det varit målsättningen. Han är en otroligt fin häst, och tillhör de bästa, säger tränaren Conrad Lugauer i TV12..

Redan innan sista sväng såg Lugauer nöjd ut – det såg ut som han visste att segern

– När jag kom fram i ”dödens” så kändes han fin hela vägen in i mål. Man får inte glömma att han vann Uppfödningslöpning – det är en riktigt bra häst det här, säger Conrad Lugauer.

Och Gareth Boko är inte utan chans i finalen, enligt Conrad:

– Det beror på vilket lopp vi får, men man får inte glömma bort honom för han kan spurta rejält, och distansen passar honom perfekt.
