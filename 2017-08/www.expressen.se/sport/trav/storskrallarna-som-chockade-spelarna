Storskrällarna som
chockade spelarna
Erik Södermark

V75-omgången under lördagen blev rejält svårlöst – och redan efter fyra avdelningar var den eventuella utdelningen över 200 000 kronor.

Det hela slutade med att ingen hade sju rätt på V75.

Skrällparaden började redan i den första avdelningen då Tom Horpestad slog till Monfalcone – som vann trots tuffa spår tolv.

–  Vi fick chansa invändigt när det var mot tufft motstånd, och jag fick inte upp segerkänslan förens efter målgången, säger Tom Horpestad i TV12.

– Det är svårt att vinna V75 och överraskande att vi vann från spår tolv mot dessa hästar, fortsätter han.

I det jämnt spelade V75-2 vann Calamara's Girl.

Men sen var det skrälldags igen, då Per Lennartssons hedershäst Order To Fly tog hem Gulddivisionen.

– Alltså, han har potential för en Gulddivision och när de kör på det här sättet – det älskar han alltså. Ju närmare mål, så desto bättre blir han, säger Per Lennartsson.

Tränaren menade vidare att Order To Fly är ett bevis på att man kan vinna stora segrar utan att vara vinna unghästloppen.

– Jag är så nöjd med utvecklingen, och han har jobbat sig igenom klasserna. Det är ju så, alla hästar har chansen, säger Per Lennartsson.

– Han har jobbat ihop det här och är väl värd alla framgångar, avslutar Per Lennartsson.

Och det blev inte direkt lättare. I den fjärde avdelningen slog skrälltränaren Kristan Lindberg till, med Rambo Rivner.

– Jag är lika förvånad i dag som vid den senaste segern han tog. Vi har fått hoppa över något jobb och den här gången trodde jag inte på någon chans. En trevlig och okomplicerad häst säger Kristian Lindberg.

– Han hade verkligen högst fart, och man såg tidigt att han skulle hinna förbi dem. Det gick bara fortare och fortare. Det var en riktigt bra avslutning, säger Sandra Svensson i TV12.

Dessutom blev det skrällseger i E3-finalen för hingstar och valacker, när "fel" Svante Båth-häst vann.
