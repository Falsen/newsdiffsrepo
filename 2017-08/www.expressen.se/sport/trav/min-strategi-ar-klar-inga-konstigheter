Min strategi är klar:
"Inga konstigheter"
Bengt Adielsson

Med en massa extramiljoner i potten är min strategi kristallklar.

Inga konstigheter.

Jag lutar mig mot de sunda singelstrecken.

En tredjeplats på tio uppsittningar blev facit för Örjan Kihlström när det var kval till Derbyloppen i onsdags.

Tre segrar på de 54 senaste loppen är inte heller vanliga siffror för Örjan.

Daniel Redéns stallform?

Inget upphetsande – med en seger på de 23 senaste starterna.

Alltså läge att gardera Propulsion (V75-6)?

Kanske det. Men Propulsions facit över 2 140a i Sverige?

Obesegrad i åtta starter.

Så. Inget krångel.

Propulsion tar Daniel och Örjan till vinnarcirkeln ännu en gång.

* * *

Erlend Rennesvik har så här långt inte övertygat i sina kuskinsatser i Sverige.

Men hur svårt kan det va?

Att vinna med U.S.Male E.P. (V75-7)?

Som är perfekt inmatchad i Bronsdivisionen.

Med kanon-tider på 2 140a i formraden. Och ganska säkert en bit vassare över aktuella 2 640a.

---

Det är en fröjd att gå på trav i Sverige.

Och onsdagskvällen på Jägersro?

Jag skulle säga magisk.

Om ordet inte var så otroligt överanvänt

* * *

Bäst? Rajesh Face får ursäkta.

Det Cash Crowe visade efter galopp var något av det häftigaste jag sett på en travbana.

Att V75 är stort beror till stor del på öppenheten från tränare och kuskar.

Att alla aktiva ger information. Hedersmannen Gunnar Melander har blivit ett sorgligt undantag när han bara kommunicerar via en Facebook-sida om Månprinsen A.M. (V75-3).

Nu är det SM för kallblod.

Och det är svårt att gissa sig till om Månprinsen är lite uppåt igen – och en vinnare – eller som senast.

Odin Tabac flyger till spets.

Och är liksom Månprinsen A.M. given på V75-lappen.

Men med frågetecken i kanten för favoriterna blir det streck också för Hulte Magnus och Pydin.

Och kanske kan etterspeediga Mofaksan ställa till med en jätteskräll …

Xpress-travet väcker känslor.

Perfekt framför tv’n en onsdagskväll.

Men ett lidande när man är på plats.

Och nu har travtränarna via sitt riksförbund sagt ifrån.

– Bort med Xpress-travet.

Var det landar?

Ingen som vet, ingen som vet …

Men en höst full av stridigheter lär svenskt trav få leva med.

* * *

Magnifik Brodde och Officer C.D. höjer sig över mängden i ett Silverlopp (V75-2) över kort distans.

Men bägge är sjukt beroende av spets.

Och en långdragen duell kan ställa till det.

* * *

Jag registrerade in mitt första Guldstall i går.

Och nyckelhästen blev världsstjärnan Twister Bi som har fina uppgifter i höst.

Och skulle han vinna VM i USA blir det rikligt med poäng.

* * *

Det är tack och lov klassblandning i flera av loppen.

Och i inledningen nöjer jag med streck för Ben G.T., It’s Showtime Zaz, Global Science och Perfect King.

Inga stjärnor kanske.

Men snäppet vassare än konkurrenterna.

V75 – del 1

V75 – del 2
