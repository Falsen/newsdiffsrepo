Måndag 21 augusti 2017
Nazist hyllas i
minnesloppet
Carl-Fredrik Eriksson

Skrubbs travbana går numera oftast under namnet Visbytravet.

Den 12 oktober är det dags för Otto Hanssons minneslopp som är en hyllning till banans initiativtagare Otto Hanson, som stavar sitt efternamn med ett s.

Visbytravet har på sin hemsida berättat om traventusiastens historia – men utelämnat hans förflutna inom den nationalsocialistiska rörelsen.

Trottosport rapporterar att Otto Hanson var både medlem och aktiv i Svenska Nationalsocialistiska Partiet, SNSP, som var Sveriges första nazistparti. I riksdagsvalet 1932 fick partiet 15 188 röster.

Partiet har ett hakkors som symbol och hade som flest – år 1933 – 10 000 medlemmar och partiledare var Birger Furugård partiledare, men som gick under titeln "riksledare".

Efter att partiet upplösts blev Otto Hanson i stället medlem i Nysvenska Rörelsen, NSR, skriver Trottosport.

Otto Hanson ska även ha döpt en av sina hästar – som sedermera försvann ur den svenska stamboken – till Hitler.

I dag är Niklas Johansson ordförande för Visbytravet och han känner till den tidigare ordförandes historia.

– Det är ingen total nyhet för mig, och det är klart det här inte är någon rolig koppling. Loppet körs så klart för att han var med och grundade travbanan och hans gärningar inom det politiska tar vi givetvis avstånd ifrån, säger han till Trottosport.

Det är i nuläget inte klart om Visbytravet kommer att ta bort minnesloppet eller ändra namn.

– Jag vill inte fatta det beslutet ensam, och vi får ta en diskussion i styrelsen om saken, säger Niklas Johansson.
