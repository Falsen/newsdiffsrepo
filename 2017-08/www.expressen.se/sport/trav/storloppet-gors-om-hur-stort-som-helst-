Storloppet görs om:
"Hur stort som helst"
Niklas A Svensson

Åby Stora Pris 2017 blev i vanlig ordning en stor folkfest och slutade i år dessutom med en jätteskräll då Midnight Hour tog hem loppet före favoriten Muscle Hustle.

Loppet har dock fått en hel del kritik för att det avgjorts över två heat. Bland har många hästägare menat att det sliter på hästarna att köra två lopp på så kort tid. I år avgjordes det dessutom över ett skiljeheat då Muscle Hustle och Midnight Hour vann varsitt lopp.

Nu svarar Åbytravet på kritiken och gör om upplägget inför nästa år.

– Åby Stora Pris ska vara något stort och fint och nu har luften gått ur nuvarande heatupplägg. Det känns skönt att skapa ett nytt lopp som sticker ut i storloppskalendern, både prispengamässigt och med ändrad distans, säger Åbys sportchef Jon Walter Pedersen i ett pressmeddelande som Mölndals-Posten tagit del av.

Från och med nästa kommer det i stället bli ett lopp på distansen 3140 meter.  Loppet blir världens största lopp över en så lång distans – och det är lätt att göra en jämförelse med det franska storloppet Prix d'Amerique.

En förändring som Jon Walter Pedersen tror kan bli succé.

– Det kan bli hur stort som helst, säger han enligt Mölndals Posten.
