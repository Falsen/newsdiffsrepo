ATG: "Det är så vi
måste fortsätta"
Niklas A Svensson

Under torsdagen presenterade spelbolaget ATG presentera sin halvårsrapport. Den visar att bolaget gick med en vinst på 6,6 miljoner kronor under det första halvåret och de har delat ut 811 miljoner till trav- och galoppsporten – en ökning med 10,4 miljoner.

Hur förklarar ni ökningen?

– Både det första halvåret och det andra kvartalet är omsättningsmässigt det starkaste i bolagets historia. Det tycker jag känns otroligt roligt. Det är fantastiskt och otroligt skönt att intresset för att spela på hästar i Sverige är så stort. Det är större nu än vad det någonsin har varit, säger hon.

Lotta Nilsson Viitala lyfter framför allt fram spelen V86 Xpress (på onsdagar), Grand Slam 75 (på söndagar) och Top7 som de största orsakerna till omsättningsrekordet.

– De bidrar starkt till omsättningsökningen. Sedan vi lanserade Grand Slam 75 har vi haft en kraftig ökning av spelet på söndagar. Vilket vi naturligtvis tycker är positivt. Sedan är det lite upp och ner vad gäller övriga spel. Grand Slam 75, V86 Express och Top7 är de tre enskilt starkaste orsakerna till att det gått som bra som det gjort, säger hon.

Hur säkra var ni på att de nya spelen skulle gå så bra som ni menar att de gjort?

– Självklart tittar man alltid på vad riskerna är med nya spel och det är en viktig del för att utveckla arbetet. Och vi jobbar aktivt med att undersöka innan vi lanserar nya spel. Vi gör helt enkelt ett så gott arbete som vi kan för att veta innan.

Vidare berättar Lotta Nilsson Viitala om spelbolagets vision att bli Nordens största spelbolag 2020.

– Den visionen som vi har är att bli Nordens största och mest lönsamma spelbolag på en global marknad. Den sattes under 2013 och är fortfarande relevant för oss. Vi tar nya steg varje kvartal för att nå den visionen, säger hon och fortsätter:

– Den utvecklingen vi har nu är en bra utveckling för att nå dit. Sedan vet vi inte hur spelmarknaden kommer se ut när den här visionen är tänkt att slå in. Jag kan inte riktigt sia i det, eftersom jag inte vet vad konkurrenterna håller på med.

Hur mycket tittar ni på de andra spelbolagen?

– Vi tittar så klart på hur det går för de andra spelbolagen och det vi kan konstatera är att de oreglerade bolagen växer starkt. Det är ju självklart ett hot för oss och det är därför vi också ser fram emot omregleringen av spelmarknaden, som förhoppningsvis sker 2019. Då får vi mer lika villkor och den punkten har vi jobbat aktivt för att komma till.

Vad kommer det betyda för er siffermässigt?

– Vi ger inte några prognoser för ATG, varken för det här året, nästa år eller 2019. Det vi har sett på andra marknader är att de förändras och påverkas kraftigt när de genomför en sån här omreglering. Vi förväntar oss att det kommer att ske saker på spelmarknaden när licensmarknaden träder i kraft. Vilket vi också förbereder oss för.

År 2018 kommer inom svensk travsport kallas för pokalåret. Vilket betyder att ATG ska öka sin avkastning till sporten med 270 miljoner kronor.

Hur ser planerna ut för att lyckas med det?

– Det första halvåret gick vi med vinst på 6,6 miljoner kronor, ser vi till det andra kvartalet har vi ett underskott. Men det jag vill poängtera är att vi har en kraftig tillväxt det andra kvartalet, säger säger Lotta Nilsson Viitala och fortsätter:

– Ser man till spelets nettoomsättning ökar den med 55-56 miljoner kronor och kostnadsökningarna är två miljoner kronor. Vilket gör att resultatförbättringen är stark det andra kvartalet. Det är så vi måste fortsätta.
