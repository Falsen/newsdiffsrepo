Svante Båth är
kungen av E3
Erik Södermark

Det blev en riktig superlördag för Svante Båth på Rommetravet. Först tog han hem korta E3 för ston med Caramara's Girl. Sedan vann han hingstarnas och valackernas dito med Capitol Hill.

Ulf Ohlsson körde Capitol Hill och den rutinerade kusken var överraskad efter segern.

– Det är klart att jag är lite överraskad. Jag körde honom senast och det är en fin häst. Men man ska väl säga det att vi fick ett bra lopp, och det var bra tryck på tillställningen. Det blev perfekt för oss!

Detta var Ulf Ohlssons andra storseger på bara en vecka – förra helgen vann han nämligen ett av kriterieloppen för kallblod på Östersundstravet.

– Det är det som är kryddan på tillvaron för mig, att få vara med och köra de här lite större loppen och lyckas man vinna ibland så är det extra roligt så klart, säger Ulf Ohlsson i TV12.

Men om Ohlsson var överraskad över att Captitol Hill tog hem E3-finalen, och 925 000 kronor, så var han inte lika överraskad över att det var en Båth-häst som vann.

– Statistiken visar att han är väldigt duktig. Han är oerhört skicklig helt enkelt, säger Ulf Ohlsson i TV12.
