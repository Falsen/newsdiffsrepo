"Har fått en ny
derbyfavorit"
Erik Södermark

Lutfi Kolgjinis fyraåringsstjärna Rajesh Face var rejält uppsnackad inför uttagningarna till Svensk Travderby. Och han gjorde ingen besviken – han vann nämligen sitt kvallopp hur enkelt som helst.

– Man sitter bara och åker. Han vill gå iväg på egen hand. Han har en otrolig utstrålning och har en fantastisk kick i steget och kan hålla den höga hastigheten länge. Även om jag har haft väldigt många bra hästar så tycker jag att han är en av de bästa jag haft, säger Lutfi Kolgjini.

Tränaren menade att han inte skulle vilja byta häst med någon annan i finalen:

– Vi har sett ett par fina prestationer även om det varit lågt tempo  och så där i ett par av loppen. men jag skulle inte byta kapacitet med någon i fältet.

Stoltheten var stor efter Rajesh Face uppvisning på barfotabalans.

– Det känns skönt som yrkesman att han är i form, säger Lutfi Kolgjini.

I lottningen fick Lutfi Kolgjini välja spår sist av de som vann sina uttagningslopp. Men trots detta blev det spår fem i finalen – efter att Conrad Lugauer tagit ett bakspår till sin Gareth Boko.

– Eftersom Gareth spänner sig direkt bakom vingen, och man inte kan ladda mycket med honom så tror vi det blir bäst med spår nio, säger Conrad Lugauer om valet.
