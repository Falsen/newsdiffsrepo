Redéns stjärnhäst
– ett säkert köp?
Niklas A Svensson

Få tror på någon annan segrare än Daniel Redéns Propulsion när Sundsvall Open Trot avgörs i helgen. Stjärnhästen har varit stekhet i år och är obesegrad i åtta starter.

Trots att Propulsion är en av dyrgriparna i Guldstallet lär det vara en hel del som lägger sina pengar på hästen. Ska man tro succétränaren Daniel Redén är det heller inget fel på formen.

– Han fick ett skarpare jobb i fredags och kändes fin så jag räknar med att Propulsion håller sin fina form, säger han.

UTMANA DINA VÄNNER - SKAPA EN GULDLIGA

Daniel Redéns stallform med en seger på de 23 senaste starterna är inget som oroar tränaren längre.

– Jag har varit lite bekymrad över stallformen men det var troligen så att hästarna varit lite nersatta av ett tyngre material i träningsbanorna som gjort att de fått mjölksyra. Eftersom Propulsions jobb i fredags är jag inte speciellt bekymrad över stallformen, säger Daniel Redén.

En av utmanarna heter Ringostarr Treb – och har visat mycket fin form den senaste tiden. Tränaren Jerry Riordan tror att spårlottningen kan gynna hästen.

– Han har varit riktigt bra i alla starter för mig och tränar lugnt mellan starterna, jag räknar med att formen är intakt. I och med att Propulsion fick spår åtta känns det inte helt uppgivet, säger han om hästens chanser.
