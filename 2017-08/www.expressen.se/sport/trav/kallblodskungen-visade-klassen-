Kallblodskungen
var överlägsen
Niklas A Svensson

Det var på förhand upplagt för en duell mellan favoriterna Månprinsen och Odin Tabac när Kallblods-SM skulle avgöras.

Så blev det också efter att en av utmanarna, Pydin, galopperat från start.

Det var länge Odin Tabac körd av Jörgen Westholm, som hade ledningen. Med 500 meter kvar satte Månprinsen dock högsta fart i ytterspår och på upploppet var de båda ensamma i kampen om segern.

Då var det inget snack om att Månprinsen var starkast, som tog tillbaka titeln efter att Odin Tabac vunnit förra året.

– Jag mår väldigt bra. Det är väldigt roligt när man får visa upp en häst i den här författningen, säger Gunnar Melander efter loppet.

Melander berättar om känslan när såg att Månprinsen drog ifrån upp upploppet:

– Det var en skön känsla. Utan något vidare så bara vann han.

Det blev alltså ingen andra raka seger för Odin Tabac. Kusken Jörgen Westholm var dock inte alltför besviken efter förlusten.

– Det var väl en rättvis segrare. Vi kanske inte hade förberett oss på bästa vis eller så var Månprinsen ännu bättre. Han är bättre än oss när han är bra, säger han.
