Cash Crowe vann –
efter heroiskt lopp
Erik Södermark

Petri Puros supersto Cash Crowe var stor favorit i sitt uttagningslopp till Stoderbyt. Men tränaren – och alla andra runt hästen – blev nog rejält nervösa i startögonblicket.

Cash Crowe slog nämligen på en galopp. Kuskeleganten Johnny Takter som körde för dagen var inte nöjd med beteendet.

– Det finns så mycket trav i henne, men jag är inte nöjd med att hon blir orytmisk i startögonblicket.

Men efter ett heroiskt lopp kunde hon ändå ta hem loppet till slut. Segertiden 1.12,2/2 140 meter autostart.

– Det är en fantastisk häst. Men det blev jäkligt jobbigt, men det är en fantastisk häst, det har jag sagt hela tiden, säger Johnny Takter i ATG Live.

Tvåa i mål var Tomas Malmqvists Uncertain Age.

Tidigare i sommar var Cash Crowe favorit i StoChampionatet, men de segerdrömmarna försann efter en galopp med drygt 1300 meter till mål.
