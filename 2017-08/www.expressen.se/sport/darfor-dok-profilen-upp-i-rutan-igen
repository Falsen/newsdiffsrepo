Därför dök profilen
upp i rutan – igen
Sebastian Mattsson

Sportnytt-tittarna har haft många tillfällen att bekanta sig med Rikard Lann de senaste dagarna. Väldigt många.

SVT-profilen var tänkt att varva med kollegan Therese Bosta under Sportnyttssändningarna i går, men när den senare blev förkyld tvingades Lann till ett riktigt maratonpass.

Så här så onsdagens fördelning ut.

Kl 7: Lann

Kl 8: Lann

Kl 9: Lann

Kl 18.25: Bosta

KL 22: Bosta

Men på torsdagen, när Bosta blev sjuk, blev schemat omsnurrat och en ganska enformig läsning.

Kl 7: Lann

Kl 8: Lann

Kl 9: Lann

Kl 18.25: Lann

Kl 22: Lann

– Jag har faktiskt jobbat morgonsändningarna onsdag och torsdag, sedan 18.25 och 22 i går och nu morgon i dag igen, haha.

– Morgonsändningarna var ordinarie, men kvällssändningarna var ett inhopp på grund av att Therese blev sjuk. Jag har därmed sänt de sista åtta Sportnytten och 11 av de sista 13.. Det är lite mastigt men roligt. Och jag ville gärna vara med och göra det allra sista Sportnytt i Gomorron Sverige som sändes 9.05 nu i dag.

Lann bytte kostym mellan passen och försökte konservera energin för att orka med.

– Det kan nog vara rekord... en del kolleger tror det... men sånt är ju svårt att veta säkert

Har du nåt speciellt knep för att orka?

– Haha. Nja, jag går på adrenalin. Det är ju så kul att jobba med sport och få presentera det för publiken.



Vill du ha fler sportnyheter direkt i ditt dagliga flöde, sportälskare?

Följ SportExpressen på Facebook och Twitter – för en ännu större tillgång till de senaste och viktigaste nyheterna från sportvärlden.
