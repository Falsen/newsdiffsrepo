Sparkas efter otäcka
bilderna: "Ska inte ske"
Sebastian Mattsson

Det var i juni som Denverskolan East High Schools cheerleadertrupps träningsläger slutade i tårar för Ally Wakefield, 13. I en film som läckt ut på nätet kan man se hur Wakefield tvingas gå ner i spagat – trots att han upprepade gånger ber om att få sluta. Hennes lagkamrater håller fast hennes armar och tvingar henne ner i den obekväma positionen, till synes på order från sin tränare.

"Jag och min make vill veta vad skolledningen ska göra åt min dotters skada och sättet på vilket den inträffade", skrev mamman Kristin Wakefield i ett mejl till skolan.

Filmen spreds snabbt på nätet och nyheten plockades upp av flera internationella medier.

Nu har den ansvarige tränaren fått sparken från skolan. Det har Denver Countys skolchef Tom Boasberg meddelat efter en snabbt genomförd utredning.

– Det som hände var fel. Under inga omständigheter ska en ung tjej hamna i en sån situation, där hon lider både fysiskt och psykiskt, säger Boasberg enligt radiostationen WDBJ.

Boasberg erkände också att skolan brast i uppföljningsarbetet när ledningen blev varse om tränarens övertramp.

– Skolledningen kände att de hade gjort sitt för att stilla föräldrarnas och elevernas oro. Men så var inte fallet.

Kristin Wakefield har trätt fram i amerikanska medier och berättat att hennes dotter tvingades genomgå rehabilitering med en sjukgymnast efter händelsen.

– Hon slet av en lårmuskel, säger Wakefield.



Vill du ha fler sportnyheter direkt i ditt dagliga flöde, sportälskare?

Följ SportExpressen på Facebook och Twitter – för en ännu större tillgång till de senaste och viktigaste nyheterna från sportvärlden.
