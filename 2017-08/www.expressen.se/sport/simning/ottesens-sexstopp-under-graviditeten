Ottesens sexstopp under graviditeten
Sebastian Mattsson

Jeanette Ottesen brukar betraktas som Sarah Sjöströms främsta rival. Men medan Sjöström plockat guld efter guld i VM i Budapest, så har den danska simstjärnan stannat hemma. Hon är nämligen gravid och har pausat karriären på obestämd tid.

Intresserade kan dock fortfarande följa Ottesens öde, även om hon för tillfället håller sig borta från tävlingsbassängen. Ottesen dokumenterar just nu sin graviditet på sin blogg – och läsarna får även en inblick i hennes förhållande med maken Marco Loughran.

Där skriver Ottesen att hon vägrat ha sex med sin man i sitt nuvarande tillstånd.

"Det kommer inte att vara mycket hanky panky de första 3-4 månaderna, när din partner är gravid. Om du kände dig utmattad och äcklad, så skulle inte du heller kunna göra mycket annat än ligga i fosterställning. Så ta hjälp av nåt annat och sköt det med handen. Alltså, du kan ju ha sån tur att din partner inte får några problem, men du ska inte räkna med nåt den första trimestern", skriver Ottesen i sin blogg.

I samma inlägg riktar Ottesen en ursäkt till Loughran.

"Ni ska veta att vi gravida kvinnor vet att vi är besvärliga, och vi vet också att vi är en smula orimliga några gånger. Men innerst inne så visste ni ju vad ni gav er in på, eller hur? Jag tror, handen på hjärtat, att jag ber om ursäkt till Marco minst en gång om dagen. Det är typiskt att det händer när vi ligger i sängen och ska sova, och jag känner mig lugnare", skriver Ottesen.

På Ottesens meritlista finns bland annat tio EM-guld och fem VM-guld.
