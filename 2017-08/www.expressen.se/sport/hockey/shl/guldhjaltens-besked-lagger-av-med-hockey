Guldhjältens besked:
Lägger av med hockey
Sebastian Mattsson

För en dryg vecka sedan meddelade Erik Christensen att han skulle sluta spela ishockey. Precis som HV 71-kompisen Teemu Laine fick Christensen avsluta med ett SM-guld.

Nu har även Laine valt att lägga skridskorna på hyllan. En knäskada som vägrade ge med sig fick ge den fällande domen.

– Jag har tagit beslutet att jag tyvärr måste sluta min karriär på grund av skada. Jag har försökt rehaba i två år, men det går tyvärr inte längre, säger Laine till P4 Jönköping enligt JNytt.

– Det har varit några månader, men det är nu de sista dagarna jag har beslutat mig. Mitt knä funkar inte på elitnivå, jag hade velat spela fem år till. Men jag har inget korsband, och jag måste tänka längre fram i livet.

Laine har spelat nästan 270 matcher i SHL och har även vunnit det finska mästerskapet med Jokerit.

– Det är ledsamt, men på den ljusa sidan har jag spelat 18 år på högsta nivån i Europa. Jag har vunnit guld i Finland och Sverige, och jag är stolt över min karriär.
