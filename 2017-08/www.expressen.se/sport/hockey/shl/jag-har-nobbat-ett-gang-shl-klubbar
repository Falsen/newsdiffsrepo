Måndag 21 augusti 2017
"Jag har nobbat ett
gäng SHL-klubbar"
Petter Landén

Arvikasonen Mikael Johansson, som vann Leksands interna poängliga säsongen 2013/14, kom tillbaka till Färjestad säsongen 2015-16 från Rapperswil och producerade direkt. Han levererade 40 poäng på 51 matcher. Därefter valde han att pröva på lyckan i KHL och Lada Togliatti.

Men där skar det med klubben, han skickades ner i farmarlaget och fick kort därefter sparken. Flyttlasset gick då till Finland, men nu är Johansson hemma på svensk mark igen.



LÄS OCKSÅ: Lindström: Här är SHL:s tio bästa backar.

32-åringen hoppades på en återkomst till Färjestad, men fick inget bud och står nu klubblös. Trots att säsongsstarten är blott en månad bort och att lagen nu har gått på is så känner Johansson ingen stress.

Han berättar att han nobbat flera klubbar, ett par av dem från SHL. Han vet inte exakt hur många SHL-klubbar han nobbat, men säger att det är "ett gäng".

Så sent som i tisdags tackade han nej till ett bud.

– Jag tog beslutet tidigt, tillsammans med dem jag har runt mig, att vänta. Se till att jag får glädjen tillbaka, få träna ordentligt och ta det i min takt för att sen se vad som händer, säger han till Värmlands Folkblad.

Han håller just nu i gång och tränar med ett par värmländska NHL-spelare, som exempelvis Oscar Klefbom, Jonas Brodin och Joel Eriksson Ek.

Han säger inte exakt var han vill bli av, men det finns destinationer har föredrar.

– Det finns några länder och ligor som är mer intressanta. Man vet aldrig vad som händer, det kan bli skador och lag som plötsligt behöver fylla på, säger han.
