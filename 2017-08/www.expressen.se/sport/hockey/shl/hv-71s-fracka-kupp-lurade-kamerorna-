Kuppen – så lurar
SHL-laget tittarna
Robin Lindgren

Sverige är den nation av alla nationer i CHL som haft svårast att fylla sina arenor i klubblagsturneringen som ännu inte fått det genomslag som de eftersträvar.

I kväll inledde fyra svenska lag sitt Europa-äventyr för säsongen, och för HV 71 samt Frölunda HC var det också dags för hemmapremiärer i tävlingsspel för 17/18.

I Jönköping och Kinnarps arena såg det också ut som att hemmapubliken som i fjol fick fira ett SM-guld i samma arena hade vallfärdat till CHL-mötet med tyska Adler Mannheim.

Men precis som med mycket annat så kan skenet bedra.

Och så även i Kinnarps arena.

För med kamerorna utstationerade på ena långsidan hade Kinnarps arena bara publik på motsatt sida vilket gav skenet att det var publikfest - men vid långsidan där kamerorna fanns var det helt tomt.

De regerande svenska mästarna förlorade matchen med 1-4, och lagets enda mål gjordes av Kevin Stenlund som kontrade in ett mål i numerärt överläge.

HV 71:s dåliga försäsong fortsätter således.

I lagets första försäsongsmatch förlorade man mot Troja/Ljungby efter straffar, och förra veckan blev laget utklassat av Frölunda med 8-1.
