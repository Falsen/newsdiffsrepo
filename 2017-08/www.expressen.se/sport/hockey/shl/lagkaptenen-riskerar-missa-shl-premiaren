Lagkaptenen riskerar
missa SHL-premiären
Anel Avdic

SHL-premiären är drygt två veckor bort för Färjestads BK som möter Linköping i premiären. Men allt lutar åt att man tvingas klara sig utan lagkaptenen Alexander Johansson, som drog på sig en skada under en turnering i Strömstad för ungefär tre veckor sedan. Läkningen tar längre tid än planerat.

– Läkningen tar längre tid än vad vi trodde. Det går segt. Vi hade som mål att Alex skulle vara tillbaka 6 september, men så blir det inte, säger Mattias Hell, som är bas för FBK:s medicinska team, till NWT.

Nu handlar allt om att skynda långsamt för FBK:s lagkapten.

– Premiären är en stressfaktor men vi måste skynda långsamt. Vi kan inte säga att han kan spela premiären, och den matchen är inte den viktigaste, säger Hell.
