Linköping förlänger med sin huvudtränare
Anel Avdic

Dan Tangnes kom till Linköping HC säsongen 2014/15, då i rollen som assisterande tränare till dåvarande huvudtränaren Roger Melin. Men från säsongen 2014/15 har han axlat rollen som huvudtränare.

SHL säsongen är inte ens månad bort - då levererar klubben en glädjande nyhet till sina supportrar. Klubben förlänger kontraktet med Tangnes. Det nya avtalet löper till 2020, meddelar klubben.

– Det känns väldigt bra att förlänga avtalet med Dan. Han har under sina år i föreningen gjort ett väldigt bra jobb med att implementera vår nya identitet och spelfilosofi. Jag ser fram emot att fortsätta arbetet tillsammans med honom i vår strävan efter att vinna föreningens första SM-guld, säger general manager Fredrik Emvall.

Dan Tangnes:

– Det klart att man är stolt och glad över att få förtroendet över att driva den här resan ytterligare två säsonger. Jag känner att jag inte är klar än, säger Tangnes till LHCTV.

– Det som fick mig att skriva på ett nytt kontrakt är att alla vi suktar efter ett SM-guld. Vi tar steg i rätt riktning och ligger väldigt nära. Föreningen ligger mig varmt om hjärtat. Det lockar och driver mig, att skapa minne och skriva in sig i historieböckerna, säger han.
