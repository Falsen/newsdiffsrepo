Måndag 21 augusti 2017
Svenska hockeystjärnan ställer in säsongen - ska bli mamma
Petter Landén

HV 71 tog sig till SM-final den gångna säsongen, mycket tack vare lagkaptenen och storstjärnan Jenni Asserholt som stod för 22 poäng på sina 33 matcher.

Men den här säsongen får de klara sig utan henne. Asserholt är gravid och beräknad nedkomst sker i februari.

– Vi får se om det blir en OS-bebis, säger hon och fortsätter:

– Det är så klart en underbar känsla att bli mamma och jag kommer att stötta tjejerna från sidan så mycket jag kan. Mitt mål är att komma tillbaka till hockeyn och HV 71 efter graviditeten.
