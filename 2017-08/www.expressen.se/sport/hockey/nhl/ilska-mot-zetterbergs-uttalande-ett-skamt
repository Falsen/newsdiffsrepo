Ilska efter Zetterbergs
uttalande: "Ett skämt"
Petter Landén

Henrik Zetterberg fyller 37 år i höst, men hans kontrakt med Detroit Red Wings sträcker sig fram över säsongen 2020/21. Zetterberg avslöjade dock nyligen i en intervju med Nerikes Allehanda att han inte avser att stanna hela kontraktstiden ut.

Han säger att han kanske har två år kvar på NHL-nivå och dessutom är hans kontrakt konstruerat som så att han under de två sista åren på sitt kontrakt endast tjänar en miljon dollar per säsong, jämfört med de 7,4 miljoner dollar han tjänade den gångna säsongen.

– Den enda orsaken till varför vi skrev ett så långt kontrakt var på grund av lönetaket. Det är ganska uppenbart att man försöker lura systemet, säger han till NA.



LÄS OCKSÅ: NHL-veteranen klar för spel i SHL.

Zetterbergs ärliga ord om "kontraktsfusket" har väckt reaktioner i Nordamerika. Red Wings general manager Ken Holland har fått frågor om saken, men bara svarat att han inte pratat med "Zäta".

Nu skriver sajten Vice Sports att Zetterbergs kontrakt är ett tydligt exempel att de olovligt kringgått lönetaksreglerna och att ligan borde agera.

"Vi borde förvänta oss att NHL gör något åt det. Ligans behandling av kontrakt vars lön störtdyker de sista åren har varit ett skämt sen dag ett", skriver de.



LÄS OCKSÅ: Tvingas sluta som 22-åring – efter lagläkarens miss.

Att klubbar har kringgått lönetaksreglerna har varit tydligt för de flesta sedan de började skrivas 2010, men NHL har endast stoppat New Jersey Devils 17-årskontrakt till Ilja Kovaltjuk.

"Alla andra fick tummen upp trots att alla visste att det var problematiska kontrakt. Det var dumt och orättvist", skriver Vice Sports som uppmanar ligan till att den här gången adressera problemet på allvar.

"Det är ännu ett exempel på hur NHL inte kan identifiera ett problem som finns mitt framför näsan på dem. De kommer säkert att komma på någon komplicerad lösning som inte fixar någonting, vi har vandrat den här vägen så många gånger att ingen kan bli förvånad.
