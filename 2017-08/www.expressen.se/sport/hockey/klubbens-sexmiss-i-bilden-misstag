Svenska klubbens
sexmiss – i bilden
Sebastian Mattsson

Reklamen var förrädiskt enkel och harmlös. En bild på en tecknad kamera och en text som upplyste Boden hockeys följare om att fotografering för både laget i helhet och enskilda spelare kommer att äga rum den 12 september.

Men valet av tecknad kamera gjordes uppenbarligen utan att den ansvarige studerade linsen speciellt noga. Där såg man nämligen ett avbilda ett par som idkade älskog. Lokaltidningen Norrländska socialdemokraten ringde upp när annonsen legat upp i över 19 timmar utan att Boden hockey insett sitt dråpliga misstag.

Klubbens ordförande Joakim Svensson blev märkbart ställd när han fick sanningen berättad för sig.

– Det låter inte bra. Du är den första som upplyser mig om det här, säger Svensson till Norrländska socialdemokraten.

– Jag ska ringa till den som är ansvarig för hemsidan. Det måste ha blivit ett misstag, den måste vi ju byta ut. Det låter inte som något vi vill förknippa med hockeyn.

Måndag eftermiddag hade Boden hockey lyckats byta ut bilden. Då hade den ursprungliga illustrationen så klart spridits på de sociala medierna och lockat till både skratt och hån.

Men Svensson tror inte att bilden valdes för att få till den effekten. Han menar att det helt enkelt är tal om ett mänskligt fel.

– Det tror jag absolut, säger Svensson till Norrländska socialdemokraten.
