Skandaltränarens
kritik mot Sverige
Carl-Fredrik Eriksson

Therese Johaug missar OS nästa år efter att ha fått sin avstängd förlängd till 18 månader av idrottens skiljedomstol Cas.

En förkrossad norska mötte därefter pressen.

– Jag känner mig orättvist behandlad, sa hon under en presskonferens.

I Finland har domen däremot mötts av glädje och den finska stjärnåkaren Aino-Kaisa Saarinen menar att det var "ett bra straff."

Nu har även skandaltränaren Kari-Pekka Kyrö uttalat sig om domen. Den tidigare finska förbundskaptenen ledde landslaget under VM i Lahtis 2001. Sju år efter mästerskapet erkände Kyrö att Finland hade ett gemensamt dopingprogram med Ryssland.

Nu gläds han åt att Therese Johaugs straff skärpts.

– Om det hade varit en rysk idrottare så hade de sett det som medveten användning av anabola steroider, utan några förmildrande omständigheter. Domen hade blivit på maximala fyra års avstängning. En finländare hade fått två år och även läkaren hade fått stängts av, säger han till Ilta Sanomat.

Skandaltränaren riktar också hård kritik mot Sverige.

– Sedan har vi de här två rackarna, Norge och Sverige. Den så kallade ”skandi-dopingen”. Johaug fick en ordentlig strafflindring och läkaren Fredrik Bendiksen får förmodligen psykoterapi och en blombukett, säger han.

Direkt efter att skandalen uppdagats tog Fredrik Bendiksen på sig hela skulden och avgick. Men han friades sedermera av Antidoping Norges Påtalsnämnd.
