Björgens uttalande
sågas: "Är korkat"
Sebastian Mattsson

Marit Björgen har stöttat Therese Johaug helhjärtat ända sedan den senares positiva dopingprov först uppdagades hösten 2016. Hon vittnade för lagkamraten under rättsprocessen som Antidoping Norge drev mot Johaug, och i förra veckan, när det stod klart att den dopingavstängda stjärnan missar OS, dömde hon ut beslutet som "helt orimligt".



LÄS OCKSÅ: Petter Northug i stor intervju: "Är förjävligt"

Men Björgen har fått gott om kritik för sitt starka Johaug-stöd. Hennes val att tillägna ett av sina guld under VM i Lahtis till Johaug blev utskällt. Och i Finland uppskattar man inte att Björgen har sagt att hon skulle agerat likadant som Johaug om en läkare gett henne en läppsalva som i efterhand visat sig vara dopingklassad.

– Om någon hade sagt samma sak i Finland att jag sagt att du var dum. Korkad! Man bör inte säga så, för det ska inte ske, varken i Norge eller i Finland. Man måste ha koll på vad man får i sig och ta ansvar för det, säger OS-guldmedaljören Sami Jauhojärvi till Dagbladet.



LÄS OCKSÅ: Slår tillbaka – efter stödet till Johaug.

– Det är dumt att lita blint och okritiskt på läkaren, speciellt när det står en dopingvarning på förpackningen. Det är lätt gjort att göra ett sånt misstag, men det blir inte mindre dum för det.

Jauhojärvi menar att det norska landslaget, som varit väldigt defensiva kring Johaug-affären, borde idka mer självkritik.

– Det blir helt fel att skylla på andra och visa att andra utövare skulle ha gjort samma sak. Det är sant, men det hjälper inte. Ansvaret ligger alltid på oss utövare, oavsett vilka andra som säger att de kunde ha gjort samma sak, säger Jauhojärvi.
