Lördag 19 augusti 2017
Halfvarsson segrade i Norge – slog Northug
Carl-Fredrik Eriksson

Tidigare i veckan hånades Calle Halfvarsson av såväl Petter Northug som Emil Iversen efter att svensken kommit för sent till starten.

– Han är en clown och det är tydligt att han lever upp till det namnet. Han clownar sig bort från starten. Det får han leva med och clowna vidare, sa Iversen då.

Men skrattar bäst som skrattar sist.

I dag tog Calle Halfvarsson sin revansch.

Svensken vann 15 kilometersloppet i rullskidor i norska Trondheim – framför bland andra Petter Northug som slutade trea.

Calle Halfvarsson utökade sitt försprång på tolv sekunder som han hade mot Johannes Høsflot Klæbo.

Vid fem kilometer skilde det hela 50 sekunder och 2,5 kilometer senare hade avståndet ökat än mer.

Men Petter Northug och övriga åkare kan snart få sin revansch.

SportExpressen har tidigare berättat att Petter Northug kommer åka till Sverige för att möta Calle Halfvarsson – redan nästa vecka.

Alliansloppet i Trollhättan har i många år lockat de flesta av världens allra bästa långloppsåkare. I fjol vann exempelvis Petter Eliassen loppet.

– Ärligt talat tror jag inte Northug blir den svåraste norrmannen att besegra på den där distansen, sa Calle Halfvarsson då.

Alliansloppet är 48 kilometer långt och avgörs i klassisk stil. Omkring 1 500 är åkare anmälda och förstapriset i såväl dam- som herrklassen är 75 000 kronor.
