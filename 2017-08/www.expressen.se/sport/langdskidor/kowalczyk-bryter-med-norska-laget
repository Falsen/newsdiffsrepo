Måndag 21 augusti 2017
Kowalczyk bryter
med norska laget
Petter Landén

Skiddrottningen Justyna Kowalczyk valde 2015 att satsa på långlopp och gick - precis som Johan Olsson - med i det norska långloppslaget Team Santander. Ett val som inte uppskattades av alla i Kowalczyks hemland Polen.

– Det var en stor chock i Polen. Jag blev kallad förrädare och uppmanades byta nationalitet till norsk, har hon sagt.



LÄS OCKSÅ: Johaugs kyliga svar – till svenske profilen.

Men nu lämnar hon sitt norska lag. Efter att Katerina Smutna blivit ersatt av en norsk åkare och Johan Olsson slutat känner Kowalczyk att laget blivit "för norskt".

– Katerina har ju vunnit mycket för laget, men det blev ett väldigt konstigt avsked. Och nu när Johan Olsson är borta har laget blivit helt norskt och jag känner att det råder en nationalistisk stämning. Jag förstår på ett sätt att de vill ha ett norskt lag, men jag vill inte länge vara en del av det, säger hon.

Bröderna Jörgen och Anders Aukland som äger laget bekräftar att Kowalczyk lämnar.

– Vi har haft två fina år tillsammans, men när Anders och jag tog över laget hade vi lust att satsa på en norsk tjej som satsar 100 procent på långlopp. Justyna har OS i Pyeongchang som sitt huvudmål och vi önskar henne lycka till med det, säger Jörgen till NRK.
