Charlotte Kallas
nya drömbesked
Tomas Pettersson

Det var i början av maj som den svenska skidstjärnan offentliggjorde sitt beslut att ännu en säsong stå utanför landlagets organisation under för säsongen.

Anledningen?

Samarbetet med den personlige tränaren Magnus Ingesson.

– Under flera års tid har jag försökt hitta närmare lösningar med min tränare Magnus. Jag tror på att ha en närvarande tränare och resultaten blir mycket bättre om vi kan träffas kontinuerligt, sa Charlotte Kalla på en presskonferens i Saxnäs.

Till Dagens Nyheter underströk hon sedan vikten av att även få ha med Magnus Ingesson till OS i Pyeongchang:

– Det är den viktigaste frågan under tävlingssäsongen, så är det, sa Kalla.

Problemet var att Ingesson inte tillhör skidlandslagets ledarstab. Därmed skulle han stå utan ledarackreditering till OS - och utan betalt boende eller resa.

Det skulle i stället Kalla själv få bekosta.



LÄS MER: Kalla släpper en bok

Men nu kan SportExpressen berätta att problemet är löst.

Efter förhandlingar mellan Kalla, Sveriges olympiska kommitté och Svenska skidförbundet har man hittat en lösning.

Mer exakt:

✓ Ingesson får en ackreditering till OS i Pyeongchang.

– Han är inte där som landslagstränare, men få i stället en ackreditering som personlig tränare. Därmed kan han medverka vid delar av träningspassen, säger Peter Reinebo, verksamhetschef på SOK.

✓ Ingesson får ett boende som medlem av den svenska OS-truppen.

– Det blir inte i OS-byn, men i den svenska förläggningen. Vi har ju även en del hotellrum och lägenheter utanför själva OS-byn, säger Reinebo.

✓ Charlotte Kalla slipper själv stå för hela kostnaden.

– Vi har i stället fördelat kostnaderna mellan de inblandade parterna. SOK, skidförbundet och Charlotte.

Är alla parter nöjda med lösningen?

– Ja, det är i alla fall min bild. Jag har inte hört något annat. Jag tror det här blir väldigt bra, säger Peter Reinebo.

Hur vanligt är såna här lösningar?

– Det här är inte jättevanligt.
