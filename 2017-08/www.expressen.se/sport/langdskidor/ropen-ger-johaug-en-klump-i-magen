Johaug: "Upprörd
- förstår inte det"
Carl-Fredrik Eriksson

Det var den 13 oktober i fjol som Johaugs positiva dopningsprov offentliggjordes. Den anabola steroiden clostebol påträffades i norskan blodprov. Enligt Johaug hade hon fått i sig det förbjudna ämnet genom en salva mot sönderbrända läppar hon fått av sin landslagsläkare.

Efter flera turer stängdes skidåkaren till sist av i 13 månader av Norges idrottsförbund, räknat från oktober 2016.

På tisdag kommer domen från idrottens skiljedomstol Cas.

Slår de fast domen på 13 månader kan hon börja träna i november, men skulle den bli 15 månader eller längre riskerar hon att missa OS i Pyeongchang i februari nästa år.

– Jag har inte förberett mig på att missa OS, säger hon i en intervju med Dagbladet.



LÄS MER: Förbjuden Johaug-bild stoppas - tas bort av förbundet



Therese Johaugs dom har skjutits upp flera gånger och tanken var först att den skulle förkunnats senast i torsdags.

Men nu får norskan alltså vänta till tisdag.

– Jag var upprörd, jag var liksom förberedd på att få veta. Jag förstår inte, men jag måste förhålla mig till det, säger Johaug.

Therese Johaug har under sin avstängning tränat på som vanligt. Hon berättar för Dagbladet om stödet från pojkvännen och familjen, och även från supportrar.

– Många ropar till mig: "heja Therese!" Det ger mig faktiskt en klump i magen varje gång. Det betyder väldigt mycket för mig, säger hon.

När domen faller kommer Therese Johaug att lämna landet tillsammans med sin bror Karstein.

– Det här har varit planen hela tiden. Vi trodde att vi skulle vara klara med den här frågan i juli, men tidsfristen har förlängts av Cas tills nu. Hon valde att följa den planen vi hade och hon åkte ner i dag (läs onsdag), säger Ernst till Dagbladet.
