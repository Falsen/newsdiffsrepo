Krossen – efter
Northugs pikar
Sebastian Mattsson

Calle Halfvarsson hade det tufft under gårdagens rullskidetävlingar i Aure. 28-åringen hade startnummer fem men fick vänta till det sista loppet. Anledningen var att han kom för sent till starten efter att ha tagit fel på tiden.

Både Petter Northug och Emil Iversen hade syrliga pikar till Halfvarsson efter fadäsen.

– Han är en clown och det är tydligt att han lever upp till det namnet. Han clownar sig bort från starten. Det får han leva med och clowna vidare, sa Iversen.

– Det är synd om honom. Han har tur som får starta i slutet. Det är snällt gjort. Men jag är inte säker på att han kan hantera den heller, sa Petter Northug.

Men svensken visste att svara på bästa sätt. I dagens lopp på 24 kilometer tog han en hem efter andraplats, endast slagen av schweizaren Dario Cologna. Iversen och Northug? De var långt, långt efter.

Iversen kom på 23:e plats, en minut och 22 sekunder efter Halfvarsson. Och för Northug stod det än värre till. Han slutade 66:a – mer än fem minuter bakom svensken.

Men Northug var ändå kaxig, trots svenskens dominans.

– Det är bra. Han är bäst när det inte gäller, som vanligt, säger Northug till VG.

Halfvarsson är nu med i toppen på tävlingen som avslutas med sprint i kväll och jaktstart i morgon.
