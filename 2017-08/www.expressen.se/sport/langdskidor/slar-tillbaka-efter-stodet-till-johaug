Slår tillbaka efter
stödet till Johaug
Jonathan Larsson

Therese Johaug har fått sin dom.

Hon stängs av i 18 månader - och missar därför vinterns olympiska spel i sydkoreanska Pyeongchang.

Ett fall - och inte minst en dom - som väckt reaktioner.

Nu har chefen för Antidoping Norge uttalat sig i en stor intervju i norska Verdens Gang.

Anders Solheim är tydlig.

– Utövaren har ansvar för vad hen får i sig. Vi kan inte ha ett system som frikänner utövare för att läkaren har gett dem något. Idrottshistorien har visat att det systemet inte fungerar, säger han till VG.

Anders Solheim menar också att domen är hård, men på intet sätt rättvist.

– Det är ett strängt straff sett till handlingen hon begått, men samtidigt är det tvunget att ställas höga krav på idrottare. Det är priset man betalar. Viktigast är att det är känt bland idrottarna vad som gäller, och det vill jag i huvudsak mena att det är, säger han till VG.

Reaktionerna har varit tuffa i Norge.

Många menar att Therese Johaug blivit orättvist behandlad.

Något Solheim inte håller med om.

– Det har varit en process i såväl norsk domstol som hos CAS (Idrottens skiljedomsol, reds. anm), och jag tycker den har fortlöpt som förväntat.

– Reaktionerna blir emellanåt lite onyanserade. Speciellt när man snackar om att "oskyldiga drabbas". Reglerna är sådana att om du är utan skuld, då ska du heller inte dömas. Det verkar inte som att man har läst reglerna när man uttrycker sig så, klargör Anders Solheim.

Det var i oktober som Therese Johaug ertappades med den anabola stereoiden clostebol i kroppen.
