Silvermedalj till
Etzner Jakobsson
TT

När alla deltagare ridit sina program, visade det sig att svenskans resultat räckte till en silvermedalj.

Direkt efter sin ritt var Louise Jakobsson trött men glad, efter tre dagars tävlande.

– Det är en utmaning att köra mig själv så hårt tre dygn i rad. Jag hinner inte riktigt vila som jag brukar, utan går på nån sorts reservmotor, säger den 57-åriga gotländskan.

Louise Etzner Jakobsson föll illa i en hästolycka för sex år sedan och fick flera hjärnblödningar. Hon fick bestående problem med balans, koordination och uthållighet.

Etzner Jakobsson tog brons i måndagens inledande individuella tävling på EM. Hon red också hem två brons i Paralympics förra året.
