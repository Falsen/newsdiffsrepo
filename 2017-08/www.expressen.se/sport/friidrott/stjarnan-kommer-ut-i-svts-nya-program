Stjärnan kommer ut
i SVT:s nya program
Jonathan Larsson

2003 lade britten Colin Jackson spikskorna på hyllan.

Han gjorde det efter en karriär som innehåller dubbla VM-guld, silver i OS samt EM-guld och världsrekord.

I Sveriges Televisions nya serie Regnbågshjältar väljer han nu att komma ut som homosexuell - trots att han aldrig tänkt berätta det, förutom för sina föräldrar.

2006 hade han en relation med en man som valde att "outa" honom i brittiska medier.

Då förnekade Colin Jackson sin sexuella läggning.

För sina föräldrar avslöjade han dock sanningen.

– Jag stod i köket och väntade på att de skulle komma hem, och min mamma kunde se att jag var upprörd. Då berättade jag att det valsade runt en story om mig i tidningarna. Hon frågade om den var sann, och jag kunde inte säga till henne att den inte var det.

– Det enda hon sa då var att ”varför måste människor vara så oförskämda”. Då insåg jag att jag hade väldigt bra föräldrar, säger Colin Jackson till SVT.
