Malin Ewerlöfs svar
på galna sexryktet
Sebastian Mattsson

Mattias Sunneborn och Erica Johansson var två av Sveriges största friidrottsstjärnor under 1990-talet och det tidiga 2000-talet. Sunneborn har ett EM-guld och ett VM-silver, Johansson kan kontra med guld junior-VM och inomhus-EM. De binds samman av att de har utövat samma sport: längdhopp.

Men Anders Timell, känd radioprofil, hade fått för sig att de hade något mer än så gemensamt. Nämligen en romans.

Timell konfronterade friidrottslegendaren Malin Ewerlöf med ryktet när hon var gäst i hans radioprogram på Mix Megapol, Gry & Anders med vänner.

– De har ju legat med varandra!, utropade Timell, och syftade på Sunneborn och Johansson.

Utspelet lockade fram en kraftfull dementi från Ewerlöf.

– Nej, nej, nej! Det vet jag ingenting om, sa Ewerlöf.

Men Timell insisterade, vilket fick Ewerlöf att neka ännu en gång.

TIMELL: – Hon var ihop med Sunneborn. De har väl ett barn ihop?

EWERLÖF: – Erica är en av mina bästa vänner. Det är inte sant.

Mattias Sunneborn är sedan flera år tillbaka gift med en annan friidrottare, Anna Sunneborn. Erica Johansson skilde sig i februari från mångkamparen Martin Lamprecht. Båda två har varsitt barn från tidigare förhållanden. Erica en dotter från ett tidigare förhållande och Martin en son med Kristin Kaspersen. Tillsammans har Erica (före detta Johansson) och Martin Lamprecht en dotter.
