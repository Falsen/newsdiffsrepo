Så ser du VM-kvalmatchen mellan Sverige och Frankrike i kväll
Lennart Nilsson

Lite kort om bråket: 7 juni 2017 löpte Discovery Networks Swedens avtal ut med Telia. För 1,5 miljoner tittare försvann Kanal 5, Kanal 9, Kanal 11, Discovery-kanalerna, TLC, Animal Planet och de båda Eurosport-kanalerna.

LÄS MER: Nu slocknar Kanal 5 för 1,5 miljoner kunder

Förhandlingar har pågått intensivt under den senaste veckan, men parterna kom  inte kommit överens om ett avtal.

Kort innan matchen kom Telia och Kanal 5 överens, och nu kan alla se matchen i sin tv.

Har du bra bredband kan du streama fotbollsmatchen genom Discoverys sajt och app Dplay.

Det krävs dock att du blir premiumkund hos Dplay för att se fotbollen. Priset är 79 kronor i månaden och tjänsten har ingen bindningstid. Tecknar du avtal har du 14 dagars ångerrätt, så länge du inte loggar in och börjar titta. Du kan inte se matchen och sedan ångra ditt köp.

Sveriges Radio P4 sänder matchen i radio. Sändningen startar klockan 20 och håller på till 23, då Sweden Rock tar över.

Följ matchen direkt och tyck till – SportExpressen direktrapporterar och sänder live.

Matchen sänds naturligtvis i fransk tv. Men sändningar av det här slaget är alltid spärrade från att visas utanför sitt lands gränser. Du måste vara i Frankrike för att se matchen på franska.

Ja. Kolla med din lokala restaurang om de har tillstånd att visa den.

Här gäller det att visa normal respekt för vänner och kolleger. Brukar ni inte träffas så är det väl kanske tveksamt om du ska bjuda in dig själv, även om du lovar att bjuda på pizza.

Har du Telia och vill se matchen kan du alltid föreslå en vän eller kompis att ni går ut till en sportbar tillsammans. Chansen finns att hen föreslår att ni ses hemma hos kompisen. Det är då du ska föreslå att ta med mat.

Båda företagen argumenterar för sin ståndpunkt på Facebook. Enligt Telia har de förhandlat med Discovery sedan i november 2016 utan att komma någonstans.

– Discovery har ställt orimliga krav på oss i sitt nya avtal som vi inte kan acceptera, säger Jonas Hasselberg i ett inspelat meddelande.

Discovery Channel Sverige kontrar på sin Facebooksida med ett skriftligt uttalande:

"Telia har ökat priset mot sina kunder med 1000 kronor. Men vad de erbjuder oss som en ökning per kund per år är bara ett mikroskopiskt fragment av detta för att göra tv-program för. Dessutom vill Telia kunna reglera vad som händer med vårt avtal om vi inte gratis ger dem nya sporträttigheter som vi köper i framtiden. För oss är detta bara absurt."

LÄS MER: Discovery tar över allsvenskan

Tolkningen av de båda inläggen, tillsammans med nyheten i våras att Discovery tar över herrallsvenskan i fotboll från år 2020 kan bara tolkas som att Telia vill att Discoverys storaffär ska ingå i dealen, något Discovery verkar tacka nej till.
