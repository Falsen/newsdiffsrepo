Söndag 20 augusti 2017
Sverige tog EM-brons:
"Det är fantastiskt kul"
Petter Landén

Sverige hade skaffat sig ett bra läge inför söndagens avslutande banhoppning efter lördagens tävlingar på terrängbanan. Det svenska laget, bestående av Niklas Lindbäck, Louise Svensson Jähde, Ludwig Svennerstål och Sara Algotsson Ostholt låg trea inför avslutningen.

Lindbäck med hästen Focus Filiocus var först ut på hoppningen och stod för en felfri runda.

– Precis den start ville ha, sa Lindbäck till SVT.

Näste man till rakning var Svennerstål som hade lite mer problem och det blev fyra extra straff på näst sista hindret.

– Han (hästen Paramount Importance) är lite orutinerad och blev lite het. Jag är nöjd med honom, han är orutinerad och behöver rutinen, säger Svennerstål. Louise Svensson Jähde inledde med att riva på första hindret, men redan felfritt.

Och där var saken biff. Redan innan Algotsson Ostholt red ut var en medalj i hamn. Och valören blev brons. Storbritannien höll för trycket och tog hem guldet före Tyskland på silverplats.

Algotsson Ostholts runda blev dock inte särskilt lyckad. Det blev totalt nedslag för henne under rundan och även om bronset var i hamn så försvann hennes chans på en individuell medalj. Ingrid Klimke tog hem den individuella segern.
