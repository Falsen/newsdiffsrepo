Måndag 21 augusti 2017
Skidåkare i fall –
ligger nu i koma
Sebastian Mattsson

Lloyd Wallace, 22, slog i genom när han tog brons i JVM. Freestyleåkaren deltog i ett träningspass i Schweiz när han föll illa i en backe och drabbades av en allvarlig huvudskada. Wallace fick föras till universitetssjukhuset i Zürich med helikopter.

Han försattes i koma och enligt läkaren kommer en mer tydlig prognos inom fem till sex dagar. Läget ska dock vara stabilt.

– Hela situationen är tuff. Vi skickar våra tankar och böner till Lloyd och hans familj, säger förbundsordföranden Christoph Perreten.

På Twitter har flera i det brittiska freestylelandslaget riktat hoppfulla budskap till Wallace.

"Jag tänker på dig, Lloyd. Håll ut. Positiva vibbar", skriver huvudtränaren Pat Sharples.

"Jag ber bara om att han snabbt ska tillfriskna", skriver OS-mästaren Amy Williams.

Olyckor har inträffat med jämna mellanrum inom freestylesporten den senaste tiden. Under VM i spanska Sierra Madre kraschade den polska åkaren Karolina Riemen svårt på träning och fick föras akut till sjukhus med en helikopter. Innan dess hade svenskan Anna Holmlund råkat ut för en liknande olycka i december 2016.
