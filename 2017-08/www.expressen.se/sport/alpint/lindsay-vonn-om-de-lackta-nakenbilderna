Lindsey Vonn om de
läckta nakenbilderna
Carl-Fredrik Eriksson

Det var under gårdagen som TMZ rapporterade om att Lindsey Vonns telefon ska ha hackats.

Som ett resultat ska nakenbilder på hennes expojkvän Tiger Woods läckt och spridits till sajter.

Golfstjärnan har sedermera anlitat stjärnadvokaten Marty Singer som har hotat med att stämma sajten om de inte plockar bort bilderna.

Enligt TMZ ska Tiger Woods ha skickat nakenbilden när de dejtade.

Lindsey Vonn har släppt ett uttalande där hon fördömer personerna bakom hackandet och spridningen av bilderna.

– Det är en skandalös och avskyvärd integritetskränkning. När någon stjäl och publicerar illegalt privata och intima bilder, säger hon via en presstalesperson i ett uttalande enligt People.

– Lindsey kommer att vidta alla nödvändiga och lämpliga rättsliga åtgärder för att skydda och säkra sina rättigheter och intressen. Hon anser att de personer som ansvarar för att ha hackat hennes privata bilder samt de webbplatser som uppmuntrar detta avskyvärda beteende bör åtalas i full utsträckning enligt lagen, fortsätter hon.

Tiger Woods och Lindsey Vonn dejtade i cirka tre år innan de 2015 meddelade att de går skilda vägar.

"Efter nästan tre år tillsammans har jag och Tiger kommit överens om att avsluta vårt förhållande. Jag kommer alltid att värna om minnena vi har skapat tillsammans", skrev Vonn på Facebook i samband med uppbrottet.
