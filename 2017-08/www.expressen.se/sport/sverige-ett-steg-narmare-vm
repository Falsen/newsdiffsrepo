Sverige ett steg närmare VM
Petter Landén

Redan i onsdags säkrade Sverige avancemang i VM-kvalet när de besegrade Armenien med hela 93-70. Men lördagens avslutande gruppspelsmatch mot Slovakien, som Sverige förlorade mot på bortaplan, var ändå en nyckelmatch då det handlade om gruppsegern.

Och på hemmaplan var Sverige starkare och tog hem segern med 86-82. Det innebär att Sverige vinner gruppen och får en mer fördelaktig lottning till nästa runda av VM-kvalspelet.
