OS-mästare lägger av – 19 år gammal
Petter Landén

När Julia Lipnitskaja tog OS-guld i lag för Ryssland på hemma-OS i Sotji blev hon den yngsta guldmedaljören i konståkning på 78 år. Hon spåddes att utmana om guldet även i det individuella programmet, men räckte inte till.

Senare samma år tog hon dock revansch med ett silver på VM.

Men det var hennes sista stora framträdande i sporten.

Och nu meddelar Lipnitskaja att hon lägger av, endast 19 år gammal. Hennes mamma, Daniela Lipnitskaja säger enligt AP att beslutet kommer som en följd av en tre månader lång behandling för anorexi som Julia Lipnitskaja kämpat mot.
