Om nakenbilderna: "Jag
tycker det är vidrigt"
Robin Lindgren

Män som skickar nakenbilder till såväl unga flickor som vuxna kvinnor är ett pågående problem på sociala medier där allt för många tvingas öppna sina telefoner och mötas av oönskade syner.

Ett problem som inte gått Playmakers-profilen Sanne Josefson förbi.

Efter att ha synts i tv-rutan i TV4:s nya realitysatsning har hon mötts av både positiva och negativa reaktioner.

– Jag tycker folk har varit väldigt snälla, det finns en del som vill hacka lite men det kanske hör till. De flesta har varit så gulliga och jag har varit lite chockad över att det varit så mycket killar som har tittat.

Men förskonad från hemskheter har hon verkligen inte varit...

– Jag får ju en del såna här sjuka grejer på direktmeddelanden. Men det är ju bara att blockera direkt, och då blir jag lite så här ”hade det där fungerat på någon?”.

Det är killar som gör det?

– Ja, vissa går jag in på och bara ”Ni har döttrar i min ålder, snälla ge er. Sluta, det är inte charmigt.”

Vidare fortsätter Sanne att berätta om vad det är för typ av bilder hon har fått skickade till sig.

– Det har varit många "dickpics", vissa bara lägger upp den på bordet. När jag stod på ett bröllop en gång och hade folk kring mig, det var en så vacker dag och mycket känslor sen får jag upp bilden och jag bara ”Aah, vem såg”. Sen är det bara att ta bort och anmäla, det är bara fruktansvärt.

– Jag tycker det är mest tragiskt att det finns så många unga tjejer på nätet, nu är jag är ändå vuxen och tänker att de är sjuka i huvudet och blockar. Men jag tycker sjukt synd om småflickor som inte ens ska se sånt, jag tycker det är vidrigt.
