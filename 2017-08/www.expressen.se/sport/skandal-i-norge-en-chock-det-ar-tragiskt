Skandal i Norge: "En
chock, det är tragiskt"
Carl-Fredrik Eriksson

Cyklisterna i tävlingen Ladies Tour of Norway hade endast fem kilometer kvar till mål när skandalen inträffade.

Plötsligt tog det nämligen stopp då bron hade öppnats för att släppa igenom en segelbåt.

Cyklisterna hade inget annat val än att stå och vänta.

– Det ska inte vara möjligt. Det är det sjukaste jag sett, säger TV2-kommentatorn Christian Paasche.

Sedan tidigare har järnvägsspår orsakat liknande problem, men dagens trafikstopp saknar motstycke i norsk cykelhistoria, enligt Paasche.

– Det här är en katastrof, säger den norska tränaren Johan Kaggestad.

Roy Moberg som är direktör för cykelfesten säger till norska TV2 att han är förtvivlad över det inträffade.

– Det här är en chock för alla. Det är tragiskt för alla inblandade. Jag kan inte kommentera vad det är som ligger bakom detta. Vi måste titta närmare på det, säger han.

Tävlingen då?

Den vanns av Chloe Hosking.

– Jag är väldigt nöjd. Tjejerna har varit starka hela säsongen och jag har inte vunnit så mycket som jag velat, säger hon till TV2.

Ladies Tour of Norway har ägt rum varje sedan 2014.
