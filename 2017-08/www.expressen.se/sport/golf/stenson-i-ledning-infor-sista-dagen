Tisdag 22 augusti 2017
Stenson i ledning inför sista dagen
Carl-Fredrik Eriksson

Henrik Stenson verkar ha hittat sitt spel igen.

I går stod 41-åringen för en ny stark runda i PGA-tourtävlingen i Greensboro i USA. och inför den avslutande dagen leder han tävlingen.

Tre amerikaner skuggar svensken och ligger ett slag bakom: Kevin Na, Ollie Schniederjans och Webb Simpson.

Henrik Stenson gick gårdagens runda på 66 slag, fyra under par. Men det var en runda av det svängiga slaget.

41-åringen stod för åtta birdies, två bogeys och en dubbelbogey.

Stenson har nu bäddat för sin första seger sedan British Open i fjol.

Totalt ligger 41-åringen på 16 under par inför söndagens avslutande runda.
