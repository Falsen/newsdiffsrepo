Tisdag 22 augusti 2017
Tiger Woods ilska
efter nakenläckan
Carl-Fredrik Eriksson

TMZ rapporterar att Tigers Woods ex-flickvän Lindsey Vonns telefon har hackats och flera nakenbilder har spridits på internet.

Bland de läckta bilderna återfinns den amerikanska golfstjärnan Tiger Woods, skådespelaren Kristen Stewart och sångaren Miley Cyrus. Även sångaren Katharine McPhees telefon ska ha hackats.

Nu hotar både Tiger Woods och Katharine McPhee att stämma de som sprider bilderna, skriver sajten.

Golfstjärnan har anlitat advokaten Marty Singer som har hotat med att stämma sajten om de inte plockar bort bilderna.

Enligt TMZ ska Tiger Woods ha skickat nakenbilden när de dejtade. Tidigare fall där nakenbilder på kändisar har läckt har resulterat i 18 månaders fängelse för de som låg bakom det.

Tiger Woods och Lindsey Vonn dejtade i cirka tre år innan de 2015 meddelade att de går skilda vägar.

"Efter nästan tre år tillsammans har jag och Tiger kommit överens om att avsluta vårt förhållande. Jag kommer alltid att värna om minnena vi har skapat tillsammans", skrev Vonn på Facebook i samband med uppbrottet.

Till skillnad från Woods uppmärksammade uppbrott med svenska Elin Nordegren, då det uppdagades att Woods varit otrogen med ett stort antal kvinnor, så skildes Woods och Vonn åt som vänner.

"Jag kommer alltid att beundra och respektera Tiger. Han och hans vackra familj kommer alltid att ha en speciell plats i mitt hjärta", skrev Vonn.

Tidigare i augusti meddelade Tiger Woods att han och Kristin Smith gjorde slut förra året.



LÄS MER: Lindsey Vonn stöttar Woods efter skandalen
