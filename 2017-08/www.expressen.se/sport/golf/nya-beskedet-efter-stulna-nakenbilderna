Nya beskedet – efter
stulna nakenbilderna
Petter Landén

Det var TMZ som i förra veckan kunde berätta att Lindsey Vonn, tillsammans med bland andra Kristen Stewart och sångaren Miley Cyrus, telefon hade blivit hackad. Det ledde till att en rad nakenbilder spreds på nätet, bland dem fanns bilder på Tiger Woods.

Enligt TMZ ska Tiger Woods ha skickat nakenbilden när de dejtade och golfstjärnans advokat Marty Singer hotade omgående med att stämma sajten om de inte plockade ner bilderna. Tidigare fall där nakenbilder på kändisar har läckt har resulterat i 18 månaders fängelse för de som låg bakom det.

Hotet om stämning gav ett snabbt resultat. Advokaten Andrew Brettler, vars firma Lavely & Singer representerar flera av offren i hackerattacken, berättar för LA Times att sajten som spred bilderna nu har stängts ner.

Tiger Woods och Lindsey Vonn dejtade i cirka tre år innan de 2015 meddelade att de går skilda vägar.

"Efter nästan tre år tillsammans har jag och Tiger kommit överens om att avsluta vårt förhållande. Jag kommer alltid att värna om minnena vi har skapat tillsammans", skrev Vonn på Facebook i samband med uppbrottet.

Vonn är en av de största stjärnorna i den alpina skidåkningen och har satt som mål att slå Ingemar Stenmarks rekord i antal vunna världscupstävlingar.

Woods å sin sida har det tufft i karriären. Efter att han under flera år varit golfsportens största stjärna är han nu en ganska lång bit i från den yttersta världseliten.
