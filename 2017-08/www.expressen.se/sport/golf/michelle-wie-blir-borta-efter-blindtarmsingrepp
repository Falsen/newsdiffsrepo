Michelle Wie blir borta efter blindtarmsingrepp
TT

Den amerikanska stjärnan tvingades i helgen avbryta LPGA-tourtävlingen i Kanada för att opereras på sjukhus i Ottawa.

"Jag är tillbaka och spelar så fort läkarna ger mig klartecken att spela", skrev Wie på Instagram på måndagen.

Om de första prognoserna stämmer är det på gränsen om Michelle Wie kan vara med i årets femte och sista major, som avgörs i franska Evian 14–17 september.
