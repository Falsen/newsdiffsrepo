McGregor vs Mayweather
– så ser du matchen
Johan Larsson

Under natten mellan lördagen den 26 augusti och söndagen den 27 är det äntligen dags för den obesegrade boxningsstjärnan Floyd Mayweather att möta UFC-mästaren Conor McGregor, i vad som väntas bli den största kampsportsmatchen någonsin.

HÄR KAN DU SE MATCHEN!

Matchen startar klockan 06.00 svensk tid. Tidig morgon för oss i Sverige men Prime time i Las Vegas. Sändningar kommer att börja 01.00 med underkorten. Kommer du att vara uppe hela natten eller ställa klockan tidigt?

Mayweather är nu ute efter att förlänga vinstsviten till 50-0, efter att ha varit pensionerad i nästan två år. McGregor går å andra sidan sin första professionella boxningsmatch, efter att ha samlat på sig 21 segrar och tre förluster i MMA och blivit den första UFC-fightern någonsin att hålla två bälten samtidigt.

Huvudkortet (03.00):

Superweltervikt: Floyd Mayweather (49-0) vs. Conor McGregor (0-0)

IBF-titelmatch i juniorlättvikt: (C) Gervonta Davis (18-0) vs. Francisco Fonseca (19-0-1)

WBA-titelmatch i lätt tungvikt: Nathan Cleverly (30-3) vs. Badou Jack (21-1-2)

USBA/NABF-titelmatch i cruiservikt: Andrew Tabiti (14-0) vs. Steve Cunningham (29-8-1)

Underkortet (01.00):

Weltervikt: Thomas Dulorme (24-2) vs. Yordenis Ugas (19-3)

Weltervikt: Juan Heraldez (12-0) vs. Jose Miguel Borrego (13-0)

Supermellanvikt: Kevin Newman (7-1) vs. Antonio Hernandez (9-1)

Kvinnlig supermellanvikt: Savannah Marshall (0-0) vs. Amy Coleman (0-0)

Huvudkortet sänds via pay-per-view på Viaplay och kostar 499 kronor. Huvudmatchen mellan Mayweather och McGregor startar på söndagsmorgonen klockan 06.00 svensk tid.
