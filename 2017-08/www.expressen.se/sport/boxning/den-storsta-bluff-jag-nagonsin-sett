"Den största bluff
jag någonsin sett"
Jonathan Larsson

Världens blickar var i natt riktade mot T-Mobile Arena i Las Vegas, där den största boxningsmatchen genom tiderna ägde rum mellan Floyd Mayweather och Conor McGregor.

Det blev till sist Floyd Mayweather som drog det längsta strået efter att ha gått på knock i den tionde ronden.

Därmed utökade han sitt facit till 50 segrar och noll förluster under sin boxningskarriär.

Men det är långt i från alla som är belåtna med tillställningen.

På internet svämmar rekationerna kring att matchen skulle vara uppgjord över.

"Den största bluff jag någonsin sett. Det är så riggat", skriver artisten Chord Overstreet på Twitter.

"Riggat!!!", menar baseballspelaren Josh Donaldson.

Dagens Nyheters krönikör Johan Croneman tar det ett steg längre.

"Floyd Mayweather var grymt passiv i tre ronder, som om de hade enats kring upplägget, och redan i fjärde boxades Conor McGregor med öppen mun. Från femte, sjätte, sjunde, och åttonde: 'Vi ger dom lite valuta för pengarna'.", skriver han.

"I nionde var det inte längre frågan om huruvida Floyd Maywether skulle göra slut på McGregor, bara när det skulle ske, och i tionde fick McGregor ta emot 11-12 träffar innan domaren gick in och bröt. Efteråt var alla inblandade, inklusive McGregor superglada, supernöjda och fruktansvärt superrika.", fortsätter han innan han avslutar.

"Och vi andra? Superblåsta, som vanligt, givetvis"

Såväl Floyd Mayweather som Conor McGregor uppges ha tjänat miljarder på matchen.
