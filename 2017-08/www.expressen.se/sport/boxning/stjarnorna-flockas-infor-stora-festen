Svensken betalar en
miljon (!) för en biljett
Robin Lindgren

Floyd Mayweather mot Conor McGregor.

Ett tungviktsmöte som kommer gå till boxningshistorien som en av de kommersiellt sett största matcherna i världshistorien. Det då Conor McGregor lämnar MMA-oktagonen för en kväll, hoppar in i boxningsringen och där ställs mot legendariska och obesegrade Floyd Mayweather.

Slagen kommer att falla, boxarna kommer att dansa och jabbarna att flyga - alltihop i den luxuösa och nybyggda arenan T-Mobile Arena i Las Vegas, dit stjärnorna kommer att välla in för att följa mötet.

På plats kommer världsstjärnor från alla möjliga genrer att finnas.

P. Diddy, Drake, Charlize Theron, Mark Wahlberg, Elon Musk, Angelina Jolie, Denzel Washington, LL Cool J, Jamie Foxx, LeBron James, Bob Kraft, Rick Ross, Adam Levine, Michael Bay och Avicii är bara ett axplock av de som köpt plats vid ringside där en biljett går på drygt en miljon kronor.

Sändningarna från T-Mobile Arena spås att bli världens hittills mest inkomstbringande pay-per-view-boxningsmatch med en förutspådd global försäljning på 3,83 miljarder svenska kronor enligt ESPN.

Och TV3 kommer att erbjuda sina tittare en 15 timmar lång sändning från Las Vegas.

– Det blir rekord i antal sporttimmar för TV3-publiken inom ramen för vårt nya program Sportlördag. Ola Wenström, Frida Nordstrand och Niklas Jihde kommer att hålla ihop vår långa direktsändning. Vi kommer bland annat att visa Alaves–Barcelona men kommer från 20.30 och framåt koncentrera oss på nattens stora boxningshändelser då ett antal prominenta gäster besöker vår studio, säger Per Nunstedt i ett pressmeddelande.

Totalt kommer TV3 att ha 20 gäster i sin studio där profiler som Ola Rapace, Armand Krajnc, Nina Wennerström, Mikaela Laurén, Jennifer Åkerman och "The Mauler" är ett axplock av alla gäster.
