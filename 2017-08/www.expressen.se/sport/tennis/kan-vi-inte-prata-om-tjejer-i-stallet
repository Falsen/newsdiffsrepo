"Kan vi inte prata
om tjejer i stället?"
Carl-Fredrik Eriksson

Under söndagen besegrade Grigor Dimitrov John Isner i semifinalen av Cincinnati Masters.

Men snacket efter semifinalen kom att handla om något helt annat.

Dimitrov har tidigare uppmärksammats för sina förhållanden. Han har bland annat dejtat ryskan Maria Sjarapova, amerikanskan Serena Williams och Pussycat Dolls-sångaren Nicole Scherzinger.

Grigor Dimitrov anses av många att vara en av de snyggaste tennisspelarna – någonsin.

Efter segern i semifinalen fick Dimitrov en något annorlunda fråga. En reporter undrade vem han tycker är den snyggaste tennisspelaren.

Bulgaren drog sig för att svara.

– Det är ett svårt val för mig, eller hur? Kan vi inte prata om tjejer eller någonting annat i stället? svarade han enligt News.com.au.

Men reportern vägrade ge sig och tennisspelaren pressades på ett svar.

– Ni tog mig på sängen. Hjälp mig. Jag har alltid beundrat Feliciano Lopez. Jag gillar den killen mycket. Han är vältränad och duktig och har långt hår med ett skägg, säger Dimitrov.

– Jag önskar att jag hade hans ben och vader. Han är stark. Varenda gång han går mot duschen så säger jag "visa mig de vaderna igen". Då börjar han skratta åt mig, fortsätter bulgaren.

Grigor Dimitrov ställdes mot Nick Kyrgios i finalen av ATP-tävlingen – som han vann med siffrorna 6-3, 7-5.

Dimitrov inledde 2017 starkt med två titlar och 16 segrar och en förlust. Därefter gick det trögare men nu har han siktet inställt på US Open.

– Jag vill ha de här tuffa matcherna innan årets sista grand slam, säger han.
