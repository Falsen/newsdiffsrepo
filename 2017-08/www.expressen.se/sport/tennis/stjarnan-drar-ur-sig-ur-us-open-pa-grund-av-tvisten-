Stjärnan drar ur sig ur US
Open på grund av tvisten
Tobias Björklund

Anledningen är vårdnadstvisten om hennes åtta månader gamla son Leo.

"Jag kommer tyvärr inte kunna tävla i årets US Open på grund av min familjesituation som jag tar mig igenom", säger den vitryska tennisspelaren.

Azarenka, som nu är 204:a på världsrankningen, gjorde comeback i juni och separerade från barnets far efter Wimbledon i förra månaden. En domare i Los Angeles – där Azarenka och hennes expartner bor – har beslutat att barnet inte får lämna Kalifornien förrän vårdnadstvisten är avgjord, vilket den inte väntas bli förrän i oktober.

"Jag hoppas på en positiv utveckling snart så att den här svåra situationen kan lösas och att jag kan komma tillbaka och tävla", säger Azarenka, som var rankad etta i världen 2012.
