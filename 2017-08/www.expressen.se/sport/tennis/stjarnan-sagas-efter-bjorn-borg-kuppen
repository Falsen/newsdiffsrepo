Stjärnan sågas efter
Björn Borg-kuppen
Petter Landén

När Björn Borg slog John McEnroe i Wimbledonfinalen 1980 så gjorde han det i klädd ett randigt pannband och en randig vit piké.

På tisdagen så slog Alexander Zverev ut Darian King i öppningsrundan av US Open (7-6(11-9) 7-5 6-4) i kläder som såg ut att ha hämtats direkt ur Borgs garderob anno 1980.

Den stora skillnaden är att Zverev bar Adidas medan Borg hade Fila.

Retroutstyrseln skapade en mindre storm i såväl sociala medier som traditionella medier.

"Han likar Björn Borg", skriver Daily Mail.

"Zverev kanaliserar sin inre - eller jag antar hans yttre - Björn Borg med den outiften", skriver Mark Anderson på Twitter.

Dräkten är Adidas senaste tennisutstyrsel som har designats av artisten Pharrell Williams, känd från bland annat bandet N.E.R.D. Williams sågs på läktaren i klädd samma tröja som Zverev.

Men stilen föll inte alla i smaken.

"Jag vill inte att Zverev ska vinna en grand slam i klädd det där".

"Direkt från 70-talet. Men på riktigt, ska alla kläder se ut så i den här turneringen?"

"Jag är förvånad över att Fila inte har stämt dem. Dessutom kan Zverev bara se sämre ut än Borg."

Tysken Zverev är rankad sexa i världen och förväntades göra processen kort med King i öppningsmatchen. Men Zverev fick överraskande nog problem i det första setet.

– Darian spelade riktigt bra och jag kunde inte hitta rytmen. Det blev ett underhållande första set, säger Zverev.
