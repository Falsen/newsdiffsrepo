Stjärnfallet fortsätter –
Murray missar US Open
Linus Sunnervik

Andy Murray har inte spelat tennis sedan han föll i kvartsfinalen i Wimbledon mot Sam Querrey och haltade ut från banan med smärtor i höften.

Tanken var att han skulle göra comeback i US Open, som börjar på måndag. Världstvåan hade lottats mot amerikanen Tennys Sandgren i första omgången och rest till New York.

Men under lördagskvällen lämnade han, tårögd, beskedet att han inte kommer att kunna spela på grund av att höften fortfarande smärtar honom.

– Jag har gjort allting för att kunna komma till spel. Jag saknar att tävla och spela tennis och vill komma tillbaka så snart som möjligt, säger han.

– Jag kommer att ta ett definitivt beslut om resten av säsongen de kommande dagarna.
