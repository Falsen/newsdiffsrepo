Superstjärnan fast
för doping – igen
Anders Borgström

2016 stängdes Jon Jones - som räknas som en av de största i MMA-världen någonsin - av för doping.

Han gjorde comeback i en upphaussad titelmatch mot rivalen Daniel Cormier så sent som den 29 juli i år - och lyckades där ta tillbaka bältet i lätt tungvikt.

Enligt TMZ är det i samband med den matchen som Jon Jones testade positivt för turinabol, en anabol steroid.

Den amerikanska sajten skriver att en utredning nu har startats. Den kan leda till hårt straff för Jon Jones - som kan bli av med världsmästartiteln och sedan stängas av i hela fyra års tid.

Dessutom kan nu snuvas MMA-publiken på ett hett returmöte mellan amerikanen och Alexander "Mauler" Gustafsson. Ett möte som väntades gå av stapeln i Detroit den 2 december i år.

UFC-presidenten Dana White har bekräftat att Jon Jones har testat positivt för doping, men dementerar att han i nuläget har blivit av med sin titel.

Längre version följer.
