"Det är brutalt - hans
karriär kan vara över"
Anders Borgström

Jon Jones räknades fram till 2015 som den absolut bäste fajtern i hela UFC.

Men de senaste åren har i stället kantats av skandaler. Förutom den tidigare dopingdomen 2016 - som stängde av superstjärnan i ett års tid - har han åkt fast för både rattfylla och smitning från en trafikolycka.

Dana White väljer att hylla Jon Jones och beklaga det inträffade när han mötte pressen efter dopingbomben i natt.

- Det här är brutalt. Otroligt. Enligt mig är han den bäste någonsin. Det gör det ännu mer beklagligt, säger Dana White som inte kunde bekräfta att Jon Jones kommer att bli av med sin världsmästartitel.

Men...

- Enligt mig borde Cormier i så fall bli mästare. Den ende han någonsin har förlorat mot i sin karriär är Jon Jones.

Jon Jones, som fyllde 30 år tidigare i somras, riskerar nu upp till fyra års fängelse.

- Om han får två, tre år skulle det kunna vara slutet på hans karriär. Det skulle vara tufft att göra comeback som 33-34-åring. Och det är sorgligt att se vad han skulle kunnat åstadkomma på under dessa år.
