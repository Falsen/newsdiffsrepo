Han lämnar Bajen
– klar för ny klubb
Daniel Kristoffersson

Hammarby värvade tidigare i somras in förre svenske landslagsmålvakten Johan Wiland från Malmö FF och tog även in Benny Lekström då Tim Markström flyttade hem till Sandviken. När Wiland kom in fanns det inte längre någon plats för den tidigare förstemålvakten Ögmundur Krinstinsson. Islänningen petades också direkt när Wiland kom in och har sedan i juli varit fri att söka en nu klubb.

För någon vecka sedan kom rapporter från Island att Kristinsson kunde ha hittat en ny klubb. Enligt isländska fotbolti.net jagades målvakten av Championship-klubben Bristol City, som för någon vecka sedan gjorde klart med Niclas Eliasson.

Sajten skrev också att intresse finns från både Danmark och Norge. Men nu står det klart att det blir en flytt till Holland och Eredivise i stället.

Enligt SportExpressens uppgifter är "Ömmi" klar för Excelsior i Holland,. Han åker för att skriva på för klubben under dagen och lär presenteras officiellt inom kort. Hammarby tar inte någon övergångssumma för islänningen som därmed lämnar klubben gratis. Kristinsson spelade 16 matcher för Hammarby den här säsongen.

SportExpressen har förgäves sökt Hammarbys sportchef Jesper Jansson för en kommentar
