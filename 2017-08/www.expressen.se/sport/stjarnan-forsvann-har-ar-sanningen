Stjärnan försvann
– här är sanningen
Sebastian Mattsson

Den 1 juli 2016 kom beskedet från NBA. O.J Mayo skulle stängas av i två år – det hårdaste spelarstraffet på ett decennium – för brott mot ligans antidrogregler.

Mayo, som då stod utan klubb, var ett väletablerad spelare inom den amerikanska basketen. Han hade spelat för Memphis Grizzlies, Dallas Mavericks och Milwaukee Bucks. När avstängningen briserade valde han att försvinna. Spårlöst. Inte ens hans närmaste vänner visste var han befann sig.

– Jag pratade inte i telefon med någon förutom min familj på fyrtio dagar. Jag har fortfarande inte pratat med människor som jag brukade prata med varje vecka. Alla bara var borta. Jag var skitsur. Jag hade förstått hur världen fungerade. Det var den absoluta botten jag var nere på, säger Mayo till Sports Illustrated.

I januari dök plötsligt en bild upp på Mayos Instagram-flöde som gav en ledtråd till vart han hade begett sig. På bilden stod Mayo iklädd afrikansk klädnad, utrustad med ett spjut, vid en lerbyggnad. Mannen som tidigare tjänat 80 miljoner kronor år hade rest ner till naturreservatet Masai Mara i Kenya. Han köpte boskap åt hela byn och tog en paus från sitt lyxliv.

– Jag ville skingra mina tankar. När du spelar i NBA, så reser du mycket. Och Kenya måste man också sköta om sin familj på distans. Jag tyckte att det sa något. De är borta i veckor för att sköta om boskapen, så att livet kan fortsätta. Jag insåg att jag haft tur. Jag var nere i ett mörker då. Jag har mått riktigt dåligt. Jag kunde inte se ljuset. Men den där resan fick mig att inse att jag har haft det väldigt bra och det måste jag uppskatta. Jag skulle kunna sitta i fängelse eller vara död, säger Mayo.

Nu har O.J Mayo återvänt till USA med ett tydligt mål: att göra comeback i NBA. Det handlar bara om att hitta en klubb som är intresserad.

– Jag är inte galen. Jag har fattat några helgalna beslut, men jag är inte galen. Jag trivs med mig själv. Jag är nöjd med min fysik. Jag har grävt en grop, men jag ligger inte i en kista. Jag kan fortfarande ta mig ut, säger han.
