Cykelvärlden skakas av ett tragiskt dödsfall
Petter Landén

På söndagen går cykelloppet Sparkassen Giro i tyska Bochum - där bland andra svenska Emma Johansson deltar.

Men loppet skakas av ett tragiskt dödsfall.

Chiara Pierobon, från stallet Team Top Girls Fassa Bortolo, var på väg till tävlingen då hon plötsligt kände sig sjuk. Enligt Ekstrabladet fick hon föras akut till sjukhus där läkarna kämpade för att rädda hennes liv - men det var förgäves.

Kort efter att hon kommit till sjukhuset så gick hon bort.

Orsaken till det tragiska dödsfallet är i nuläget inte känt. Men enligt Ekstrabladet så tror läkarna att det beror på problem med hennes lungor.

Emma Johansson vände sig till Twitter när beskedet kom för att framför sin sorg.

"Vila i frid", skriver hon.

Sparkassen Giro är en del av damernas världscup och trots dödsfallet så är planen att loppet ska genomföras.
