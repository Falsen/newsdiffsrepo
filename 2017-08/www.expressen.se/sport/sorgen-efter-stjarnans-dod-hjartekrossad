Sorgen efter stjärnans
död: "Hjärtekrossad"
Robin Lindgren

Rich Piana har varit en av bodybuilding-världens absolut största frontfigurer under en lång tid och inspirererat andra bodybuilders över hela världen - och hade över 1,2 miljoner följare på Instagram.

Piana har tidigare öppet berättat om hans användande av anabola steroider, och enligt uppgifter från Daily Mail så misstänker läkare att det var en överdos som låg bakom att Rich Piana kollapsade i sitt hem den 10 augusti.

Efter kollapsen har Piana legat i medicinsk koma på ett sjukhus i Florida - och i dag konstaterade läkare från sjukhuset att Rich Piana hade gått bort i sviterna av kollapsen.

Sara Piana, Richs exfru, har delat ett känslosamt inlägg på sin Facebook.

"Jag kan knappt tro det här. Jag är så ledsen och hjärtekrossad att han inte överlevde det här... Du har berört så många människors hjärtan och hjälpt så många"

Efter att Rich Pianas död blivit känd har hyllningar strömmat in till honom på sociala medier och hans bodybuilding-vän Bradley Martin hyllar honom med en bild på Instagram med texten "Vila i frid".

Dödsfallet kommer bara några dagar efter att den 26-åriga Dallas McCarver, som också var en världsberömd bodybuilder, dött efter att ha satt mat i halsen och kvävts till döds.

– Det sista han sa var "jag älskar dig. Hej då", sa hans flickvän Dana Brooke då till TMZ.
