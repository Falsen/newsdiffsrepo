Nordqvists succé - tog andra toursegern i år
TT

Hon vann med ett slag före amerikanskan Lizette Salas.

– Jag kan knappt tro att det är sant. Jag var några slag efter inför dagen och sade åt mig själv att ge mig själv chansen. Jag gjorde några birdies där ute i dag, säger hon till lpga.com.

Hon säger att det är den hårda träningen som ligger bakom framgångarna.

– Jag var ganska besviken efter förra säsongen, tyckte att jag hade spelat ganska bra men visste att jag var tvungen att göra en del förändringar för att bli ännu bättre, säger hon.

– Jag är stolt över de tuffa beslut som jag tog. Jag jobbade extremt hårt, man var tvungen att slita bort mig från driving rangen.

Förändringarna i vinter innebar också att 27-åringen bytte tränare, klubbor och klädmärke.- Jag bestämde mig för att jobba för att skaffa mig lägen för att vinna turneringar, säger Nordqvist.

- Spelet har varit jämnt och bra de två senaste åren, men jag hade inte vunnit sedan 2009.Segern var Nordqvists fjärde på USA-touren och den andra i år. Hon vann tävlingen i Thailand för en dryg månad sedan.Nordqvist berättar att hon med sin nye tränare Jorge Parada har tränat mycket på närspelet och lite på svingen.
