Dalkurds ordförande togs av polis i Turkiet
Anel Avdic

Dalkurds ordförande Ramazan Kizil landade under måndagen i Turkiets huvudstad Istanbul. Men väl på plats blev Kizil tagen av turkisk polis och förhördes senare i fem timmar.

Enligt DT ringde Ramazan direkt till sin son Adil Kizil, som är sportchef i Dalkurd, för att berätta om vad som hänt i Istanbul.

Ramazan Kizil förhördes i fem timmar innan han släpptes av polis. När SportExpressen når Adil på telefon säger han följande om det som inträffat:

– Han ska vidare till Ankara men blev gripen i Istanbul. Han blev gripen vid 14-tiden, säger Kizil.

Vad var anledningen?

– Vad anledningen var visste Ramazan inte riktigt. Polisen sa att de misstänkte honom för något, att han var inblandad i något, men det stämmer naturligtvis inte. Polisen förhörde honom och släppte honom senare. Han satt där i fem timmar, säger Adil Kizil.

Hur mår han?

– Han mår bra. Han blev bara lite irriterad.
