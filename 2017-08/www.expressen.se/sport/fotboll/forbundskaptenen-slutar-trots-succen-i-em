Förbundskaptenen slutar
– trots succén i EM
Sebastian Mattsson

Danmark blev en dundersuccé för dansk del. Man tog sig hela vägen till final, där man föll mot värdnationen Holland.

Nu har förbundskaptenen Nils Nielsen överraskande nog valt att avgå – utan att ange ett uppenbart skäl till beslutet.

– Jag är otroligt stolt över arbetet med damlandslaget de senaste fyra åren. Utöver ett lyckat kval och en fantastisk prestation under EM så har vi öppnat för goda möjligheter för att gå ännu längre i utvecklingen av damfotbollen i Danmark. Inte bara i landslaget, men överlag. Det kräver nya ögon och krafter, säger Nielsen enligt Ekstrabladet.

Nielsen har varit förbundskapten sedan 2013.

– Jag gläder mig för att hoppa på en ny utmaning. Jag är öppen för nya projekt som dyker upp i framtiden, oavsett om det är inom herr- eller damfotbollen, säger Nielsen.

Nielsen åkte hem från EM inför kvartsfinalen på grund av familjeskäl. "Det har dessvärre uppstått en akut situation av personlig familjekaraktär, som betyder att Nils har åkt till Danmark, och vi förväntar oss att han kommer att stanna ett par dagar", skrev det danska fotbollsförbundet i ett uttalande.
