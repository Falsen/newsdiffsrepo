"Han är MMA-
världens Zlatan"
Jonathan Larsson

Zlatan Ibrahimovic gör comeback i Premier League.

Under veckan kritade han på för ytterligare en säsong med Manchester United.

Med sajten The Sport Bible snackade han om återkomsten till Premier League - men också som superfajten som engagerar en hel värld.

Zlatan Ibrahimovic, som är en stor kampsportsfantast, väljer tydligt sida i fajten.

– Du har en kille som gjort en stor karriär under många år, och det är Mayweather. Sen har du den andra snubben som gjort karriär under kort tid, men som skapat sig ett jättestort namn. Det är McGregor, säger Zlatan Ibrahimovic.

Han fortsätter hylla irländaren - som en motsvarighet till sig själv.

– Conor har förmågan att knocka dig ur vilken position som helst. Och han har självförtroende, precis som jag.

HÄR SER DU SUPERFAJTEN I NATT

– Han är MMA-världens Ibrahimovic, och jag är fotbollsvärldens McGregor, säger Ibrahimovic.

Därför tror han att irländaren kommer dra längsta strået.

– Han tror på sig själv så pass mycket och som jag brukar säga: i allt du gör är den mentala aspekten 50 procent, säger han.

Zlatan rehabiliterar för närvarande sitt skadade knä han ådrog sig i Europa League-matchen mot Anderlecht i april.
