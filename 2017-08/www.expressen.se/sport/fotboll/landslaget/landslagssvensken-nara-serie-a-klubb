Landslagssvensken
nära Serie A-klubb
Daniel Kristoffersson

Samuel Armenteros blev uttagen i Janne Anderssons landslag till träningslandskampen mot Norge tidigare i somras. Han tackade för förtroendet genom att göra Sveriges enda mål och rädda en poäng i Oslo. Armenteros togs också ut till VM-kvalmatcherna mot Bulgarien och Vitryssland i och med att John Guidetti är skadad.

Han slåss med Ola Toivonen Christoffer "Totte" Nyman och Marcus Berg om en plats i startelvan. Nu ser han också ut att få sitt klubbyte innan transferfönstret stänger den 31 augusti. Enligt SportExpressens uppgifter vill nämligen Benevento i Serie A värva svensken. De slutförhandlar just nu med Heracles om en övergång och om allt går som den italienska klubben planerar presenteras svensken kommande vecka.

Benevento Calcio är nykomlingar i Serie A och kvalade sig till den italienska högstaserien till den här säsongen. Värvningarna har inte varit många under första delen av fönstret men under den sista klubben siktar klubben på att ta in en rad namn där alltså den svenske landslagsanfallaren Samuel Armenteros är klubbens högsta prioritet. Tränaren Marci Baroni vill ha in svensken så fort som möjligt och ser honom som sin försteanfallare kommande säsong.

27-årige Armenteros har sammanlagt gjort 53 mål och 22 framspelningar i Heralces och även gjort sju matcher och ett mål för belgiska Anderlecht. Han har gjort 10 U21-landskamper och en A-landskamp. Svensken har även hunnit med att representera Heerenveen, Feyenoord, Wilhelm II och FK Qarabag.

SportExpressen har förgäves sökt Samuel Armenteros för en kommentar.
