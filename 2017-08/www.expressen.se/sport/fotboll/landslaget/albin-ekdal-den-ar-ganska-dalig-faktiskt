Albin Ekdal: "Den är
ganska dålig faktiskt"
Daniel Kristoffersson

Albin Ekdal och hans Hamburg har fått en smakstart på Bundesligasäsongen. Två segrar på två matcher gör att det förra bottenlaget är trea i tabellen.

Själv fick svensken rubrikerna efter sin framspelning till Lewis Holtby i segermatchen mot Köln i helgen. Ekdal erkänner dock att ryggbesvären gör att han måste käka smärtstillande för att kunna spela matcherna.

- Den är ganska dålig med ryggen faktiskt och har varit det sedan säsongsstarten. Jag har käkat smärtstillande non stop. Vi behöver inte gå in i detalj på vad det är rent medicinskt men när man käkar smärtstillande fungerar det bra att spela. Sedan måste man vila för att få bort det helt men det har jag inte riktigt tid med just nu.

- Det är ingen optimal situation men det har funkat på matcherna och det har funkat bra på matcherna.

-  Jag är här för att köra, säger han.



LÄS ÄVEN: Matchguide inför Bulgarien-Sverige.

Hur behandlar du det?

- Man får kanske inte ligga på maximal fart varje träning och sedan handlar det mycket om att behandla mellan träningarna. Det handlar om att mjuka upp ryggen. Med smärtstillande på matcherna fungerar det som sagt bra.

Kan du spela två matcher (Bulgarien på torsdag och Vitryssland på söndag) så här tätt inpå?

- Det får vi se och det är inget jag tänker på just nu. Vi har en viktig match mot Bulgarien först och främst nu som jag fokuserar på. Vi tänker inte på Vitryssland nu.

Ekdal stod för ett läckert förarbete till Hamburgs 3-1-mål i ligan mot Köln senast. Han sprang sig fri på vänsterkanten då han tog en lång löpning och sedan spelade han fram Lewis Holtby som satte det avgörande målet.

- Det var dags att sätta spiken i kistan där mot Köln och det var ett skönt mål. Jag fick upp bra fart och ingen hann med. Sedan var det bara att lägga in den framför mål och så stängde vi den matchen.

Ekdal har också fått ett nytt smeknamn i Tyskland.

- "Bolt" hörde jag någon som sa, säger Ekdal med ett skratt. Det var en skön match och vi har sex poäng nu på de inledande två matcherna.

Ekdal ger också sin bild av varför Sverige leder VM-kvalgruppen med fyra omgångar kvar.

- Vi håller oss till vår spelidé och viker oss inte från den. Vi har väldigt lojala mot varandra och jobbar hårt för varandra hela tiden. Alla gör sitt jobb i försvarsspelet hela tiden. Det såg vi när vi kollade på klipp från matchen mot Frankrike.
