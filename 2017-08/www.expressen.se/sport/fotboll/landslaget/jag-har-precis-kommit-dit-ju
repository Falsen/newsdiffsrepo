"Jag har precis
kommit dit ju"
Sebastian Mattsson

Victor Nilsson Lindelöf har inte fått någon smakstart på livet i Premier League. Efter svaga insatser mot både Manchester City och Real Madrid under försäsongen har svensken fått sitta på läktaren medan hans Manchester United gått som tåget i ligan.

Nu är Nilsson Lindelöf i Sofia för att spela VM-kvalmatch mot Bulgaren. Och han är vid gott humör – trots petningarna.

– Jag har fått en okej start. Det är viktigt för mig i början, att lära känna de andra spelarna, säger Nilsson Lindelöf.



LÄS ÄVEN: Matchguide inför Bulgarien-Sverige.

– Jag är inte en sån som känner stress. Jag har ju precis kommit dit, det tar tid att komma in i klubben. Det är världens största klubb.

Vad tycker du om José Mourinho?

– Han är väldigt rolig att jobba med. Han är en väldigt duktig tränare.

– Det är ett skönt gäng, hela laget. Jag har kommit in i laget väldigt bra.

På privatfronten är läget lika harmoniskt för Nilsson Lindelöf. Han har precis förlovat sig med flickvännen Maja Nilsson.

– Jag trivs väldigt bra med livet med Maja. Hon passar mig perfekt. Det är rätt att steg att ta, säger Lindelöf.

Maja Nilsson har själv precis startat en podd tillsammans med John Guidettis flickvän Sanna Dahlström.

– Det är väldigt roligt för Maja, de gör nåt de tycker är roligt. Jag är Majas största fan, säger Nilsson Lindelöf.

– Hon har lärt sig under tiden vad hon kan säga eller inte säga. Hon vill nog säga mer än vad hon gör.

Är det jobbigt med paparazzis?

– Vad kan man göra åt saken? Det är annorlunda när man ska äta middag och nån kommer och tar bilder, men det stör mig inte så mycket.

– Maja bryr sig inte mycket om det. Hon visste att det kunde bli så.

Nilsson Lindelöf är inte den ende svensken i United. Zlatan Ibrahimovic har precis skrivit på ett nytt ettårskontrakt och kämpar för att kunna återvända till planen med resten av de röda.

– Det är väldigt roligt för egen del att få spela med honom. Det är väldigt roligt för klubben för han är en klasspelare, säger Nilsson Lindelöf.

– Han har inte varit i Manchester, han kör rehab med sitt team. Men det är en väldigt professionell människa. Han håller kroppen i form. Det syns.
