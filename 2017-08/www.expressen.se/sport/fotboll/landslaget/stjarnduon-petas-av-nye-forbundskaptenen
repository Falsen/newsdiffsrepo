Stjärnduon ratas
i "nya" landslaget
Sebastian Mattsson

I EM blev det uttåg redan i kvartsfinalen för Sverige. Nu börjar en ny era, där Pia Sundhage bytts ut mot Peter Gerhardsson på förbundskaptensposten.

Nästa utmaning för landslaget blir inledningen av VM-kvalet på bortaplan mot Kroatien den 19 september. Det har i flera vändor spekulerats i om landslagets största stjärnor ska fortsätta i blågult.

Hedvig Lindahl, 34, Caroline Seger, 32, Lotta Schelin, 33, Nilla Fischer, 33 har utgjort stommen i Pia Sundhages startelvor. Och samtliga ingår i truppen även inför Kroatien-matchen – utom Schelin.

Även Lisa Dahlkvist, som blev straffhjälte mot Brasilien i OS, saknades i uttagningen.

– Vi bedömer dem andra som bättre alternativ. Förhoppningsvis visar hon att hon vill vara med och kan komma med till Danmark. Ett tufft beslut för mig, men jag tror på det här och då beslutade jag det, säger Gerhardsson.

Men enligt Gerhardsson beror Schelins frånvaro inte på en regelrätt petning, utan en skada.

– Jag har pratat med Lotta Schelin och hon kommer inte vara hundraprocentig till Kroatien. Det är mitt beslut, men jag hoppas att hon kommer att vara redo för Danmarksmatchen, säger Gerhardsson.

Även Marija Banusic, som ratade landslaget inför EM, får följa med till Kroatien.

– En väldigt bra avslutare med båda fötterna, säger Gerhardsson.



TRUPPEN:

Målvakter

Hilda Carlén

Hedvig Lindahl

Zedira Musovic

Försvarare

Nilla Fischer

Amanda Ilestedt

Linda Sembrant

Magdalena Eriksson

Jessica Samuelsson

Jonna Andersson

Mia Carlsson

Nathalie Björn

Mittfältare och forwards

Caroline Seger

Petra Andersson

Hanna Folkesson

Kosovare Asllani

Stina Blackstenius

Mimmi Larsson

Julia Spetsmark

Lina Hurtig

Marija Banusic

Fridolina Rolfö

Tove Almqvist

Johanna Rytting Kaneryd
