Lundh säger sig syna
Jimmy Durmaz bluff
Anel Avdic

Zlatan Ibrahimovic har ett stort Instagramkonto under sitt eget namn, "iamzlatanibrahimovic". På det kontot har anfallaren den senaste tiden delat med sig semesterbilder, sitt nya mobilspel och sin rehabträning till sina 27 miljoner följare.

Men det är inte Zlatans enda Instagramkonto. I förra veckans avsnitt av "Breaking News" på Kanal 5 påstod duon Filip Hammar och Fredrik Wikingsson att Zlatan har ett privat och hemligt Instagramkonto under namnet: "Leif Kihl". Det är ett låst konto med noll publicerade bilder. Men kontot följer 116 personer och följs av blott 22 stycken. Efter att programmet sänts gick följarantalet på "Leif Kihls"-konto ner till 12.



LÄS ÄVEN: Matchguide inför Bulgarien-Sverige.

Under måndagens landslagsträff i Sofia (Bulgarien) pressades Zlatans förre landslagskompis Jimmy Durmaz på frågor om vad som påstås vara Zlatan Ibrahimovics hemliga Instagramkonto.

Det resulterade i stor humor.

– Det som var roligast var att Aftonbladet pumpade Jimmy Durmaz på frågor om "Leif Kihl". För er som missade det så avslöjade Filip och Fredrik att Zlatan har ett hemligt Instagramkonto, där han kallar sig för "Leif Kihl", säger Olof Lundh i Fotbollskanalen On Tour.

– Durmaz sa att han inte kände till det, ändå var han en av dem fjorton som följde Leif Kihl på Instagram. Han garvade så dåligt. Jimmy Durmaz ska inte spela poker för då kommer man se vad han har för kort.
