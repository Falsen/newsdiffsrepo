JUST NU: Han
lämnar truppen
Jonathan Larsson

Den 23-åriga mittfältaren stukade foten i samband med tisdagens träning i Sofia inför Sveriges kvalmatch borta mot Bulgarien.

Nu tvingas landslagets medicinska team konstatera att Alexander Franssons skada är mer omfattande än tidigare beräknat - och Fransson missar därför spel.

– Det är jättetråkigt så klart, men nu handlar det i första hand om rehabilitering och att komma tillbaka till ligaspelet med FC Basel så fort det går, säger Alexander Fransson till förbundets hemsida.

Fransson, som skrällartat tog plats i den svenska startelvan i Janne Anderssons första match som förbundskapten hemma mot Nederländerna i oktober förra året, kommer se matchen mot Bulgarien från läktaren innan han lämnar truppen.

Således finns han inte med när Sverige på söndag ställs mot Vitryssland i Minsk.

Det är ännu oklart om landslaget väljer att kalla in en ersättare.
