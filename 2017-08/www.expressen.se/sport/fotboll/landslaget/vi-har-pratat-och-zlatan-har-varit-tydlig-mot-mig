"Vi har pratat och Zlatan
har varit tydlig mot mig"
Anel Avdic

Zlatan Ibrahimovic är på god väg tillbaka från sin knäskada som han ådrog sig i våras under en Europa League-match mot Anderlecht. I förra veckan stod det dessutom klart att Ibrahimovic skrivit ett nytt ettårskontrakt med Manchester United.

På måndagens presskonferens i Sofia fick förbundskapten Janne Andersson svara på frågor om svenskens nya avtal med United och hans väg tillbaka från skadan.

– Det är kul för Zlatan själv att han kommit så långt och bra med rehabiliteringen. Det är jäkla bra gjort. Jag känner inte honom, men han verkar vara en disciplinerad och tävlingsinriktad människa.



LÄS ÄVEN: Matchguide inför Bulgarien-Sverige.

Janne fortsätter:

– Men det förändrar inte min syn och förhållningssätt till landslaget, säger Janne Andersson. Vi har pratat och Zlatan har varit tydlig mot mig. Jag respekterar det och förhåller mig till det. Det är bra gjort att komma tillbaka sedan får vi se hur lång tid det tar innan han är tillbaka på planen, konstaterar förbundskaptenen.
