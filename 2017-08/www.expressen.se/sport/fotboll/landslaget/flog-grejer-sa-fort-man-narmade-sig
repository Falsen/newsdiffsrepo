"Flög grejer så fort
man närmade sig"
Daniel Kristoffersson

På torsdag möter Sverige Bulgarien i Sofia och det är ett svenskt lag som väntar sig en betydligt svårare match än den hemma på Friends i början av kvalet. Då vann Sverige med 3-0 och hade bud på fler mål.

Trots att det är ett helt annat Bulgarien Blågult väntas möta lär de svenska stjärnorna slippa den hätska stämningen från hemmafansen.

Stödet till hemmanationen är avtagit och intresset för matchen är svalt.

Något som Sverige kan ha en fördel av.

Det menar scouten Jonas Thern, som varit den som kartlagt motståndarna inför matchen.

Vad är den stora skillnaden mellan Bulgarien här i Sofia och det vi såg på Friends?

- Det får vi se men det har förändrat sitt spel och är mera kompakt nu. De är inte lika utdragna när de tappar bollen och sedan har det tappat ett djupledshot i och med att Tonev är skadad. Nu får vi se vem som startar men ingen spelare är så snabb som honom av det jag har sett..

- De varierar kortpassningsspelet med lite längre bollar och det är vi förberedda på, säger Thern.

Och skillnaden här på hemmaplan?

- Det visar sig i statistiken och det är väl Norge som slog dem senast här under 2015 men Bulgarien är bra här vilket vi i är förberedda på.  Jag hoppas att vi kan upprepa det vi gjorde hemma på Friends. De brister de hade då har väl blivit lite bättre men finns fortfarande kvar där.

Tidigare när Sverige spelat här mot Bulgarien genom åren har det varit tuffa matcher med mycket publik. Men nu är det inte alls samma tryck publikmässigt?

- Ja, när jag var här nere var det väldigt glest och knappt någon publik alls. Det kändes som det var jag och några andra scouter och inte så många mer. Jag tror heller inte att det kommer att komma så mycket folk när vi spelar eftersom de tappade mot Vitryssland senast. Hade de vunnit mot Vitryssland hade de varit med i kampen om andraplatsen.



LÄS OCKSÅ: Matchguide inför Bulgarien-Sverige.

Vad betyder det att Bulgarien tappar det trycket?

- Jag tror det gör lite, det tror jag. Utan att veta den exakta skillnaden. Jag har varit här själv och spelat och då var det rätt så jobbigt. Då flög det grejer så fort man närmade sig. Det tror jag inte vi kommer uppleva lika mycket nu.

I början av kvalet var Bulgarien väldigt presskänsliga och gjorde enkla misstag. Hur ser det ut nu?

- De har varierat det mer men det har fortfarande det som sin spelidé. Vinner man bollen ville man hitta de två-tre korta snabba passningarna och komma upp med folk. Men ibland när de blir lite mer pressade har de valt att lägga längre bollar.

- Kanske beroende på att han Delev kom in och var lite mer aggressiv i sina djupledslöpningar. Men kanske att det kommer in en spelare som är lite mer targetspelare nu.

Är det fortfarande mycket markeringsspel?

- Väldigt mycket markeringsspel skulle jag säga. De spelar nästan man-man-spel i försvaret och följer sina spelare väldigt långt upp i planen och även på kanterna. Kan man dra med dem med löpningar och överflyttningar kan man utnyttja det.

Med din erfarenhet som spelare vad skulle du säga att det gör om Janne Andersson (magsjuk) inte kan vara med på matchen?

- Vi hade den bästa genomgången i dag när han inte var med, säger Thern med ett skratt.

– Nej, skämt åsido är det inget vi ska fokusera på för han är väl förhoppningsvis på bättringsvägen redan i kväll. Men det är bara att konstatera att han är magsjuk och nu får vi andra som är med ta lite större ansvar, Peter inte minst. Men det kommer inte skilja så där jättemycket.

- I slutändan är det ändå spelarna som ska göra det.

Många menar att Bulgarien är en drömmotståndare för Sverige?

- Det kan jag inte svara på men det är inte så lätta matcher här nere i de gamla öststatsländerna. Det är inte bara att komma hit och tro att man ska plocka poäng.

- Kanske att man målar upp det lite extra eftersom vi har två viktiga matcher borta här. Nu blir det fokus på Bulgarien först och sedan Vitryssland. Men det känns som om de har ganska stor respekt för oss med tanke på resultatet på Friends.

För svensk del vilken lagdel är viktigast?

- Jag ger Janne och Peter det materialet jag har. Vad Bulgarien har för svagheter och hur jag tror de ska spela. Sedan har väl landslaget ett grundspel som vi är trygga med nu så man vet hur Janne vill att vårt landslag ska agera.

Vilka fler avstängningar och skador har Bulgarien?

- Aleksandar Tonev spelade vänsterytter tidigare och han är inte med i truppen. Plus Delev och lagkaptenen på mitten som är avstängd. Det är väl fem spelare som inte kommer vara med som var med mot Friends.

Hur mycket tappar Bulgarien när de här fem spelarna är borta?

– Delev var bra och gjorde två mål senast och har varit bra. Men Andreij Galabinov har gått från Frosinone till Genoa som har gjort det bra. Men hur mycket de tappar vet jag inte.

Vad säger du om deras försvarsspel?

- Det varierar. Bulgarien är mer kompaktare nu och jag tror att de kommer att sätta hög press i inledningen. Det är min spekulation men sedan så blir de lätt djupa. Biter inte pressen så får de mycket spelare i eget straffområde får de problem.

- Jag tror vi kommer att skapa målchanser om killarna spelare som de gjort tidigare.
