Ilskan: "Får höra att
man är en golddigger"
Petter Landén

I sin tämligen nystartade podcast "Livet på läktaren" delar Maja Nilsson och Sanna Dahlström med sig om alla frågor och fördomar de stöter på som respektive till två professionella fotbollsspelare.

De säger båda två att det är ganska vanligt att folk tror att valde sina partners med ekonomiska motiv i baktanke - en fördom de är trötta på att bemöta.

– Jag är lite trött på det, för det känns som att man alltid tar den fajten. Men det är en viss typ av människor med tunnelseende, människor som tror så är inte så smarta, som själv bara tänker på pengar som kommer med det, säger Nilsson.

– Jag tror att folk bara vill ha sagt det också. Det är kvinnoförtryck, det kommer från mansgrisar, fyller Dahlström i.

Nilsson förklarar att hon dock ofta får frågor från kvinnor gällande pengar.

– Jag tror många är intresserade av hur man gör med pengarna. Det jag kan säga är att alla gör på sitt sätt. Min mamma gav lite upp sin karriär för att min pappa jobbade mycket, så hon fick ta hand om mig och min storebror. Men när de (hennes mamma och pappa) skilde sig så var det 50/50 och det är ingen som ifrågasätter henne och min pappa. Men du och jag ska ta det för att våra killar spelar fotboll… Det är jag lite trött på, säger Nilsson.

Dahlström tycker också att de som partners ofta glöms bort i olika sammankomster, såväl med vänner som mer ytligt bekanta.

Att alla frågar om deras partners och inte om dem.

– Alla frågar om honom, men inget om mig. Man känner sig bortglömd som människa. För egentligen handlar det inte om honom – det handlar om oss. Folk fattar inte hur mycket jag gör för att få livet att gå ihop, säger hon.

Maja Nilsson är tillsammans med Manchester United-spelaren Victor Nilsson Lindelöf och Sanna Dahlström med Celta Vigos John Guidetti.
