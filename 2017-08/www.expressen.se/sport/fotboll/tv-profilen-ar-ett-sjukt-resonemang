Tv-profilen: "Är ett
sjukt resonemang"
Sebastian Mattsson

Zlatan Ibrahimovics officiella sorti från svenska landslaget skedde i och med EM 2016. Men frågan om Zlatans öde i blågult har ändå dykt upp i tid och otid.

Senast i måndags fick förbundskapten Janne Andersson svara på om han skulle vilja se en Zlatan-återkomst i landslaget.

– Det är kul för Zlatan själv att han kommit så långt och bra med rehabiliteringen. Det är jäkla bra gjort. Jag känner inte honom, men han verkar vara en disciplinerad och tävlingsinriktad människa, sa Andersson då.

– Men det förändrar inte min syn och förhållningssätt till landslaget, säger Janne Andersson. Vi har pratat och Zlatan har varit tydlig mot mig. Jag respekterar det och förhåller mig till det.

Och enligt en opinionsundersökning som opinionsinstitutet Inizio på uppdrag av Aftonbladet skulle svenska folket ge ett svalt välkomnande till Zlatan. På frågan ”Vill du se en comeback av Zlatan i fotbollslandslaget?” till ett urval av 1240 personer svarade hela 45 procent svarar nej. 32 procent svarar ja, och resten är tveksamma.

Emir Osmanbegovic, sportchef på Discovery Networks som äger sändningsrättigheter till Sveriges VM-kvalmatcher, reagerade starkt på undersökningen.

"Enligt Aftonbladets undersökning vill svenska folket inte ha tillbaka Zlatan i landslaget. Idioti som överträffar både Brexit och Trump", skriver Osmanbegovic på Twitter.

"45% röstade nej. Knappt hälften är säkert 'Sverigevänner' och Zlatan är inte svensk enligt deras sjuka resonemang. Men de andra 25%?".



LÄS OCKSÅ: Matchguide inför Bulgarien-Sverige.
