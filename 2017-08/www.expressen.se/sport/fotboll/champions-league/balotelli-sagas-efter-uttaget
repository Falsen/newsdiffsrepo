Balotelli totalsågas
– Napoli går vidare
Carl-Fredrik Eriksson

Napoli hade satt sig i en gynnsam situation efter seger med 2-0 i första kvalmötet mot franska Nice.

Returen i Nice var länge låst men efter att José Maria Callejon satte 1-0 för gästerna var saken så gott som klar.

Lorenzo Insigne fastställde sedan slutresultatet till 2-0 i den 89:e minuten.

Hemmalaget hade stora svårigheter med att skapa några farliga målchanser – och Mario Balotelli stod för en blek insats.

Italienaren tappade boll och slarvade bort vad som kunde ha blivit målchanser.

Med drygt en kvart kvar av matchen byttes Balotelli ut – och möttes av burop och busvisslingar.

– Det har inte velat sig för honom, säger Niklas Holmgren i TV3.

"Mario Balotelli med ännu en katastrofal insats i kväll för Nice. Hans temperament och oförmåga att använda sig av sina lagkamrater är förbluffande", skriver Get French Football på Twitter.

Även La Gazzetta dello Sport var kritisk till insatsen.

"Balotelli var osynlig under stora delar av matchen", skriver tidningen.

Mario Balotelli kom till Nice inför fjolårssäsongen och överraskade de många med flera stabila insatser.

Italienaren gjorde 15 mål på 23 matcher och hyllades i franska medier.

Men i upptakten av den här säsongen har det gått trögare och 27-åringen har endast fått spela 25 minuter.

Nice, som nu får rikta in sig på spel i Europa League och kan ställas mot Östersund, tog i helgen sin första ligaseger när de besegrade Guingamp med 2-0 på hemmaplan.

I helgen ställs Nice borta mot Amiens.



Se fler höjdpunkter på Viasatsport.se och matcherna live eller 48 timmar i efterhand på Viaplay.se
