Tisdag 22 augusti 2017
Bayern München vann enkelt
- efter kontroversiella beslutet
Jonathan Larsson

Ligamästarna Bayern München är storfavorit till att plocka hem Bundesligatiteln även kommande säsong.

Under fredagskvällen sparkade säsongen i gång i ett riktigt busväder hemma på Allianz Arena mot tippade toppkonkurrenten Bayer Leverkusen.

Och det var nyförvärven som visade vägen för de tyska jättarna.

De båda nyförvärven från Hoffenheim inledde målskyttet.

Mittbacken Niklas Süle nådde högst på Sebastian Rudys inlägg och knoppade in ledningsmålet.

Den franske diamanten Corentin Tolisso, som kostade 400 miljoner kronor att köpa loss från Lyon under sommaren, ville inte vara sämre utan skallade även han in sitt första Bundesligamål.

Men det var Bayerns tredje mål som var mest spektakulärt.

Storstjärnan Robert Lewandowski revs ner i straffområdet i upptakten av den andra halvleken.

Domaren friade först, men efter videogranskning korrigerades domslutet - och Lewandowski kunde dunka in 3–0 på straff.

Bundesliga är den enda europeiska proffsligan som för tillfället använder sig av videogranskningssystem, snarlikt det system som finns inom hockeyn.

Bayer Leverkusens reduceringsmål pricksköt schweizaren Admir Mehmedi in via ribban och fastställde slutresultatet till 3–1.
