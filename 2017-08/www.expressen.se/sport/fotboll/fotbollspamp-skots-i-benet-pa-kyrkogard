Fotbollspamp sköts
i benet på kyrkogård
Petter Landén

Det har stormat rejält kring Zdravko Mamic, som var vd i den kroatiska storklubben Dinamo Zagreb mellan 2003 och 2016, den senaste tiden. 2015 så greps Mamic tillsammans med fem andra personen i klubben, misstänkta för förskingring och skattebedrägeri.

Enligt AP så misstänks Mamic för att ha förskingrat 143 miljoner kronor från Dinamo Zagreb samt att han inte har betalat 15 miljoner kronor i skatt.

Trots att han inte längre är vd i klubben så har han en roll som "rådgivare".

På tisdagen så var Mamic i den bosniska staden Tomislavgrad för att medverka på en minnesstund för sin far på en kyrkogård i staden. Han blev då skjuten i benet från en närliggande skog och fick föras till sjukhus.

– Han kände en stark smärta i benet, som att det var något som brann, säger Mamic talesperson Ivica Vrdoljak enligt Mirror.

Skadorna ska inte vara livshotande. Tvärtom så mår Mamic enligt sajten Nogomet+ bra efter omständigheterna.

Polisen jagar nu två misstänkta gärningsmän för det som Dinamo Zagreb i ett pressmeddelande kallar för "ett mordförsök".
