Spelaruppropet:
Sälj storstjärnan
Gustav Bådagård

Alexis Sanchez vill lämna Arsenal, och Manchester City är intresserat av att värva honom.

Enligt BBC, som sällan har fel under silly season, har Arsenal under tisdagen tackat nej till ännu ett City-bud. Den här gången bjöd Pep Guardiolas lag 514 miljoner kronor för chilenaren.

Arsenal uppges kräva att City inkluderar Raheem Sterling i affären, vilket Manchester City hittills inte gått med på. Klubben vill hellre köpa Sanchez rakt av.

Enligt The Telegraph har Sanchez lagkamrater i Arsenal nu tröttnat på stjärnans divalater. En majoritet av spelarna i laget uppges vilja bli av med anfallaren redan innan fönstret stänger på torsdag.

Tidningen skriver att spekulationerna och ryktena kring Sanchez stör laget, som har det tufft i Premier League för tillfället. I den senaste ligamatchen blev det storstryk mot Liverpool, med 0-4.

De övriga Arsenal-spelarna uppges ha fått nog av att Sanchez sätter sig själv före lagets bästa.
