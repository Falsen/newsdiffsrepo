Liverpools nya plan –
dumpar floppspelaren
Anel Avdic

Transferfönstret stänger på torsdag vid midnatt för de flesta europeiska klubbarna. Liverpool befinner sig just nu i en intensiv jakt på spelare som kan förstärka Jürgen Klopps truppbygge.

Enligt flera brittiska källor, däribland The Mirror och Daily Mail, har Liverpool intensifierat jakten på AS Monacos Thomas Lemar, som gjorde succé med klubben under fjolåret. Men för det krävs en plan.

Enligt både The Mirror och Daily Mail står Liverpool redo att erbjuda 771 miljoner kronor plus Divock Origi för att landa Lemar, som även jagats av Arsenal under sommaren. Origi skulle isåfall gå till Monaco på lån.

Den belgiske anfallaren Origi har inte lyckats alls i Liverpool, och lämnades helt utanför truppen när Liverpool körde över Arsenal i Premier League senast.

Lemar är en flexibel mittfältare som både kan axla en kantroll men även en mer central position. 21-åringen gjorde 14 mål och 17 assist på 55 matcher för Monaco under fjolårssäsongen. Där vann han bland annat Ligue 1 och gick till semifinal i Champions League.
