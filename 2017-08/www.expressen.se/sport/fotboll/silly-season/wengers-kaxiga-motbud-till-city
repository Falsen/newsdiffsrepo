Wengers kaxiga
motbud till City
Sebastian Mattsson

Trots upprepade försök har Manchester City inte lyckats övertyga Arséne Wenger att sälja Alexis Sanchez. Chilenaren har vägrat att skriva på nytt kontrakt för Londonklubben, men det har inte fått Arsenals vilja att svikta. Kanske kan tanken på att ha Raheem Sterling i startelvan få den effekten.

Enligt Daily Mirror har klubbarna varit i kontakt med varandra – och City ska ha erbjudit pengar plus Raheem Sterling.

Men Arsenal har kommit med ett motkrav. The Independent rapporterar att Arséne Wenger nobbat Sterling och i stället begärt att få Sergio Agüero. Kaxigt, minst sagt.
