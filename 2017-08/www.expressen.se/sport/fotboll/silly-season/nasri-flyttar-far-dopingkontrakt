Måndag 21 augusti 2017
Nasri flyttar – får "dopingkontrakt"
Petter Landén

När Samir Nasri värvades från Arsenal till Manchester City var det tänkt att fransmannen skulle bli en av stöttespelarna i den ljusblåa delen av Manchester. Men efter ett par fina år har Nasri försvunnit allt längre i från A-lagsplanerna och förra säsongen var han utlånad till Sevilla.

De ville dock inte göra affären permanent och Pep Guardiola har desperat velat sälja 30-åringen i sommar.

Men ingen har velat hugga på Nasri.

Nu verkar dock en klubb vara nära att värva honom. Enligt turkiska Ajanspor är Nasri överens med Antalyaspor - som blev femma i den turkiska ligan förra säsongen - om ett tvåårskontrakt.

Enligt Ajanspor har klubbens advokater utformat ett specialkontrakt omifall att Nasri skull bryta mot antidopingreglerna och Nasri landar i Turkiet på söndag förmiddag.

I klubben återfinns bland andra Samuel Eto'o och svenskbekantingen Moestafa El Kabir.
