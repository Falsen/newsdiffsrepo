Mbappé "klar" för PSG
- stjärnor tvingas bort
Anders Borgström

Redan förra veckan kom uppgifter om att Kylian Mbappé var i praktiken klar för PSG och skulle presenteras denna vecka.

Men denna vecka har det varit tyst. Fram till nu.

Nu skriver Le Parisien att Kylian Mbappé är mycket nära att bli helt klar för PSG. Rätt bud har kommit in till Monaco, drygt 1,4 miljarder kronor, som de franska ligamästarna ska ha tackat ja till.

Le Parisien skriver att affären blir officiell inom "de närmaste dagarna".

PSG - som bekant redan värvat Neymar för 2,2 miljarder kronor - behöver dock dumpa ett par spelare innan deadline day för att klara Financial Fair Play.

Enligt tidningen kan därför Lucas Moura eller Goncalo Guedes få åt motsatt håll och hamna i Monaco.

Det är även troligt att Julian Draxler - som köptes in för över 400 miljoner i januari - kommer säljas. Liverpool, Manchester United och Arsenal har alla visat intresse.

Serge Aurier, Grzegorz Krychowiak och Hatem Ben Arfa är andra spelare som kan försvinna.
