Söndag 20 augusti 2017
"Liverpool måste
acceptera i natt"
Tobias Björklund

Barcelona vägrar att ge sig i jakten på Philippe Coutinho. Efter Neymars sorti jagar klubben en ersättare och siktet verkar inställt på den 25-årige brassen.

I fredags la Barcelona ett bud på 1,2 miljarder – men det fick direkt tummen ned från Liverpool. Nu uppges ett fjärde bud vara på ingång.



LÄS OCKSÅ: WILBACHER: Vidrigt – bortskämda snorungar strejkar för att de vill bort.



Enligt The Mirror kommer det nya budet att landa på 130 miljoner pund, cirka 1,35 miljarder svenska kronor. Samtidigt uppger Sunday Express att Barcelona kräver att Liverpool måste acceptera budet i natt – annars kommer de att dra tillbaka budet och inte komma med något nytt.

Philippe Coutinho har inte spelat en minut för Liverpool denna säsong. Officiella anledningen är ryggproblem men enligt både spanska och engelska medier är brassens dröm om spel i Barcelona den egentliga förklaringen.



LÄS OCKSÅ: Stjärnan strejkar – för att tvinga fram en Barça-flytt.

Efter Liverpools 1-0-seger mot Crystal Palace uttalade sig tränaren Jürgen Klopp

– För tillfället, som man kan föreställa sig, är det inte lätt för någon. Men vi måste koncentrera oss  på jobbet på planen och jag tycker verkligen att pojkarna var lysande i dag, sa han.



Se fler höjdpunkter på Viasatsport.se och matcherna live eller 48 timmar i efterhand på Viaplay.se.
