Tisdag 22 augusti 2017
Bilden som kan ha
avslöjat framtiden
Sebastian Mattsson

Engelsk press är i princip rörande överens på punkten. Zlatan Ibrahimovic kommer att skriva på ett nytt kontrakt med Manchester United. I går rapporterade först Daily Mail att avtalet blir undertecknat den här månaden. Andy Mitten på ESPN följde upp med att påstå att svensken blir United-spelare återigen redan den här veckan.

Och nu har vi ännu en ledtråd att foga till högen. Adidas, Manchester Uniteds officiella tröjsponsor, säljer just nu Zlatan-tröjor med nummer tio på ryggen. Zlatan hade som bekant nummer nio förra säsongen, men lämnade över siffran till nyförvärvet Romelu Lukaku. Om Zlatan får nummer tio på sin nya tröja, då blir han i sin tur arvtagare till Wayne Rooney, som numera spelar i Everton.
