Officiellt: Mbappés
ersättare presenterad
Anel Avdic

Det mesta tyder på att Kylian Mbappé lämnar AS Monaco för spel i Paris Saint-Germain. Under tiden som klubben förhandlat med PSG om Mbappé-affären har den sportsliga ledningen jagat en ersättare.

Nu har man landat ersättaren och det rör sig om den montenegrinske anfallsstjärnan Stevan Jovetic som lämnar Inter för spel i Monaco. Anfallaren har skrivit ett kontrakt som sträcker sig till 2021 och han kommer dessutom att ta över Mbappés tröja nummer tio som han fick inför den här säsongen.

– Jag är mycket nöjd över att ha skrivit på för denna fantastiska klubb. Jag valde Monaco för att det är en fantastisk klubb och som spelar i Champions League. Klubben vann Ligue 1 förra säsongen dessutom, säger Jovetic till klubbens hemsida efter att övergången blivit officiell.

Övergångssumman uppges landa på 124 miljoner kronor.
