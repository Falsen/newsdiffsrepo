Hämnden: Stoppar
Barças två drömköp
Anders Borgström

Neymar lämnade Barça för 2,2 miljarder kronor och sågade ledningen hos den spanska giganten.

Barça såg sin chans tlll hämnd och kräver brassen på över 80 miljoner kronor för kontraktsbrottet.

Men det skulle de nog inte ha gjort.

För nu får de smaka på PSG:s hämnd - som i nuläget stoppar Barça från två av deras drömförstärkningar.

Nice-mittfältaren Jean Michael Seri var i praktiken klar för Barça när PSG ringde till Nice.

"Det var möjligt för Barcelona och Nice att hitta en överenskommelse, men så hörde PSG av sig för tre dagar sedan", säger ivorianens agent Franklin Mala till RAC1.

"PSG satte press på Nice att behålla spelaren. Det var helt galet. De ville vara jävlas med Barça."

Jean Michael Seri ser i nuläget ut att stanna i Nice.

Barcelona ska även vara överens med Angel Di Maria om de personliga villkoren. Men det blir inte lätt att värva argentinaren. Han spelar ju i... PSG.

Enligt spanska Sport känner Barça att PSG har en "fientlig attityd" mot dem och vägrar sälja.

Barcelona kan dock få hjälp då PSG kan känna sig tvingade att släppa Angel Di Maria då de får ett överflöd av anfallsvapen när Kylian Mbappé ansluter inom kort.
