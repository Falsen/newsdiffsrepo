Uppgift: Sanches kan
göra en oväntad flytt
Petter Landén

Efter EM-guldet så stod storklubbarna i kö efter Benficas mittfältstalang Renato Sanches. Han sågs som en av de blivande stjärnorna i världsfotbollen och efter en sommarlång dragkamp så hamnade han i de tyska jättarna Bayern München.

Efter det har karriären inte gått lika spikrakt uppåt för 20-åringen. Han har haft svårt att ta en plats på mittfältet i stjärnspäckade Bayern och nu vill klubben låna ut honom.

Det har spekulerats i Chelsea, Milan, Monaco och Liverpool som möjliga destinationer för Sanches - men enligt Wales Online har en joker nu gett sig in i leken.

Swansea.

Swanseatränaren Paul Clement var Carlo Ancelottis assisterande tränare i Bayern i början på förra säsongen och hoppas att hans kontakter med Ancelotti ska ge honom en fördel i förhandlingarna. Swansea har gjort ett lånebud på Sanches och ska enligt Wales Online ses som "allvarliga utmanare" till att vinna dragkampen om den talangfulla portugisen.
