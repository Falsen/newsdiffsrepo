Uppgifter: Stjärnan
är klar för Liverpool
Petter Landén

Liverpools jakt på RB Leipzigs defensiva mittfältare Naby Keita har pågått hela sommaren. Jürgen Klopp öronmärkte Keita som sin drömvärvning och var beredd att krossa Liverpools transferrekord för att se honom dra på sig den röda tröjan.

Det har dock inte varit en dröm man delat i Leipzig.

Emil Forsbergs klubb har ställt sig helt på tvären och inte ens när Liverpool uppgavs erbjuda över 700 miljoner kronor för Keita så vacklade de.

Därför väljer Klopp nu att vara proaktiv. Enligt Timesjournalisten Paul Joyce så får Keita med start nästa sommar en utköpsklausul på precis under 500 miljoner kronor.

Den har Liverpool redan nu betalat - plus lite extra - för att se till att Keita går till Liverpool nästa sommar.

Enligt Joyce så kommer Keita att genomgå en läkarundersökning under måndagen och sedan bli en Liverpoolspelare den 1 juli 2018.
