Måndag 21 augusti 2017
Barças hårda krav
på nya stjärnköpet
Anders Borgström

Jean Michael Seri var högaktuell för en flytt till Roma tidigare i fönstret.

Men Serie A-klubben var inte villiga att betala uppåt 300 miljoner kronor för den 26-årige mittfältaren.

För Barça är Nices prislapp inga problem efter att Barça fått in 2,2 miljarder kronor i samband med Neymar-affären.

Enligt Sport är Barcelona överens med Jean Michael Seri om det personliga avtalet sedan ett tag tillbaka.

De ska då också ha krävt att ivorianen inte pratar med - eller ens lyssnar på - andra klubbar.

I stället försöker Barça nu slutföra affären med Nice, där prislappen ligger på runt 288 miljoner kronor.

Sport skriver att så fort Jean Michael Seri-köpet är avklarat kommer La Liga-giganten göra allt för att även landa strejkande duon Philippe Coutinho och Ousmane Dembelé.

SportExpressens fotbollskrönikör Thomas Wilbacher har ett och annat att säga om dessa "snorungar".
