Hiljemark på väg bort –
kan hamna i bytesaffär
Anel Avdic

Oscar Hiljemark lämnade Palermo i januari för Genoa. Där blev han snabbt en nyckelspelare på mittfältet och fick till en början mycket speltid. Totalt blev det 14 matcher under våren.

Men under sommaren har det sipprat ut uppgifter om att svensken är på väg bort från klubben. Italiensk media har spekulerat om en flytt till nykomlingarna Benevento, men det spåret ser ut att inte vara aktuellt.

Enligt Gianluca Di Marzio fallerade övergången då Hiljemark sagt nej till en flytt. Efter ryktena om Benevento lämnades Hiljemark utanför matchtruppen mot Sassuolo och i helgens 2-4-förlust mot Juventus fanns Hiljemark inte heller med i matchtruppen.

Nu pekar allt på en flytt. Silly-gurun Gianluca Di Marzio skriver nämligen att svensken är på väg till svenskklubben Bologna, där Emil Krafth spelar.

Uppgifterna gör gällande att Genoa och Bologna diskuterar ett rakt byte, där Hiljemark går till Bologna och Saphir Taider till Genoa. Förhandlingarna ska vara konkreta, skriver Di Marzio.
