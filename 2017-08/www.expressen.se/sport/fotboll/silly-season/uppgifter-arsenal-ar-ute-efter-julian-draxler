Uppgifter: Arsenal är ute efter Julian Draxler
Anel Avdic

Sommarens silly season börjar närma sig sitt slut. Transferfönstret stänger på torsdag och många klubbar jobbar in i det sista för att landa de sista pusselbitarna till säsongens truppbygge.

Ett av lagen är Arsenal - som jagar förstärkningar i Ligue 1, enligt franska rapporter. Det är franska Get French Football, som hänvisar vidare till huvudkällan Le 10 Sport, som rapporterar att Arsenal gjort en förfrågan för Paris Saint-Germains Julian Draxler.

Uppgifterna gör gällande att Londonklubben inte lagt något bud - utan endast hört sig för. Sajten skriver även att situationen kan komma att förändras under de närmaste dagarna.
