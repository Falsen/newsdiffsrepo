Nya planen
efter United
Sebastian Mattsson

I går kom det officiellt beskedet från både klubb och spelare: Zlatan Ibrahimovic, som för tillfället återhämtar sig från en knäskada, har skrivit på ett nytt ettårskontrakt med Manchester United. Därmed är hans framtid säkrad – till sommaren 2018. Då kommer supersvensken återigen att vara klubblös.

Men Zlatan har redan en plan för tiden efter Old Trafford. Han fick bud från både Los Angeles Galaxy och Los Angeles FC i sommar, och när hans nuvarande avtal går ut kan det mycket väl blir så att han reser västerut.

– Jag tror att det är en stor chans att jag går till MLS. Men jag är inte klar i United än. Jag är där för att avsluta det jag påbörjat, men efter det kan MLS finnas med i bilden. Vi får se vad som händer, säger Zlatan till ESPN.
