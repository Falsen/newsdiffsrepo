Kan missa VM-kvalet
för att gå till Liverpool
Petter Landén

Alex Oxlade-Chamberlains dagar i Arsenal ser ut att vara räknade. Hans kontrakt går ut efter den här säsongen och på onsdagsmorgonen kom det uppgifter om att Arsenal sagt till den engelska landslagsmannen att han inte är välkommen tillbaka efter landslagsuppehållet.

Till en början såg det ut som att Chelsea skulle vinna kampen om Oxlade-Chamberlains signatur, då de erbjöd Arsenal runt 400 miljoner kronor för honom.

Men Oxlade-Chamberlain har enligt The Times tackat nej till Chelses anbud, då han är rädd för att de ska spela honom som ytterback.

I stället vill han till Liverpool.

Och han vill desperat dit innan transferfönstret stänger på torsdag natt. Därför har han enligt The Times fått tillåtelse av den engelska landslagsledningen att missa flyget till Malta där England på fredag ställs mot Malta i VM-kvalet för att förhandla med Liverpool. Om förhandlingarna blir riktigt utdragna kan Oxlade-Chamberlain till och med missa landskampen helt och hållet.
