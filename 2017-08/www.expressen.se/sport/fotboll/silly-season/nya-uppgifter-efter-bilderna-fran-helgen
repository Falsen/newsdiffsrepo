Nya uppgifter efter
bilderna från helgen
Petter Landén

Trots att Romelu Lukaku brände en straff så vann Manchester United över Leicester i helgen och kammade därmed hem sin tredje raka seger under säsongsinledningen.

Men allt som fansen pratade om efter matchen var tv-bilderna på Paul Pogba och Riyad Mahrez. Kamerorna fångade de två när de samtalade med händerna för munnen och direkt började det spekuleras i att Pogba försökte locka över succéspelaren från Leicester guldsäsong.

Och nu kommer SFR Sport med uppgifter om att tränaren José Mourinho är intresserad av yttern. Uniteds jakt på Inters Ivan Perisic blev fruktlös och Mahrez potentiella övergång till Roma föll samman.

Men SFR säger att Uniteds klubbledning inte är så sugna på Mahrez och att Mourinho måste övertyga dem innan de går in i en förhandling med Leicester.
