"Förbannad – kan
dra nästa vecka"
Anders Borgström

Flyttsnacket om Cristiano Ronaldo har precis avtagit.

Då var superstjärnan förbannad över allt snack kring hans skattebrott.

Nu ska Cristiano Ronaldo vara upprörd igen, uppger El País. Han har inte glömt problemen med den spanska skattemyndigheten. Dessutom är han inte nöjd med den fem matcher långa avstängning han fick efter att ha blivit utvisad och knuffat domaren mot Barcelona i supercupfinalen.

Enligt El País ska Cristiano Ronaldos framtid i Real Madrid därför vara osäker - och han ska kunna komma att lämna klubben i nästa vecka. Det är alltså veckan för deadline day (som är på torsdag om exakt en vecka).

En källa nära Cristiano Ronaldo säger följande till tidningen: "Just nu fokuserar han bara på att spela. Han är arg över sin fem matcher långa avstängning, men jobbar hårt för laget. Men: Vi kan inte garantera att han stannar. Vi får se vad som händer fram till den 31 augusti."

Manchester United ska - som vanligt - följa situationen noga och står säkerligen där med öppna armar om 32-åringen bestämmer sig för att fly Santiago Bernabeu.
