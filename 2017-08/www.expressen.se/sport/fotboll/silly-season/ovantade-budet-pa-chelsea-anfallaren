Oväntade budet på Chelsea-anfallaren
Gustav Bådagård

Diego Costa trivs inte med tillvaron i Chelsea. Den målfarlige spanjoren är i öppet krig med tränaren Antonio Conte och vill lämna snarast möjligt.

Helst vill han till Atletico Madrid, men La Liga-klubben har belagts med köpförbud.

Nu kan ett klassiskt Ligue 1-lag bli lösningen för Costa.

Olympique Marseille uppges vara redo att lägga ett bud på 300 miljoner på anfallaren. Det skriver The Mirror.

Klubbpresidenten Jacques-Henri Eyraud hyllar Costas kvaliteter i en intervju med SFR Sport.

– Det jag gillar med den här spelaren är hans karaktär, hans passion, och hans kampvilja, säger Eyraud.
