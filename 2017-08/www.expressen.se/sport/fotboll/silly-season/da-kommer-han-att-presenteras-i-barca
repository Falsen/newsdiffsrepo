Då kommer han att
presenteras i Barça
Anel Avdic

Philippe Coutinho har omgärdats av flyttrykten hela sommaren. Det hela gick så pass långt att han lämnade in en transferbegäran i hopp om att få till en flytt från Anfield. Men Liverpool vägrade. Coutinho har heller inte spelat för Liverpool under de inledande omgångarna i Premier League.

Enligt Jürgen Klopp och Liverpool grundar Coutinhos frånvaro i att han varit skadad. 25-åringen uppges ha känt smärtor i ryggen efter en match mot Bayern München den 1 augusti och har inte spelat för klubben sedan dess. Men frågan är om det verkligen är hela sanningen.

Coutinho blev nämligen uttagen i Brasiliens VM-kvaltrupp som spelar mot Ecuador natten till fredagen. Han har dessutom fått klartecken från landslagets läkarteam om spel.

– Ur ett medicinskt perspektiv är Coutinho redo att spela. Han är i perfekt skick, säger Brasiliens landslagsläkare Rodrigo Lasmar.

Nu kommer det nya uppgifter om Coutinho som kopplar honom till Barcelona. Yahoo Sport påstår nämligen att brassen kommer att presenteras av den spanska storklubben i slutet av veckan.

Prislappen uppges landa på hisnande 160 miljoner euro, motsvarande 1,5 miljarder kronor. Det är dock på sin tid att säga att uppgifterna får tas med en nypa salt, med tanke på hur pass många gånger det har svängt i Coutinho-soppan.
