Han kräver att få lämna City
Gustav Bådagård

Redan för flera veckor sedan kom Eliaquim Mangala överens med italienska Inter om ett flerårskontrakt. Men ännu har klubbarna inte lyckats enas om en affär.

Inter vill nämligen låna med köpoption. Det vägrar Manchester City. PL-klubben vill sälja Mangala och få tillbaka lite av de 300 miljonerna man betalade för tre år sedan när mittbacken anslöt från Porto.

Men Mangala har inte gett upp hoppet.

Enligt Gianluca Di Marzio, sillyguru, ska fransmannen träffa Manchester Citys sportsliga ledning på onsdagen och kräva att få lämna klubben.
