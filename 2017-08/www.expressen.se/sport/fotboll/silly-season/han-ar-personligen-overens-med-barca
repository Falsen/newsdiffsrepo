"Han är personligen
överens med Barça"
Anders Borgström

Guillem Balague får ses som den silly-expert som har mest insyn i Barcelona.

På sitt twitterkonto reder han nu ut några av de frågor som Barça-fansen har om sitt lags transferaktiviteter.

De förväntar ju sig en tung värvning efter alla Neymar-pengar som kom in.

Philippe Coutinho? Jean Michael Seri? Ousmane Dembélé? Angel Di Maria?

"Barça förbereder ett bud på 150 miljoner euro (dryga 1,4 miljarder) för Coutinho eftersom de känner sig moraliskt förpliktade att göra det efter hans transferbegäran", skriver Balague.

"Barça är pessimistiska kring Coutinho/Dembelé, försöker hitta andra alternativ. Liverpool kommer att nobba ett fjärde bud också."

"Barça har en personlig överenskommelse med di Maria (precis som de hade med Seri)."

"Barça kommer att erbjuda samma summa (150 miljoner euro) för Dembelé. Men Dortmund vill ha mer pengar"

Leo Messis kontraktsförlängning ger Guillem Balague också en uppdatering om.

"Messi har inte skrivit på. Tajmingen är inte den bästa. Men han kommer göra det. Han vill ha ett starkt lag runt sig, men det kanske han inte får denna sommar."
