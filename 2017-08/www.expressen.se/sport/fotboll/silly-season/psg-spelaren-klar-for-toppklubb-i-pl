PSG-spelaren klar
för toppklubb i PL
Mattias Tengblad

Under sommaren sålde Tottenham sin högerback Kyle Walker till topprivalen Manchester City.

Övergångssumman på 541 miljoner kronor gjorde Walker till tidernas dyraste back i Premier League och nu har Tottenham börjat använda sig av de pengarna.

Nyligen plockade man in jättetalangen Davinson Sanchez från den holländska storklubben Ajax och under fredagskvällen skriver The Telegraph att Spurs har gjort klart med ytterligare en försvarare – nämligen Serge Aurier.

Den 25-årige högerbacken har haft svårt att ta en ordinarie tröja i PSG och har kopplats ihop med Manchester United tidigare under sillysommaren. Men enligt The Telegraph är affären i hamn och Tottenham uppges betala 237 miljoner kronor för fransmannen, som får ses som en direkt ersättare till Kyle Walker (även om Spurs har ytterligare en back som också heter Kyle Walker kvar i truppen).
