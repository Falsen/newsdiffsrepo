Sakho säljs – det öppnar
för allsvenska målkungen
Petter Landén

West Ham har fått en bedrövlig start på säsongen. De har förlorat sina tre första matcher, släppt in tio mål och ligger sist.

Så nu är det bråda dagar för Slaven Bilic att förstärka truppen innan transferfönstret stänger. För att West Ham ska börja göra mål har klubben identifierat Häckens gamla målkung Waris Majeed som en bra förstärkning.

Enligt Sky Sports är den ghananska landslagsspelaren på plats i London för att slutförhandla med West Ham.

Att West Ham har en anfallare på väg in är logiskt. För just nu rapporterar Daily Mail att de släpper Diafra Sakho till Rennes för drygt 85 miljoner kronor.
