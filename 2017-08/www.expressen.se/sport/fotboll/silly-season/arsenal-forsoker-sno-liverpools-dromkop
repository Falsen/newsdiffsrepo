Arsenal försöker sno
Liverpools drömköp
Petter Landén

Det har varit ett par tunga dagar för Arsenal. Först blev de krossade av Liverpool i helgen med hela 4-0, kort därefter så gav sig Liverpool in i jakten på Monacos Thomas Lemar som Arsène Wenger har velat värva hela sommaren.

Men nu ljusnar det äntligen för Londonklubben. I alla fall om man ska tro The Sun.

Liverpool har under hela sommaren kopplats ihop med Southamptons mittback Virgil van Dijk. I början av sommaren anklagades Liverpool för att på ett oschysst sätt ha jagat van Dijk och drog tillbaka sitt intresse. Men allt eftersom tiden har gått och van Dijk har strejkat från att spela så har intresset återupplivats.

Men van Dijk jagas även av Arsenal - som nu sägs leda jakten på holländaren. Enligt The Sun kan Southamptontränaren Mauricio Pellegrino tänka sig att släppa van Dijk och Arsenal erbjuder Theo Walcott i utbyte.

Ett byte som Wenger enligt tidningen är beredd att gå med på.
