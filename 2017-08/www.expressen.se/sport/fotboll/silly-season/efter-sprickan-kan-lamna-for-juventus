Efter sprickan - kan
lämna för Juventus
Jonathan Larsson

Som 13-åring kom Benedikt Höwedes till Schalke 04:s ungdomslag 2001.

Sedan dess har han inte spelat klubblagsfotboll i andra färger än blått och vitt.

Världsmästarmittbacken från 2014 ser dock ut att kunna lämna klubben han är galjonsfigur för - efter en spricka med klubbledningen.

- Jag har haft ett mycket långt, omfattande och öppet samtal med Benedikt Höwedes där han förkunnat att han vill lämna för Juventus, och bett mig föra samtal med Turin, säger klubbens sportchef Christian Heidel till tyska Kicker.

Juventus sägs se honom som ett led i att ersätta Leonardo Bonucci, som i somras lämnade för Milan.

Benedikt Höwedes har ett kontrakt som löper ut sommaren 2020. Prislappen sägs ligga på 20 miljoner euro - knappt 200 miljoner svenska kronor.
