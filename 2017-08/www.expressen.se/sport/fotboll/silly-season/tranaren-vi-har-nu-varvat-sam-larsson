Tisdag 22 augusti 2017
Tränaren: Vi har nu
värvat Sam Larsson
Anders Borgström

Giovanni van Bronckhorst - före detta storspelare för Holland - är numera tränare för Feyenoord.

I en intervju med Fox Sports precis bekräftade han att storklubben har gjort klart med Sam Larsson, som även har varit nära en flytt till Metz, Benfica och Celta Vigo.

"Jag tror det här kan bli väldigt bra", säger van Bronckhorst som meddelar att den svenske landslagsspelaren kommer presenteras under måndagen.

Enligt De Telegraaf betalar Feyenoord runt 40 miljoner kronor för svensken, som väntas underteckna ett kontrakt fram till 2022.

Sam Larsson har spelat för Heerenveen sedan han lämnade IFK Göteborg 2014.
