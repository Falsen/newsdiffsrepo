Här ryker de ihop:
"Vad fan gör du?"
Sebastian Mattsson

Henrik Larsson och Patrik Andersson var grundpelare i en av svensk fotbolls största triumfer någonsin. Larsson spelade i anfallet och Andersson huserade i ett av turneringens starkaste mittlås när Sverige tog brons i VM-turneringen 1994. Sedan dess har Larsson och Andersson återförenats vid flera tillfällen, bland annat när 94-guldet firade 20 år med en SVT-dokumentär för tre år sedan.

I en ny reklamfilm för sajten fsport.net är dock vänskapen som bortglömd. I filmen får vi se hur Larsson tokrusar på Andersson bakifrån och fäller honom till marken med en bensax. Därefter följer ett hätskt meningsutbyte mellan legendarerna.

ANDERSSON: – Vad fan gör du?

LARSSON: – Jag visar bara hur det går till. Man får poäng för allt man gör.

ANDERSSON: – Jo, men det där ger ju minuspoäng!

Fsport.net är ett rollspel på nätet där fotbollsintresserade kan registrera ett konto.

– Vi är glada att äntligen kunna erbjuda ett riktigt bra managerspel med vinster varje dag. Vi hoppas att två legender som Patrik och Henke kan väcka ytterligare intresse, säger Hampus Hägglöf, vd för fsport.net, i ett pressmeddelande.



Vill du ha fler sportnyheter direkt i ditt dagliga flöde?

Följ SportExpressen på Facebook och Twitter – för en ännu större tillgång till de senaste och viktigaste nyheterna från sportvärlden.
