Saeversson lämnar
Bajen efter säsongen
Anel Avdic

Birkir Már Saevarsson sitter på ett utgående kontrakt i Hammarby. Den isländske landslagsförsvararen är inne på sin tredje säsong i Hammarby och har i år startat 20 matcher klubben i allsvenskan.

Diskussioner om en förlängning har pågått under året men nu har parterna kört fast.

– Det ser så ut. Jag tror inte att klubben och spelaren kommer nå en överenskommelse, säger agenten Olafur Gardarsson till FotbollDirekt.

Han fortsätter:

– Vi har försökt, båda parter förstår den andres position. Det är svårt för Birkir att sänka sin lön och det är svårt för Hammarby att höja budet. Vi förstår Hammarby också. Det finns en ömsesidig respekt för den andra parten här. Det lär inte bli några mer förhandlingar, konstaterar agenten.

Med tanke på att det återstår sex månader av Saevarssons avtal har han rätt att skriva ett pre-contract med en ny klubb.
