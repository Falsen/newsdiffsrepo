U21-landslagsspelare
stannar i Hammarby
Daniel Kristoffersson

Hammarbys mittback Marcus Degerlund slog igenom den här säsongen och har fått stort förtroende från tränaren Jakob Michelsen. Han blev också nyligen uttagen i U21-landslaget som möter Cypern i det kommande VM-kvalet. 19-åringen värvades från Västerås SK i januari 2016 och spelade till en början mest i Hammarbys U19-lag.

Men till den här säsongen lyftes han upp till A-laget på allvar och har där blommat ut. Totalt har det blivit 13 allsvenska matcher och en framspelning. Sportchefen Jesper Jansson har tidigare också varit tydlig med att man vill förlänga 19-åringens kontrakt för att det ska matcha hans prestationer den senaste tiden.  Nu kan också SportExpressen avslöja att en förlängning är klar.

Det nya kontrakt sträcker sig till och med juni 2021 och förlängs därmed med 3,5 år då hans nuvarande kontrakt gick ut efter säsongen. Förhandlingarna har pågått en längre tid och att det nya kontraktet blir klart kommer att bli officiellt under tisdagen. Spelarens agent Michael Källbäck är fåordig när SportExpressen når honom.

- Jag har inga kommentarer men du kan prova att ringa tillbaka senare så får vi som om jag kan säga något, säger han.

Hammarby har satsat hårt i det här transferfönstret och bland annat värvat in Muamer Tankovic, Oscar Krusnell, Sander Svendsen och Mads Fenger.
