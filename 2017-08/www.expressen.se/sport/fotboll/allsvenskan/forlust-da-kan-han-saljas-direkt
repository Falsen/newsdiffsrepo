Förlust – då kan
han säljas direkt
Daniel Kristoffersson

Saman Ghoddos gjorde sin A-landslagsdebut under januariturnén i början av året. Han har varit en av allsvenskans främsta spelare på sin position under en längre tid och varit en av de främsta orsakerna till att Östersund stått för en succésäsong och har chans att kvalificera sig till gruppspelet av Europa League. Skulle ÖFK misslyckas med att ta sig till gruppspelet kan klubben sälja Ghoddos.

En rad klubbar är intresserade men enligt SportExpressens uppgifter kommer det mest konkreta intresset från Röda Stjärnan, en klubb från Kroatien, en klubb från franska Ligue 1 och en klubb från Österrike. Östersunds ordförande Daniel Kinberg bekräftar också intresset.

- Det är inte bara från Balkan intresset kommer utan det är även flera andra klubbar som är intresserade. Det är en missuppfattning att vi har tackat nej till något bud. Vi har sagt att vi tar tag i det här efter vår match i Europa League mot PAOK, säger Kindberg.



LÄS MER: Saman Ghoddos på väg att välja bort svenska landslaget



Enligt uppgifter till Fotbolldirekt, som var först med att rapportera om intresset för Ghoddos, kan Östersund slå klubbens transferrekord om de säljer Ghoddos till den kroatiska klubben. Det nuvarande transferrekordet ligger på omkring 20 miljoner kronor då Modou Barrow gick till Swansea 2014.

Så om ni går vidare till gruppspelet säljer ni inte?

- Nej, varför skulle vi göra det? Det finns ingen anledning att göra det då. Vi har ett antal spelare som har dragit till sig intresse, däribland Saman och vi har fått ett par initiala bud. Sedan har vi inte sagt nej till någon klubb utan sagt att vi tar tag i det här efter matchen mot PAOK.

Östersund måste hämta upp ett 1-3-underläge från det första mötet i Grekland.
