Galet miljonregn
över Östersund
Robin Lindgren

Östersund behövde vinna returmötet med 2-0, eller med tre måls marginal, för att avancera till Europa Leagues gruppspel.

Något som länge såg omöjligt ut. Men med drygt 20 minuter kvar styrde Saman Ghoddos in 1-0, och bara minuter efter pricksköt samma Ghoddos in 2-0 - och Östersund höll sedan ut, och vann.

Nu är man klara för Europa League.

Och där kommer miljonerna att regna in över Östersunds FK som nu är garanterade minst 30 miljoner kronor in på kontot.

– Det är enorma summor för oss, som innebär att vi på ett snabbare sätt kan nå vårt mål att vinna allsvenskan, har ordförande Daniel Kindberg tidigare sagt.

Bara för att avancera till gruppspelet ger drygt 30 miljoner kronor, och för varje poäng Östersunds FK där kommer att så kommer de att belönas med extra miljoner.

För den lilla klubben med den osannolika sagan i sin rygg är det ekonomiska tillskottet väldigt välkommet - i fjol planerade klubben för en omsättning på 46 miljoner kronor, och nu kommer de kunna omsätta betydligt mer än så.
