Svensken till PL
i stor miljonaffär
Daniel Kristoffersson

Det svenska transferfönstret har stängt och de svenska klubbarna kan inte värva några spelare förrän fönstret öppnar igen den 1 januar. Men flera av de internationella fönstren är öppna vilket innebär att svenska klubbar fortfarande kan sälja spelare utomlands.

Och nu är Brommapojkarna, som leder superettan med fyra poäng ner till tvåan Dalkurd, nära att få till en jätteaffär med en Premier League-klubb. Enligt SportExpressens uppgifter är anfallslöftet Viktor Gyökeres så gott som klar för Brighton & Hove Albion FC i Premier League.

19-åringen är överens om de personliga villkoren med klubben och även Brommapojkarna ska ha tackat jag till ett bud på omkring 10 miljoner kronor.

Allt talar därmed för att en affär blir klar inom kort och att anfallaren åker över till England för att genomgå den obligatoriska läkarundersökningen för att sedan skriva under långtidskontraktet med klubben.

Brighton & Hove Albion FC slutade tvåa i The Championship förra året och tog därmed steget upp till Premier League. Manager är Chris Houghton och i klubben blir Gyökeres lagkamrat med bland annat Rohan Ince, Shane Duffy och Steve Sidwell. Laget har inlett Premier League med två förluster. Först mot Manchester City hemma och sedan mot Leicester på bortaplan.

De flesta övergångsfönstren stänger den 1 september.
