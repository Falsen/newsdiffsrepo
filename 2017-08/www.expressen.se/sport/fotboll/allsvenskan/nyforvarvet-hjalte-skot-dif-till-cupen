Nyförvärvet hjälte –
sköt Dif till cupen
Linus Sunnervik

Djurgården är klart för Svenska cupens gruppspel efter en bättre och en sämre halvlek mot division 2-laget Gamla Upsala.

Gästerna tog ledningen på Studenternas IP efter ett inlägg från Elliot Käck som blev till ett självmål. Men Gamla Upsala kom tillbaka och kvitterade till 1-1 innan halvtidsvilan genom Henrik Englund.

Men i andra halvleken gasade Djurgården i från hemmalaget.

Aliou Badji nickade in 2-1 i 75:e minuten. Och bara fem minuter senare presenterade sig även nyförvärvet Julian Kristoffersen i sin debut. Den 20-årige norrmannen tryckte in 3-1 efter ett inspel från Haris Radetinac.

Aliou Badji fastställde slutresultatet till 4-1 och Djurgården är därmed vidare till gruppspelet i Svenska cupen.
