"Är anledning att
oroa sig, Lindelöf"
Robin Lindgren

Tre matcher har gett tre segrar, och än så länge har faktiskt Manchester United inte ens släppt in ett mål i årets upplaga av Premier League.

Efter två raka 4-0 segrar kom i kväll ännu en nolla då ligamästarna från 15/16, Leicester City, besegrades med 2-0.

Målen kom att göras av Marcus Rashford och Marouane Fellaini, två spelare som både byttes in halvvägs in i den andra halvleken.

– Om jag inte har dem på bänken så kan jag inte göra avgörande byten. Det är bra och motiverade spelare som jobbar hårt även om de inte spelar på planen så deltar de från bänken. De kom in och krossade Leicesters mur, säger Jose Mourinho till Manchester Evening News.

Det var alltså inhopparnas kväll på Old Trafford, men en som inte ens fick sälla sig till bänksällskapet var svenska backen Victor Nilsson Lindelöf som för andra hemmamatchen i rad petades från matchtruppen och tvingades därför följa händelserna från läktarna.

Och den Manchester United-initierade sajten Evening News har en rubrik med orden: "Lindelöf har anledning att oroa sig."

– Eric Bailly har varit felfri sedan försäsongen och Phil Jones har förmodligen aldrig spelat så här bra för United. Båda har varit fantastiska den här månaden, skriver Samuel Luckhurst.

Årets inledning på Premier League av United är klubbens främsta ligastart någonsin, och Jose Mourinhos lagbygge toppar nu ligan som enda lag med full pott efter tre omgångar.

Se fler höjdpunkter på Viasatsport.se och matcherna live eller 48 timmar i efterhand på Viaplay.se.
