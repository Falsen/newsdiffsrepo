Tisdag 22 augusti 2017
"Spelar med en man
mindre med honom"
Anders Borgström

Mesut Özil har varit ryktenas man hela sommaren.

Ska han stanna i Arsenal eller lämna för en ny klubb?

Insatsen mot Stoke under lördagen gav tydliga indikationer på att han inte trivs med livet i Arsenal. I alla fall om man får tro Arsenal-legendaren Martin Keown och Liverpool-ikonen Steven Gerrard.

Bägge två är djupt kritiska till det Mesut Özil visade upp i 0-1-förlusten.

- Wenger vill att han (Özil) ska vara kreativ och skapa målchanser för att ge laget chansen att vinna matcher. Wenger accepterar, vilket kanske är fel, att han inte riktigt ger allt för laget, säger Martin Keown i BT Sport efter matchen.



LÄS MER: "Vidrigt hån - är folk galna på riktigt?"



- Wernger vill inte peka ut någon speciell, men jag känner att Özil kan bidra med mer till det här laget. Han behöver verkligen rannsaka sig själv. Han vill ju lämna klubben, men han ska inte göra det på det här sättet. Wenger kommer behålla honom resten av säsongen.

Steven Gerrard satt bredvid Martin Keown i BT Sports studio.

Och han höll med den förre mittbacksstjärnan om att Mesut Özil, vars kontrakt går ut nästa sommar, är på tok för loj i sitt försvarsspel.

- Arsene Wenger måste förklara att det blir som att de spelar med en man mindre när de inte har bollen. Han (Özil) gör mig frustrerad. Vi har sett vad han kan bidra med åt bägge hållen. Nu är jag orolig över hans agerande och kroppsspråk. När Arsenal tappar bollen hjälper han inte sina lagkamrater överhuvudtaget. Han måste ta sitt ansvar.

Martin Keown:

- Grejen är den att han inte skämtar med oss heller. Det här är på riktigt.

Arsenal har inlett säsongen med en seger och en förlust. Nästa helg väntar Liverpool på bortaplan i ett riktigt tungviktsmöte.



Se fler höjdpunkter på Viasatsport.se och matcherna live eller 48 timmar i efterhand på Viaplay.se
