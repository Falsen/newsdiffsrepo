Hemligheten bakom
avtalet med United
Daniel Kristoffersson

20 april 2017

Korsbandsskadan mot Anderlecht

Det var i den 93:e matchminuten i Europa League-mötet med belgiska Anderlecht som Zlatan landade efter en nickduell och knät vred sig på ett märkligt sätt. Man såg direkt att det var allvarligt då svensken låg och vred sig i plågor vilket inte hör till vanligheterna. Ett dygn senare bekräftades det också att det var en allvarlig korsbandsskada som svensken drabbats av och att det både det främre och bakre korsbandet i höger knä troligtvis var av.  Zlatan och teamet kring honom och Manchester United lyckades hålla det hemligt exakt vilken typ av skada det var och klubben har heller aldrig sagt ungefär när svensken väntades vara tillbaka.

Klar var i alla fall att Zlatan då stod med ett utgående kontrakt med en allvarlig korsbandsskada och att vägen tillbaka till fotbollen såg aningen snårig ut.

23 april 2017

Första hälsningen efter skadan

Zlatan ligger lågt ett tag på sitt Instagramkonto men efter ett tag lägger han ut en bild på sina ådriga ben där han sitter i en bastu, troligtvis i Åre. Han tackar för stödet, hälsningarna och kärleken han fått från fansen. Samtidigt skämtar han om att han hittills under sin karriär har spelat med bara ett ben så det ska inte bli något problem i framtiden heller. Han avslutar den första hälsningen med ett löfte om att det helt och hållet är han själv som kommer att bestämma när han ska avsluta sin karriär och att korsbandsskadan som han drabbats av nu inte kommer att hindra honom från att spela fotboll igen.

1 maj 2017

Operationen i Pittsburgh hos Freddie Fu

Direkt efter skadan började spekulationer om var och när operationen skulle göras. Uppgifter i engelsk press läckte tidigt ut och det stod snart klart att operationen skulle göras i Pittsburgh, USA av kirurgen Freddie Fu. Fu är 66 år gammal, kommer ursprungligen från Hongkong och har revolutionerat sättet att laga korsband.

Kristian Samuelsson, som är docent och specialistläkare inom ortopedi, kallade Freddie Fu för "världens främsta korsbandskirurg". När operationen är färdig lägger Zlatan ut en bild på sitt knä med vad som tros vara Freddie Fus namnteckning på. På paparazzi-bilder från USA syns också Zlatan till på kryckor efter operationen tillsammans med sin agent Mino Raiola.

26 maj

Europa League-titeln på kryckor

"Zlatan Land, Zlatan Arena, Zlatan Trophy." Så lyder Zlatan Ibrahimovic Instagram-uppdatering efter att Manchester United säkrat en plats i Champions League 2017/2018 efter Europa League-finalen på Friends. Då har Zlatan fått se United vinna rätt enkelt över ett ungt Ajax. Han har skjutsats en bårbil till matchen av landslagschefen Lasse Richt, en redan klassisk bild. Dessutom såg han matchen tillsammans med sin familj och kompisen Alexander Östlund på Friends arenas VIP-läktare. Med några minuter kvar av matchen gick Zlatan ner till sidlinjen, hoppandes på kryckor. Han firade segern tillsammans med de andra spelarna på innerplanen och tog bilder tillsammans med United-supportrar och Europa League-pokalen. Kryckorna var med hela tiden och man såg tydligt hur svensken haltade när han lunkade in på Friends gräs

10 juni 2017

Spekulationerna om ny klubb

Redan några veckor efter att Zlatan opererats för sin korsbandsskada drar spekulationerna i gång om var han ska spela när han blir frisk. Eller om han rent av tvingas lägga av? Spekulationerna och ryktena handlar om allt ifrån att Mino Raiola ska jobba hårt på att försöka få Milan att ta tillbaka svensken. Det handlar också mycket om MLS och att Zlatan ska avsluta karriären i Europa för gott och sedan skriva på för en MLS-klubb, Los Angeles Galaxy i första hand, och på så vis spinna vidare på sitt arbete med sitt eget varumärke. Dessutom nämns det också på flera håll att Zlatan kan skriva ett prestationsbaserat kontrakt, köra rehabiliteringsträningen på Carrington och sedan skriva på för Manchester United vid årsskiftet om det visar sig att skadan läker som den ska.

14 Augusti 2018

Lyxsemestern med familjen och vännerna

Under sensommaren kommer det bilder från Zlatans semester på en lyxyacht tillsammans med Helena, barnen och Mina Raiola. De badar, åker vattenskoter och ser ut att njuta av tillvaron. Samtidigt verkar Zlatans rehabilitering gå över förväntan. Han har med sig landslagets förre sjukgymnast och Zlatans nära vän Ricky Dahan på semester. Allt för att rehabiliteringen ska flyta på så smärtfritt som möjligt.

Engelska tabloider rapporterar också om att Zlatans kontrakt med United förlängdes just i Monaco där United hade representanter på plats under svenskens semester.

24 augusti

Kontraktsskrivningen med United

Under torsdagen vid 15-tiden meddelade Manchester United på sin officiella hemsida att Zlatan Ibrahimovic förlängt sitt kontrakt med klubben i ytterligare ett år. Detta efter att Zlatan själv meddelat nyheten på sitt eget Instagram-konto där han har en bild på sig själv som Jesus som tar i hand med en röd Djävul (Manchester United kallas för "The Red Devils") med texten "I United it" till. Reaktionerna världen över lät inte vänta på sig och Sky Sports avbröt bland annat sin sändning om Engelska landslaget när nyheten om att Zlatan förlängt sitt kontrakt med United slog ner. "– Det var hela tiden min och klubbens plan att jag skulle stanna. Jag kan inte bärga mig för att få komma ut på Old Trafford-planen igen, men jag vet också att jag måste ta tid på mig för att bli frisk. Jag har jobbat hårt och kommer att fortsätta för att se till att jag är i bästa möjliga skick för att återvända till planen, sa Zlatan själv till Uniteds officiella hemsida.
