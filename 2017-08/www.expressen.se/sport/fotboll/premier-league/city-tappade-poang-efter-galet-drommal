Aguero kan bli polis-
anmäld efter bråket
Jonathan Larsson

Medan lokalrivalen Manchester United går som tåget i Premier League och har tre raka segrar så har Manchester City inte alls rosat marknaden på samma sätt i ligastarten.

Och mot Bournemouth så kom de också att stöta på problem i inledningen.

Efter en pigg start av Bournemouth fick de också utdelning.

Och vilken utdelning sedan. Ytterbacken Charlie Daniels mötte en studsande boll - och tryckte en behärskad vänstervolley i bortre krysset via ribban.

Helt otagbart för Ederson och målet hyllades.

– Det var längesen jag såg ett sådant fint mål, sade experten Bojan Djordjic.

Men City kom tillbaka - och kvitterade blott tio minuter senare.

Gabriel Jesus fläkte sig fram på ett inspel och kunde raka in kvitteringsbollen.

Under hela andra halvleken pressade City konstant - utan att få in bollen.

Förrän i matchens absoluta slutskede. I den 97:e matchminuten stötte Raheem Sterling bollen i en båge över Asmir Begovic och in - var på vilt jubel utbröt.

Sterling löpte rakt ut bland supportrarna och efter tumultet visades Sterling ut - till hans stora förvåning. Bournemouthspelarna i sin tur protesterade vilt då stopptiden endast var annonserad till 5 minuter.

I tumultet bland supportrarna syns det på bilder hur en Manchester City-anhängare brottas ned av säkerhetsvakter på plats - något Sergio Aguero syns reagera starkt mot och på reprisbilder går det att se hur anfallsstjärnan hamnar mitt i tumultet där han försöker få bort säkerhetsvakterna från supportern.

Efter matchen kommer det nu rapporter som gör gällande att de inblandade vakterna lämnat vittnesmål på att de blivit slagna av Sergio Aguero.

Något som upprör lagets tränare Pep Guardiola.

– Om du inte får fira med supportrarna så är den bästa lösningen att inte bjuda in dem. Men att göra ett mål i slutet av matchen... Du kan nog förstå hur glad killen, och laget, är och de ville bara fira med fansen, säger han till Daily Mail.

Se fler höjdpunkter på Viasatsport.se och matcherna live eller 48 timmar i efterhand på Viaplay.se.
