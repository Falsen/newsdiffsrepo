Tv-experterna rasar
– efter skräckbilder
Robin Lindgren

Efter 3-3 i premiären mot Liverpool så tog Watford med sig alla tre poäng från bortamötet mot Bournemouth i den förra omgången av Premier League.

I dag var det läge för nya poäng in på kontot då Watford tog emot nykomlingen Brighton på hemmaplan, och det började också bra för hemmalaget som tog tag i taktpinnen direkt.

Men i den 24 minuten kom Miguel Britos att tappa skallen totalt.

På egen planhalva, med bollen på väg ut mot inkast, hopptacklade Britos en motståndarspelare som blev liggande i stora smärtor. Backen försökte snacka bort kortet och var oförstående till att det blev röd färg på domarens lapp, men i Viasats studio kritiserades han hårt för tilltaget.

– Det där måste bort. Han ska vara väck fram till juli, sa Bojan Djordjic och fortsatte:

– Vad är det här för något. Man blir ju förbannad.

Även Ola Wennström hade ytterst lite till övers för Britos efter den fula tacklingen.

– Det finns ingen som helst respekt för motståndaren, säger han i Viasats studio.



Se fler höjdpunkter på Viasatsport.se och matcherna live eller 48 timmar i efterhand på Viaplay.se.
