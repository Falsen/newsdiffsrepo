Ilskan: "Kallade
mig för 'bögjävel'"
Sebastian Mattsson

Manchester United hade inga större problem med att slå Ajax i Europa League-finalen på Friends arena. Efter 2-0-segern var det stora glädjescener bland spelarna på planen, men väl utanför densamma uppstod problem.

I vanlig ordning får en antal spelare lämna dopingprover efter matchen, men två av Unitedspelarna följde inte de förordningar som gäller. Daley Blind och Phil Jones fälldes av Uefa för att vägrat följa förskrivningarna i dopingreglerna och ålades med böter på 45 000 kronor vardera. Jones stängdes dessutom av i två Europamatcher för att ha förolämpat och använt sig av stötande språkbruk mot en dopingkontrollant.

Nu har Uefa offentliggjort vad Jones ska ha sagt till kontrollanten. Manchester Evening News har fått ta del av dokument undertecknad av Uefas Luka Zajc.

"Phil Jones kom till dopingkontrollen och var väldigt arg över att han behövde bara där. Han ville gå iväg för att fira med laget, men jag sa att han behövde lämna ett prov först. Då sa han att jag var en bögjävel och att jag hade ett skitjobb och att jag var så jävla dum som hade ett sånt skitjobb", skriver Zajc.

"Jag sa till honom att vi följde Uefas regler och att mitt jobb var att genomföra den här kontrollen. Han fortsatte berätta för mig att jag hade ett skitjobb och ifrågasatte hur jag kunde syssla med det här. Då bad jag honom lugna sig och sluta förolämpa mig och då sa han att han inte ville prata med mig mer."

Zajc avslutar med att hävda att Uefa vanligtvis delar ut tre matchers avstängning för liknande förseelser, men att man i det här fallet tog hänsyn till de extraordinära omständigheterna.
