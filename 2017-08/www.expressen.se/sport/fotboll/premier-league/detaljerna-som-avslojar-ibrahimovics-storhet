Detaljerna som avslöjar Ibrahimovics storhet
Carl-Fredrik Eriksson

Enligt trovärdiga uppgifter till ESPN kommer Zlatan Ibrahimovic att skriva på ett nytt kontrakt med Manchester United.

Anledningen till det tidiga beskedet ska vara svenskens otroligt kvicka rehabilitering.

Under söndagen publicerade Zlatan en film på Instagram som illustrerade hans snudd på osannolika läkningsprocess.

Men enligt Daily Mail är ingen på Old Trafford förvånad.

Den brittiska tabloiden skriver att ingen annan spelare är lika dedikerad och professionell på träningsanläggningen Carrington som Zlatan.

Och precis som i Paris – som SportExpressen skrev om i uppmärksammade reportaget "Chefen" – ställer Zlatan höga krav på kockarna.

"Först in, sist ut. Det var Ibrahimovics rutin. Hans hängivenhet innebar att kockarna i köket fick instruktioner om att lämna kvar hans serverade mat efterson alla hade lämnat byggnaden när Zlatan var färdig på träningsplanen och i gymmet", skriver journalisten Mike Keegan.

Det är det drivet och dediceringen som gör att ingen på Carrington och inom klubben är förvånad över att Zlatan Ibrahimovic är nära att skriva på ett nytt kontrakt med Manchester United, skriver tidningen.

Inte heller är läkarteamet överraskade. De har tidigare vittnat om att Zlatans tester i samband med flytten till Old Trafford saknar motstycke.

Dr. Freddie Fu – kirurgen som opererade Zlatans knä i Pittsburgh – har tidigare sagt att svensken har det "starkaste knäet han någonsin sett".

Enligt Daily Mail hade José Mourinho så pass stor tilltro till Zlatans rehabilitering att han ville erbjuda ett nytt kontrakt redan i våras.

"I köket gör de sig redo att ta fram tallrikarna med kycklingsallad igen", skriver Daily Mail.
