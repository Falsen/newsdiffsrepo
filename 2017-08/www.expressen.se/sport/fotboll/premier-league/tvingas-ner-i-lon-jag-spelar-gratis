Stora löneraset:
Jag spelar gratis
Linus Sunnervik

Han har återhämtat sig snabbare än få kunde ana från sin knäskada.

Så pass, att han nu har fått ett nytt kontrakt av Manchester United. Nyheten bekräftades under torsdagseftermiddagen av Zlatan Ibrahimovic själv och klubben.

– De sa att det var över, att jag var klar och inte kunde komma tillbaka. Jag hade inte hungern. Nej, jag bestämmer när det är dags att sluta, ingen annan, säger Ibrahimovic i ett av klubbens videoklipp.

Svensken får tröjnumret 10, som han ärver från klubbikonen Wayne Rooney. Och det sägs att han kan göra comeback redan om två månader mot Tottenham, uppger The Sun.

I en exklusiv intervju med ESPN berättar Ibrahimovic om känslorna att göra comeback – och att han hade erbjudanden av andra klubbar.

– Vi hade ett par erbjudanden från ett antal lag. De ville ha en ”Ibracadabra” i sitt lag. Men jag hade ett sådant fantastiskt år med Manchester United. Vi vann tre titlar, fantastiska killar, en stor klubb, en tränare som jag känner sin tidigare och min familj trivdes. Det handlar inte alltid om de sportsliga sakerna när man skriver på för en klubb, säger han till ESPN.

Och svensken passade också på att skoja om att han inte tar betalt för klubben. Förra säsongen tjänade Zlatan ungefär 4,2 miljoner svenska kronor per vecka. Det är en årslön på drygt 220 miljoner kronor. Än så länge finns inga bekräftade uppgifter om vad Zlatans nya lön kommer att ligga på, men enligt Daily Star har svensken varit redo att gå ner rejält i lön.

Enligt den engelska tabloiden är svensken villig att gå ner till 125 000 pund i veckan, motsvarande 1,3 miljoner kronor i veckan.

– Jag är i en situation där jag måste tänka på allting omkring mig. Alla är jätteglada och jag är superglad. Glädje har inget värde. Så jag spelar gratis – precis som förra säsongen, säger han med ett skratt.

Till klubben har också anfallsstjärnan Romelu Lukaku anslutit under sommaren, som har fått en kanonstart på säsongen och som svensken nu får konkurrera med.

– Jag är glad för att han kommit. Laget är mycket starkare än i fjol. Vi har blivit av med Rooney som är en legendar, men samtidigt fått in tre nya spelare. Och med de här spelarna är laget starkare, säger Ibrahimovic.

– Han har andra kvalitéer än mig och (Marcus) Rashford som anfallare. Han är den kraftfulla spelaren och kommer att tillföra mycket till gruppen
