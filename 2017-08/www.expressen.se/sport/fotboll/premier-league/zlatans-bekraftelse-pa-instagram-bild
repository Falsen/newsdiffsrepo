JUST NU: Zlatan
tillbaka i United
Sebastian Mattsson

Zlatan Ibrahimovic spelade 46 matcher och gjorde 28 mål för Manchester United förra säsongen. Han skadade sitt knäa under Europa League-matchen mot Anderlecht, men har inlett en rehabilitering för att tillfriskna. Enligt uppgifter i engelsk press siktar svensken på att göra comeback redan i oktober.

Nu har United meddelat att Zlatan har skrivit på ett nytt ettårskontrakt. Han ska bära nummer tio – vilket innebär han ärver Wayne Rooneys gamla nummer.

– Utmaningar är inget nytt för mig. Jag har ställts mot dem och jag har erövrat dem genom hela mitt liv. De sa att det var över, att jag var klar och inte kunde komma tillbaka. Jag hade inte hungern. Nej, jag bestämmer när det är dags att sluta, ingen annan, säger Ibrahimovic och fortsätter:

– Att ge upp har aldrig varit ett val, jag har tränat hårt och känner mig stark. Stark nog att dra på mig tröjan igen. All historia, allt hopp och alla drömmar. Nu är det dags att slutföra vad jag startade.

– Vi är överlyckliga över att Zlatan är på väg tillbaka och vi är lika överlyckliga över att ha fått tillbaka hans ambition och erfarenhet. Efter hans bidrag förra säsongen förtjänar han vår tillit och vi kommer tålmodigt att vänta på hans återkomst. Jag tvivlar inte på att han kommer att bli viktig för oss i andra delen av säsongen, säger tränaren José Mourinho.



Zlatan har själv sagt sig vara redo att "avsluta det jag påbörjat".

– Det var hela tiden min och klubbens plan att jag skulle stanna. Jag kan inte bärga mig för att få komma ut på Old Trafford-planen igen, men jag vet också att jag måste ta tid på mig för att bli frisk. Jag har jobbat hårt och kommer att fortsätta för att se till att jag är i bästa möjliga skick för att återvända till planen, säger Zlatan.



LÄS MER: "Zlatans osannolika plan - rekordtidig comeback"



Klubben har kompletterat pressmeddelandet med en video där Zlatan visar upp sina rehabiliteringsframsteg med några krävande kung fu-sparkar.

Förra säsongen tjänade Zlatan ungefär 4,2 miljoner svenska kronor per vecka. Det är en årslön på drygt 220 miljoner kronor. Än så länge finns inga bekräftade uppgifter om vad Zlatans nya lön kommer att ligga på, men enligt Daily Star har svensken varit redo att gå ner rejält i lön. Enligt den engelska tabloiden är svensken villig att gå ner till 125 000 pund i veckan, motsvarande 1,3 miljoner kronor i veckan.
