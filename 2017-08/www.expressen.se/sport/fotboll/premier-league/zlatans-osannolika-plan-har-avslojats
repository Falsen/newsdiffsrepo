Debuterar rekordtidigt
– i ett riktigt stormöte
Robin Lindgren

Efter sin snabba rehabilitering från knäskadan har Zlatan Ibrahimovic förutspåtts att kunna göra en rekordtidig comeback på fotbollsplanen. Det har i sin tur påskyndat kontraktsförhandlingarna den senaste tiden och uppgifter som har gjort gällande att Zlatan skriver på ett nytt kontrakt med United i veckan.

Under torsdagseftermiddagen blev allting officiellt: Zlatan har skrivit på ett nytt ettårskontrakt med Manchester United, och kommer att bära tröjnummer 10.

LÄS MER: Zlatan-kopian på lyxjakten avslöjad - son till svensk landslagsprofil

Tidigare har prognosen varit att Zlatan skulle kunna återvända i januari, men nu ska siktet vara inställt på den 28 oktober då Manchester United ställs mot Tottenham.

Zlatan sköt i fjol 28 mål för Manchester United och var lagets klart målgladaste spelare.

Den här säsongen har dock klubben inlett väldigt starkt med två raka 4-0 segrar, och experter har menat att laget till och med är bättre nu utan svensken i laget.

Zlatans ersättare Romelu Lukaku har gjort succé under sin första tid i Manchester United och har svarat för tre mål på de två inledande omgångarna i Premier League.

När Ibrahimovic skrev på för Manchester United förra sommaren ska han ha krossat rekord efter rekord under läkarundersökningen, något som ska ha fått klubbens medicinska team att kalla honom för "övernaturlig", skriver Daily Mail.
