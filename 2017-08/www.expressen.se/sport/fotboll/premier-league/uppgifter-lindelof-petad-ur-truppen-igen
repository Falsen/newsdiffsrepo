Bekräftat: Lindelöf
petas ännu en match
Robin Lindgren

Manchester United har inlett Premier League med två raka segrar - och målvakten David de Gea har ännu inte ens behövt hämta bollen från målburen bakom sig en enda gång så här långt.

Tidigare i veckan stod det också klart att den engelska jätteklubben gjort klart med Zlatan Ibrahimovic för ännu en säsong, och när den svenska stjärnan rehabiliterat färdigt sitt knä så kommer han att bli en joker i Uniteds jakt på titeln i såväl Premier League som Champions League.

En svensk som dock verkar få vänta att bidra på planen till klubbens framgångar är den svenska backstjärnan Victor Nilsson Lindelöf.

När Manchester United inledde Premier League med att besegra West Ham med 4-0 så fanns Lindelöf inte ens på bänken, men när klubben besegrade Swansea med samma siffror så fick han för första gången i karriären ingå i en Premier League-trupp. Något inhopp blev det dock inte.

Och när serieledarna i afton gör sin tredje match för säsonge så kommer Lindelöf ånyo få följa matchen från Old Traffords läktare - något som bekräftades när laget släpptes en timma före matchstart.

– Det är många duktiga spelare här. Det gäller för mig att prestera, sen får vi se. Det är upp till tränaren att välja. Du måste ju anpassa dig till det nya. Men jag hoppas kunna komma in i det direkt och prestera på den nivå jag vill ligga på, har Lindelöf tidigare sagt om konkurrensen i United.



Se fler höjdpunkter på Viasatsport.se och matcherna live eller 48 timmar i efterhand på Viaplay.se.
