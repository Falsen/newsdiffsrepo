Måndag 21 augusti 2017
"Är ett hemskt och
osannolikt beslut"
Carl-Fredrik Eriksson

Vålerenga-Arna-Björnar.

Ett vanligt mittenlagsmöte i den högstadivisionen i norsk damfotboll, men matchen har kommit att handla om allt annat än underhållningen på planen.

Vålerenga stod för en imponerande vändning borta mot Arna-Björnar i Bergen när 0-2 blev till 3-2.

Men vändningen föranleddes av en utvisning på hemmalagets Emilie Nautnes.

Vid ställningen 2-1 i den 51:a minuten blev 18-åringen utbytt. Domaren ansåg dock att hon tog för lång tid på sig och Nautnes fick syna sitt andra gula kort och blev därmed utvisad.

Nu rasar laget mot det kontroversiella domslutet.

– Det är ett hemskt och osannolikt domslut. Det är helt matchavgörande, säger tränaren Morten Røssland till Dagbladet.

Med spel elva mot tio kunde Vålerenga vända på matchen och vinna med 3-2. Förlusten var Arna-Björnars andra för säsongen.



LÄS OCKSÅ: Mäktiga protesten – mitt under VM-finalen.

Men Bergen-laget kräver nu att matchen spelas om och klubben har lämnat in en protest.

– Vi var tvungna att lämna in en protest efter en sådan här hopplös situation. Det är helt OK att domaren gör misstag när det kommer till straff- eller frisparkar. Det kan vi leva med. Men det här är i en helt annan liga. Det här är en "youtube-succé" och det är komiskt, säger Røssland.

– Det är framför allt synd om Emelie och hela klubben. Detta kommer få konsekvenser för hela säsongen, fortsätter han.

Det norska fotbollsförbundet har bekräftat att de fått in en protest från Arna-Björnar.
