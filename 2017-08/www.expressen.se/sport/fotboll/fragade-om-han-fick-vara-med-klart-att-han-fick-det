"Frågade om han fick vara
med – klart att han fick det"
Jonathan Larsson

Det är Svennis partner Yaniseth Alcides, dansare och modell från Panama, fjortonårige son som tränar med Djurgården.

– Han har varit med den här veckan, sedan vet jag inte hur länge han blir kvar eller inte. ”Svennis” frågade om han fick vara med och köra en vecka och det är klart att han fick det. Vi var ju i Shanghai samtidigt så därför ringde han mig, säger Gentile till Fotbollskanalen.

Djurgårdens akademichef Christian Gentile återvände till Sverige i juni efter att ha jobbat fyra år som sportchef i Shanghai.

Där lärde han känna Sven-Göran Eriksson.

Christian Gentile säger att det ännu är oklart om pojken ska fortsätta träna med Djurgården.

– Det beror på "Svennis". Jag har faktiskt inte följt upp. Han gör sitt sista pass i dag.

– Han är inte med på fotbollskunskaper den här veckan. Ska han vara här längre då får vi kolla fotbollskunskaper och sedan bestämma oss, säger Christian Gentile till Fotbollskanalen.

Sven-Göran Eriksson är för närvarande arbetslös efter att ha fått sparken från sin tidigare klubb Shenzhen i juni.
