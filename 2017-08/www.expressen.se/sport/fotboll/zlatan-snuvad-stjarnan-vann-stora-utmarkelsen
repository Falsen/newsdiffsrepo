Zlatan snuvad på
fina utmärkelsen
Sebastian Mattsson

Zlatan Ibrahimovic var tillsammans med Henrikh Mkhitaryan och Paul Pogba nominerad till årets spelare i Europa League. Deras lag Manchester United vann turneringen efter en seger i finalen mot Ajax - en match som svensken som bekant missade på grund av en knäskada.

United var alltså garanterade ett pris, men det blev varken Mkhitaryan eller Zlatan som fick det. Utmärkelsen gick till mittfältaren Pogba, som blev den förste pristagaren i troféns historia.

– Jag är så glad. Jag ska försöka vara ännu bättre den här säsongen, säger Pogba i Uefas tv-sändning.
