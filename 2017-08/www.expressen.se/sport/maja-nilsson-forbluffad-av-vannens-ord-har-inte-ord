Måndag 21 augusti 2017
Maja Nilsson förbluffad av
vännens ord: "Har inte ord"
Sebastian Mattsson

Maja Nilsson och Sanna Dahlström har under en längre tid haft som plan att starta en podcast. Sanna och Maja lärde känna varandra under U21-mästerskapet i Tjeckien, där Sverige senare vann EM-guld. Sedan dess har vänskapen växt sig starkare och för mindre än ett år sedan berättade Maja bland annat för SportExpressen om poddplanerna som hon och Sanna haft under en längre tid.

– Jag har tjatat på Sanna att vi ska starta en podd, jag tror att den skulle bli jätterolig, men John (Guidetti) och Victor (Nilsson Lindelöf) tyckte inte att det var en bra idé. De är rädda för att bli syndabockar, att vi ska klaga på att de inte har plockat ur diskmaskinen och sånt, berättade Maja Nilsson då.

Tio månader senare har Maja Nilsson och Sanna Dahlström äntligen släppt sitt första avsnitt av podcasten "Livet på läktaren" där de pratar om allt mellan himmel och jord. I det första avsnittet som går under namnet "sex månader senare" pratar Maja och Sanna om livet i Manchester och Vigo.

Men man backade också bandet till en uppmärksammad middag i Lissabon, när John Guidetti och fästmön Sanna var och besökte Maja och "Vigge".

– Första gången jag träffade dig berättade jag om alla sexfantasier som vi har haft, säger Sanna Dahlström i podcasten "Livet på läktaren".

Maja Nilsson fortsätter:

– Första gången ni kom så bjöd ni ner er själva. Ni tog bilen till oss i Lissabon, ni kom på natten, och Victor åkte i väg på match dagen efter på match. Jag var själv med er i Lissabon och vi kom ju in på diverse saker under en middag, berättar hon.

– Jag har inte ens ord för det, ibland tänkte jag ”vad ska jag svara nu?”. Det var sexsaker. Du och John pratar så mycket om sex, och så öppet. Ni har ju påverkat mig, säger Maja innan hon börjar skratta.
