Dubbel OS-medaljör
gripen – sålde ecstasy
Robin Lindgren

Vid såväl 2012 som 2016 års olympiska spel kom Jack Bobridge att vinna lagkappen i cykling tillsammans med Australiens landslag och dessutom har han tre VM-guld i sin samling.

Efter OS i fjol tvingades han dock lägga ned sin karriär efter att han diagnostiserats med ledgångsreumatism redan 2010, men till slut gick det inte längre för 28-åringen att tävla med sin reumatism - och efter det verkar livet ha tagit en tvär vändning för cyklisten.

I går arresterades han nämligen i sitt hem i Perth, Australien, efter att polis stormat hans hus.

"Undersökningen ledde detektiverna till att åtala den 28-årige mannen för två fall av innehav och försäjlning av en stor mängd ecstasy" sa Perthpolisen i ett uttalande.

Bobridge ska ha varit del av en större knarkhärva som under den senaste tiden har tagit polisen till 60 arresteringar av misstänkta knarklangare och knarkinnehavare.

Och Perths poliskår ska under den stora räden mot de flera misstänkta knarklangarna ha funnit och beslagtagit knark för över nio miljoner svenska kronor, det uppger Newsbeatsocial.

Jack Bobridge är nu släppt på borgen i väntan på rättegången som kommer att hållas i slutet av nästa månad, september.
