Man mördad i Jordbro


Brott. En man har blivit knivskuren till döds i Jordbro i Haninge söder om Stockholm, enligt polisen.

– Vi kallas till platsen för en misshandel. Mannen avlider av sina skador, säger Nicklas Mattson, vakthavande befäl vid polisregion Stockholm.

Polisen kunde vid midnatt gripa en man misstänkt för mordet som inträffade vid 22-tiden på måndagskvällen.

En teknisk undersökning av brottsplatsen har skett under natten. Polisen har sökt med hundar i området och förhört vittnen.

TT
