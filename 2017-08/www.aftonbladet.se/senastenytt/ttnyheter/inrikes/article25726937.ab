Kvinna skadad vid arbete på förskola


Olyckor. En kvinna på en förskola i Söderköping fick en kraftig stöt av en diskmaskin på sin arbetsplats under måndagen.

Hon hämtades ett par timmar senare med ambulans efter smärtor i bröstet och en arm.

Förhör har hållits och det har skrivits en anmälan om vållande till kroppsskada genom arbetsplatsolycka, enligt polisen i Östergötland.

TT
