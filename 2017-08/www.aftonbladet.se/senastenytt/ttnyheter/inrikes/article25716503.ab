17 ton lax blockerade väg


Olyckor. Riksväg 84 i Laforsen i Ljusdals kommun var avstängd under många timmar på söndagen efter en lastbilsolycka där ett släp lagt sig på sidan över vägen.

17 ton norsk lax i lasten behövde forslas bort och slängas innan släpet kunde bärgas, skriver Hela Hälsingland.

Olyckan inträffade vid halv två på eftermiddagen, men vägen kunde inte öppnas helt förrän vid 22-tiden.

Lastbilschauffören klarade sig oskadd.

TT
