Fyra ton lyxchoklad stulen i Åstorp


Brott. Fyra ton lyxchoklad har stulits från ett lastbilssläp i Skåne. Den fanns på åtta lastpallar som försvann i ett industriområde i Åstorp natten till fredag, rapporterar Helsingborgs Dagblad. Lastbilschauffören låg och sov i sitt fordon under stölden, men märkte inget. Värdet av den stulna chokladen är cirka en miljon kronor, enligt tidningen.

TT
