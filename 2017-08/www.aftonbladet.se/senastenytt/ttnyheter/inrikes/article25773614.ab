Två skadade i lägenhetsbrand


Olycka. Två personer har förts till sjukhus efter att en brand bröt ut i en lägenhet i Brunflo.

– De fördes till sjukhus med oklara skador, men troligen rökskador, säger Mats Kronsten på Räddningstjänsten i Jämtland.

Branden startade i köket av okänd anledning.

– Vi var där en timme så den släcktes snabbt och spreds inte i huset, säger Mats Kronsten.

TT
