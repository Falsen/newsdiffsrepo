Dödlig IS-attack i Libyen


Libyen. Minst elva personer har halshuggits i en attack mot en vägspärr söder om den libyska huvudstaden Tripoli. Området kontrolleras av den mäktige generalen Khalifa Haftar, vars styrkor håller landets östra delar. Attacken ägde rum i gryningen på onsdagen.

– Minst nio soldater har halshuggits, och två civila, sade överste Ahmad al-Mesmari och anklagade samtidigt jihadistgruppen IS för att ligga bakom dådet.

Och senare under dagen tog terrorgruppen på sig det dådet via en av sina propagandakanaler.

Haftars styrkor erövrade området - och med det en viktig militärbas - i juni år.

Situationen i Libyen har präglats av kaos sedan den libyske diktatorn Muammar Gaddafi dödades 2011. Vid sidan om politiska och militära maktkamper har jihadister, vapenhandlare och människosmugglare fått fotfäste i det nordafrikanska landet.

TT-AFP
