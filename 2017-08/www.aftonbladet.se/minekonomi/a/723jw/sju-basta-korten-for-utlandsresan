Sju bästa korten för utlandsresan
STEFAN HESSERUD PERSSON

18 000 kronor. Så stor är det genomsnittliga hushållets semesterkassa i år, enligt en undersökning från Nordea.

Men vad utlandsresan i slutändan kostar beror till viss del på vilket kort du använder. De flesta banker tar ut ett antal olika avgifter när du betalar eller tar ut pengar utomlands. I vissa fall läggs flera procent ovanpå det du betalar eller tar ut.

– Om du ska resa inom eller utanför Europa ska du kolla vad du har för valutaväxlingspåslag och uttagsavgifter på kortet. Det går relativt snabbt, och kan spara dig ganska mycket pengar, säger Lukas Ohlsson, pr-ansvarig på sparportalen Cuponation i Sverige.

De har jämfört 33 olika bank- och kreditkort och tittat på vad du får betala extra för att ta ut pengar i form av uttagsavgift, och vad det kostar extra att betala i form av valutaväxlingspåslag, när du befinner dig utomlands. De har också jämfört de olika kortens eventuella årsavgifter.

Följande sju kort anser de sammantaget är mest fördelaktiga för utlandsresan:

De har också undersökt de dyrare American Express och Diners Club-korten. För dem betalar du betydligt mer i såväl års- och uttagsavgift som valutaväxlingspåslag.

– Men de erbjuder också fler förmåner. Ju mer du betalar i vissa aspekter, desto mer får du för pengarna. Det viktiga är att undersöka alla alternativ som finns. Annars är det lätt att stanna kvar vid samma bank man alltid haft, utan att titta på mindre och nischade banker, säger Lukas Ohlsson.
