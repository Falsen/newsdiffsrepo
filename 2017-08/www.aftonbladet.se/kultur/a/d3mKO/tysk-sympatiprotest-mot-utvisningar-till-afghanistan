Tysk sympatiprotest mot utvisningar till Afghanistan
PETTER LARSSON

I Stockholm protesterar de på Medborgarplatsen sedan länge. I Göteborg, Linköping, Jönköping och Luleå genomförs stödaktioner. I Malmö sitter unga afghaner och deras vänner framför stadshuset.För vad ska de göra?Inför utsikten att utvisas till ett land i våldsamt sönderfall, där en del av dem dessutom aldrig bott, vägrar de gå under i tystnad och höjer i stället den politiska temperaturen i frågan så mycket de kan. Alternativet är för många förmodligen att gå under jorden.

Om något, så är det ett skolboksexempel på hur staten ofta säger sig vilja att medborgarna ska agera när de önskar något: organisera sig själva i fredliga protester, bygga sina egna rörelser.Och nu sprider sig protesterna också utomlands.I solidaritet med de svenska manifestationerna organiseras nu i eftermiddag klockan 16 en demonstration utanför svenska ambassaden i Berlin mot, som det heter, ”den grymma svenska utvisningspolitiken”.Tyskland har ju tillfälligt fryst alla utvisningar till landet – med undantag för brottslingar.

Nu vill demonstranterna att Sverige följer efter. De ställer två krav. Inga utvisningar av afghaner till andra EU-länder. Och inga utvisningar alls till Afghanistan.Bakom protesten står paraplyorganisationen Förbundet mot utvisningar till Afghanistan, som dels består av en rad afghanska och iranska föreningar, dels vänstergrupper och flyktingorganisationer, men också Berlins Migrationsråd, som samlar över 60 olika invandrarföreningar.

De visar att Europa är något mer och bättre än sina regeringar.
