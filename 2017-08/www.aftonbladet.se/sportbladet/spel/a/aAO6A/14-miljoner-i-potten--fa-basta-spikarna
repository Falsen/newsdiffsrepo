14 miljoner i potten – få bästa spikarna
ULRIK SANDEBÄCK

Watford har rivstartat Premier League med 4 poäng efter två omgångar.

Först 3–3 hemma mot Liverpool – sedan en stabil 2–0-seger borta mot Bournemouth.

Jag tror Watford – ihop med WBA – kan bli en av säsongens stora skrällag.

Watford håller nämligen på att bygga upp något riktigt, riktigt bra.

Offensiva nyförvärven Andre Gray – som satte 32 ligamål på 73 matcher för Burnley – och nye superbrassen Richarlison, 20, är två superförvärv för den här typen av klubb.

Watford har sedan en av ligans mest intressanta defensiva mittfältare i Nathaniel Chalobah (som utvecklats sedan han lämnade Chelsea) och har därför förpassat en sådan bra spelare som Etienne Capoue till bänken. Jag gillar hela mittfältet där även Nordin Amrabat och Tom Cleverley är klart nyttiga. Defensiven är helt okej med keepern Heurelho Gomes som numera är en stabil sista utpost.

Nu möter Watford nollpoängaren Brighton och jag tror det här slutar med en ganska bekväm etta.

Ni som hellre lirar på Lången är 1,85 för ettan mycket, mycket bra.

Svenska Spel forsätter fira att Premier League är tillbaka. Även denna helg har vi en jackpott att jaga på minst 14 miljoner kronor. Så klart väldigt, väldigt tacksamt – och så har lönen precis trillat in.

Jag är helt inne på att Hammarby bara vinner. Eskilstuna har en lövtunn trupp – och har sina två bästa spelare avstängda. Ett pånyttfött Bajen har ett gyllene läge att ta andra raka.

▪▪ 1. Manchester U - Leicester 1.

Manchester United har haft ett lätt spelschema, men ser ändå väldigt bra ut. Både West Ham och Swansea har körts över med 4–0. Jag tror det blir lite tajtare nu – ska vi säga 2–0.  Romelu Lukaku, Henrikh Mkhitaryan, Paul Pogba och Nemanja Matic ser alla ut att vara i ruggig form. Given spik. På allt!

▪▪ 5. Watford - Brighton 1.

Watford ser riktigt bra ut – inte minst nye superbrassen Richarlison. Laget har flera offensiva hot och ser redan nu samspelt ut. Nykomlingen Brighton har fått en tuff start. Inkasserar troligen 3:e raka förlusten.

▪▪ 13. AFC Eskilstuna - Hammarby 2.

AFC Eskilstuna är bättre än ryktet. Men nu saknar man två av sina nyckelspelare: skyttekungen Mohamed Buya Turay och mittfältaren Abdoul Razak  är båda avstängda. Medan man har ny skada på Robert Åstedt. Alla tre startade mot MFF. Bajen är på klar uppgång och måste ses med toppchans här.

▪▪ 7. Brentford–Wolverhampton 1.

Wolves är en positv överraskning i säsongsstarten. Medan Brentford är motsatsen. Brentford har dock spelmässigt sett bra ut, men haft en massa otur. Senast hade man 22–5 i avslut, 65–35 i bollprocent, men föll ändå med 2–0. Snart vänder det så klart för det här spelande laget. Segern kan mycket väl komma här.

▪▪ 10. Ipswich - Fulham 2.

Ipswich har fyra raka segrar. Det går inte att snacka bort – men laget är inte riktigt så vasst. Laget kommer sjunka som en sten genom tabellen till slut. Fulham? Bättre i grunden. Tar första trean här? Jag tror det...

▪▪ Southampton får även nu klara sig utan vasse Virgil Van Dijk (är på väg bort från klubben).

▪▪ Watfords nya lån från Benfica, Andre Carrillo, är spelklar. Vänsterbacken J. Holebas är avstängd.

▪▪ Leicester har en del problem. Vicente Iborra och Robert Huth saknas definitivt. Sedan finns det tveksamheter kring Harry Maguire, Danny Drinkwater och Wes Morgan.

▪▪  I West Ham gör viktige Manuel Lanzini säsongens första match. Har Marko Arnautovic avstängd. Newcastle saknar avstängde  Jonjo Shelvey.

▪▪ Norwich saknar starke forwarden Cameron Jerome.

▪▪ Sheffield United har en tung avstängning på sin forward Leon Clarke.

▪▪ QPR har tunga skador på mittbackarna James Perch and och Joel Lynch. Cardiff med Kenneth Zohore i spetsen är bra. Vettig spik.

▪▪ Vi har på nytt en mycket fin jackpott framför oss.

Svenska Spel väljer att kasta in en hel bunt extramiljoner i 13 rättspotten – totalt ligger det cirka 14 miljoner kronor och väntar på oss i översta vinstgrupp.

Det ihop med en helintressant kupong – där så klart Premier League-matcherna lockar allra mest – gör att omsättningen kommer skjuta i höjden. Det blir liksom inte heller sämre av att lönen kom i går...

Förra veckan stannade omsättningen på 27,3 miljoner kronor.

Nu tror jag att den kan snudda på ”30-vallen”.

Tyvärr lottas match 9. I lotturnan finns 12 bollar med ettor, 2 med kryss, och 2 med tvåor. Procentuell chans: 1: 75. X: 12,5. 2:  12,5.

▪▪ Det är inte alla supertalanger som når riktigt ända fram.

Barcelona hade i mitten av 00-talet två akademispelare som alla snackade om: Jon Toral och  Sergi Samper. De lirade ihop under åtta år – innan Toral värvades till Arsenal.

Duon kallades för ”Samper & Toral Limited Company” av spansk media – redan innan de var 15 år!

Efter att Barcas P15 vunnit Manchester United Premier Cup slog Arsenal till. Man köpte Toral för cirka 3 milj kr. Men sedan gick det utför. Skador ställde till det i början – sedan lånades han ut till Brentford,  Birmingham, Granada, Rangers. Totalt antal ligamatcher i Arsenal: 0. Nu lämnar 22-åringen Gunners – är klar för Hull. Samper? Utlånad av Barca till Las Palmas.
