Generationsväxlingen: ”Vill bli polare – men de vill inte”
LINUS NORBERG

Dan Tangnes, Mattias Karlin och Sam Hallam.

Där har ni trion som bara är 38 år gamla, men är redan huvudtränare i SHL – och nästa generationens coacher i ligan.

Den sistnämnde, Hallam, anses av många vara en av Sveriges hetaste tränarnamn och tog över som huvudansvarig i allsvenska Karlskoga – dåvarande Bofors – redan som 29-åring.

Sedan dess har Hallam, trots att han ännu inte hunnit fylla 40 år, varit SHL-tränare i Växjö i fem säsonger och både vunnit SM-guld och blivit grundserieetta.

– Det har varit speciellt och präglat mitt sätt att vara och navigera mig fram, säger Hallam om att alltid ha ansetts vara ung och lovande.

För åldern har förföljt honom genom yrket.

När Hallam tog över Karlskoga erkänner han att det till viss del blev problematiskt när han plötsligt skulle coacha spelare som han själv varit lagkamrater med.

Och när han tittar tillbaka kunde Hallam, som fyllde 38 år tidigare i juli – enligt honom själv – gjort saker annorlunda.

– Eftersom jag hade spelat med många av spelarna jag tränade försökte jag distansera mig ännu mer. Jag kunde snarare ha utnyttjat det bättre. Jag kan inte titta i backspegeln och ångra saker, men med den erfarenheten jag har i dag kan jag tycka att jag kunde gjort saker annorlunda.

Utnyttjar du din ålder bättre nu?

– Nu försöker jag vara polare med spelarna, men det är snarare spelarna som inte vill vara det, skrattar Hallam innan han blir mer allvarsam:

– Samtidigt har jag alltid gjort så mycket jag kunnat och då får man respekten. Man både lyckas och misslyckas.

När har du misslyckats?

– Det är mest på individ-nivå där det inte blivit bra, som jag inte lyckats skapa någon bra relation.

Känner du dig ung?

– Nej, jag känner mig inte särskilt ung. Det här är en bransch som tar hårt och jag har jobbat tio år i hockeyallsvenskan och SHL. Nu kommer det ju upp nya spelare, vissa födda −98 och 99. De tycker ju att jag är gammal.

– Och nu när Murphy (Cory) inte är kvar längre är det faktiskt första gången som jag är äldre än alla spelare, berättar Hallam.

I dag är snittåldern, rent siffermässigt, för en SHL-tränare drygt fyra år lägre än för tio år sedan. Men Roger Melin drar upp snittåldern den här säsongen eftersom att han är fem år äldre än den näst äldste SHL-kollegan, Anders Eldebrink.

Elva och fjorton tränare är under 50 år.

– Branschen är så pass tuff att det krävs väldigt mycket oavsett om du är ung eller gammal. Därför har jag ännu större respekt för de äldre som varit i branschen under så lång tid, säger Hallam.

Varför har snittåldern sjunkit, tror du?

– Om vi frångår just åldern så har de nya tränarnamnen som kommit in fått resultat ganska snabbt. Som Tommy Jonsson i Brynäs, till exempel. Det kan ha med det att göra.

Vad skiljer er yngre mot de äldre?

– Man måste vara ganska beredd på att människor i varje generation är på ett visst sätt.

Förra säsongen blev Hallam utsedd till årets tränare och det har även spekulerats i ett eventuellt förbundskaptenjobb.

I höstas skrev han på ett nytt långtidskontrakt med Växjö Lakers som sträcker sig över fem säsonger.

Men vad 38-åringens målsättning med yrket är vet han fortfarande inte.

– Det var så klart många funderingar om det i våras, när jag hade ett år kvar på kontraktet. Men jag kan inte säga att jag kom fram till ett slutmål. Jag skrev fem nya år med Växjö och ser långsiktigheten som något. Det är en utmaning jag verkligen ville ha i Växjö.

– Men längre fram vet jag inte. Om jag överlever de här fem åren i Växjö kanske jag vill göra något helt annat. Det enda jag vet är att jag vill ha balans. Kunna göra mitt bästa, fortsätta utvecklas, samtidigt kunna finnas där för familjen.

– Nu försöker jag vara polare med spelarna, men det är snarare spelarna som inte vill vara det, skrattar Hallam innan han blir mer allvarsam:

– Samtidigt har jag alltid gjort så mycket jag kunnat och då får man respekten. Man både lyckas och misslyckas.

När har du misslyckats?

– Det är mest på individ-nivå där det inte blivit bra, som jag inte lyckats skapa någon bra relation.

Känner du dig ung?

– Nej, jag känner mig inte särskilt ung. Det här är en bransch som tar hårt och jag har jobbat tio år i hockeyallsvenskan och SHL. Nu kommer det ju upp nya spelare, vissa födda −98 och 99. De tycker ju att jag är gammal.

– Och nu när Murphy (Cory) inte är kvar längre är det faktiskt första gången som jag är äldre än alla spelare, berättar Hallam.

I dag är snittåldern, rent siffermässigt, för en SHL-tränare drygt fyra år lägre än för tio år sedan. Men Roger Melin drar upp snittåldern den här säsongen eftersom att han är fem år äldre än den näst äldste SHL-kollegan, Anders Eldebrink.

Elva och fjorton tränare är under 50 år.

– Branschen är så pass tuff att det krävs väldigt mycket oavsett om du är ung eller gammal. Därför har jag ännu större respekt för de äldre som varit i branschen under så lång tid, säger Hallam.

Varför har snittåldern sjunkit, tror du?

– Om vi frångår just åldern så har de nya tränarnamnen som kommit in fått resultat ganska snabbt. Som Tommy Jonsson i Brynäs, till exempel. Det kan ha med det att göra.

Vad skiljer er yngre mot de äldre?

– Man måste vara ganska beredd på att människor i varje generation är på ett visst sätt.

Förra säsongen blev Hallam utsedd till årets tränare och det har även spekulerats i ett eventuellt förbundskaptenjobb.

I höstas skrev han på ett nytt långtidskontrakt med Växjö Lakers som sträcker sig över fem säsonger.

Men vad 38-åringens målsättning med yrket är vet han fortfarande inte.

– Det var så klart många funderingar om det i våras, när jag hade ett år kvar på kontraktet. Men jag kan inte säga att jag kom fram till ett slutmål. Jag skrev fem nya år med Växjö och ser långsiktigheten som något. Det är en utmaning jag verkligen ville ha i Växjö.

– Men längre fram vet jag inte. Om jag överlever de här fem åren i Växjö kanske jag vill göra något helt annat. Det enda jag vet är att jag vill ha balans. Kunna göra mitt bästa, fortsätta utvecklas, samtidigt kunna finnas där för familjen.
