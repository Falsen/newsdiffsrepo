Höll på att bli landets hetaste hockeylag
PATRIK BRENNING

Det var när Boden Hockey skulle ligga på sina spelare om den kommande lagfotograferingen inför Hockeyettan som det blev märkligt. Bilden från klubben uttryckte nämligen förväntningar om lite andra ställningar än bara den stela lagbilden framför emblemet i hockeyhallen.

Bilden låg sedan uppe på Bodens hemsida i 19 timmar.

– Jag ska ringa till den som är ansvarig för hemsidan. Det måste ha blivit ett misstag, den måste vi ju byta ut. Det låter inte som något vi vill förknippa med hockeyn, säger klubbens ordförande Joakim Svensson till NSD.

Svensson menar att det handlar om ett mänskligt fel.

– Ja, det tror jag absolut.

En besvikelse för de fans som hann se fram emot en något mer vågad lagbild den här säsongen.
