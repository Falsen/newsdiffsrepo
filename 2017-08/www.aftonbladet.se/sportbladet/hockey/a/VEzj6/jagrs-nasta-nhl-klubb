Jagrs nästa NHL-klubb?
JONATAN ANDERSSON

Jaromir Jagr står, till mångas förvåning, ännu utan NHL-kontrakt. Men nu har ryktena om en flytt mot nordligare breddgrader intensifierats. Den respekterade NHL-reportern Elliot Friedman meddelade i en TV-sändning att Calgary överväger att signa veteranen.

– Det är flera klubbar som tittat på Jagr, och Calgary är en av dem, säger Friedman till NHL Network.

Friedman pekar bland annat på att affären kan bli aktuell tack vara Calgarys coach Glen Gulutzan, som tränat Jagr tidigare under karriären. Under förra säsongen hyllade Gulutzan Jagr stort, bland annat för deras gemensamma tid i Dallas Stars.

– Han är såklart inte lika snabb som förr, men med pucken är han fortfarande bland de starkaste i ligan, sade Gulutzan, och prisade den tjeckiske veteranen för hans enorma ”hockey-IQ”.

Jaromir Jagr är – trots tre KHL-säsonger mitt i karriären – bara slagen av Wayne Gretzky när det kommer till ihopsamlade NHL-poäng. Han har mäktat med 1914 poäng i världens bästa hockeyliga.
