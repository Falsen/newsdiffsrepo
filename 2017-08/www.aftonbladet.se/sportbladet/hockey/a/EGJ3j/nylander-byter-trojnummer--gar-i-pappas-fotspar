Nylander byter tröjnummer – går i pappas fotspår
SIMON NORBERG

Alexander Nylander, 19, hoppas kunna slå sig in i Buffalo Sabres under kommande säsong.

Fjolårssäongen spenderades till största del i farmarlaget Rochester Americans, men han fick också fyra framträdanden i NHL.

Då bar han tröjnummer 70.

Under måndagen offentliggjorde Buffalo Sabres nya tröjnummer och ändringar inför kommande säsong.

En som valt att göra en förändring är 19-åringen som kommer byta till nummer 92.

Låter det bekant?

Jag tänkte väl det.

Pappa Michael tillbringade stora delar av sin NHL-karriär och landslagskarriär i just detta nummer och nu för sonen traditionen vidare.

”Någon kommer att sätta silvertejp över sin Ted Washington-tröja och göra den till Nylander”, skriver The Times Herald-journalisten Bill Hoppe på Twitter.

Hoppe syftar på den numera 49-årige Ted Washington, som var en stor profil i stadens amerikanska fotbollslag, Buffalo Bills, mellan 1995 till 2000.

Det nya tröjnumret är inte helt obekant för Alexander som gjorde några matcher med AIK i 92:an. I JVM i fjol åkte han däremot runt i nummer 19.

Jacob Josefson, som är ny i Buffalo, valde tröjnummer tio.
