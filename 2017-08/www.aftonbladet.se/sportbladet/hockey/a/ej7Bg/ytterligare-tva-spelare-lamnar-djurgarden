Ytterligare två spelare lämnar Djurgården
LINUS NORBERG

De tog sitt första, historiska SM-guld i våras efter finalseger mot HV 71.

Men som ett regerande mästarlag har Djurgården drabbats av en spelarflykt.

Nyligen valde storstjärnan Tina Enström att bryta sitt åtta år långa kontrakt och sluta i klubben.

– Jag saknar motivation för att fortsätta, sa hon i ett pressmeddelande.

Nu väljer ytterligare två spelare att sluta.

Målvakten Anna Ågren går till konkurrenten SDE och Sarah Åberg lägger skridskorna på hyllan.

– Det går inte att kombinera jobbet med hockeyn längre, och motivationen har minskat och då är det dags för ett nytt kapitel i livet, säger Åberg till Djurgårdens hemsida.

– Har haft riktigt roliga år i Djurgården och lärt känna många härliga personer, och nya vänner för framtiden, fortsätter hon.
