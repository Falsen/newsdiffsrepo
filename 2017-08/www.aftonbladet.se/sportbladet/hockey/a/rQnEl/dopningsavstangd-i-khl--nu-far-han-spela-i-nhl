Dopningsavstängd i KHL – nu får han spela i NHL
MALIN WAHLBERG

Det var i slutet av juli som tre KHL-spelare testade positivt för dopning. Stjärnan Danis Zapirov, som har vunnit tre VM-guld och spelat OS för Ryssland, var en av dem som stängdes av i två år.

Men avstängningen gäller inte i NHL och nu ska den 36-årige ryssen ha fått klartecken att spela i världens bästa liga.

– Jag ser fram emot att fortsätta min professionella hockeykarriär i Nordamerika och i dag är jag väldigt tacksam gentemot NHL:s beslutsfattare för det här beslutet som låter mig göra det, säger Zapirov i ett uttalande.

Zaripov har ännu inte gjort klart med någon klubb, men flera NHL-lag uppges vara intresserade.

Stjärnan säger dock att han, trots att han nu får spela i NHL, kommer att överklaga dopningsavstägningen till idrottens skiljenämnd Cas.

– Jag tänker ändå överklaga för att bevisa min rätt och rentvå mitt namn.

Zaripov testade positivt för en substans som kan användas för att dölja förbjudna preparat.
