Karlskogas miljonsatsning – för ett SHL-avancemang
LINUS NORBERG

Karlskoga är ett etablerat topplag i hockeyallsvenskan och har kvalat mot SHL de senaste sex säsongerna.

I våras blev det förlust mot Rögle i direktkvalet mot svensk hockeys finrum.

Men nu ska klubben upp – enligt kommunen.

Det är Sveriges Radio som skriver att Karlskoga kommun tagit fram förslag på att miljonsatsa i hockeyklubben i hopp om att de kvalificerar sig för SHL.

Enligt förslaget ska marknadsföringsstödet till klubben öka med drygt 330 000 kronor under de närmaste tre säsongerna.

Det skulle innebära ett kommunalt stöd på totalt 1,5 miljoner kronor.

Anledningen till förslaget är att kommunen skulle få mer positiv uppmärksamhet om hockeyklubben spelade i SHL.
