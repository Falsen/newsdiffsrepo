Tangnes förlänger med LHC
SIMON NORBERG

Dan Tangnes anlände till Linköping från Rögle inför säsonen 2014/2015 – då som assisterande till Roger Melin.

Därefter har det blivit två år som huvudtränare med uttåg i kvartsfinalen bägge gångerna.

Nu – med ett år kvar på kontraktet – är norrmannen överens om ett nytt kontrakt med klubben.

Det nya avtalet sträcker sig till 2020.

– Det är klart att man är stolt och glad över att få förtroende att driva den här resan och processen framåt ytterligare två säsonger. Det kändes inte som att jag är klar än på något sätt, därför är jag glad att jag fick förtroendet, säger Tangnes till klubbens hemsida.

General manager Fredrik Emwall gav även sin syn på tränarförlängningen.

– Det känns väldigt bra att förlänga avtalet med Dan. Han har under sina år i föreningen gjort ett väldigt bra jobb med att implementera vår nya identitet och spelfilosofi. Jag ser fram emot att fortsätta arbetet tillsammans med honom i vår strävan efter att vinna föreningens första SM-guld.
