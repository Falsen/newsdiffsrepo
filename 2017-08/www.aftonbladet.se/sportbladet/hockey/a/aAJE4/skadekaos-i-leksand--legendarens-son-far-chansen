Skadekaos i Leksand – legendarens son får chansen
TOMAS ROS

Karlskoga mot Leksand ikväll 19.00.

Försäsong, bortamatch och fullt fokus på starten av Hockeyallsvenskan.

Då väljer Leksandstränaren att vila många tunga namn: Fredrik Lindgren, Tobias Forsberg, Jesper Ollas, Alex Freisen, Mattias Ritola, David Åslin, Isac Skedung.

Lägg till att Calle Själin och Emil Bemström är med J20-landslaget.Många, tuffa tapp.

– Men inga allvarligare skador. Mattias Ritola borta 10-14 dagar ytterligare – övriga tränar i morgon eller måndag, säger Åkerblom.

Men det här är en chans och möjlighet att testa nya spelare.Och i kväll får följande juniorer chansen i A-laget:✓ Erik Aterius 1999✓ Emil Lind 1999✓ Kalle Eriksson 1999✓ Philip Norberg 1998✓ Oliver Kandergård 1998✓ Rasmus Hedin 1998, som börjar som 13:e forward.

Kalle Eriksson har goda hockeygener i sig. Pappa Niklas spelade 628 matcher med Leksand och vann även ett OS-guld. Till skillnad från Niklas är Kalle back.

– Kalle har allt som Niklas var bra på fast han har lite bättre teknik både i fötter och händer, säger leksandstränaren Markus Åkerblom.

Kalles debut i A-laget var mot Frölunda för två veckor sedan.

Nu får han ännu en chans i seniorerna.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
