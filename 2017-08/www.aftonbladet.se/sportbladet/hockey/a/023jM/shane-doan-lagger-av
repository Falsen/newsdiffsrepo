Shane Doan lägger av
EMELIE FREDRIKSSON

40-årige Shane Doan har spelat i samma organisation sedan 1995 då han var 18 år.

Men efter 1540 matcher för klubben (först Winnipeg Jets som blev Phoenix Coyotes som nu är Arizona Coyotes) är det nu över.

Arizona Coyotes ägare Andrew Barroway ville ha en yngre trupp och lämnade därmed Doan utan kontrakt i våras.

Ingen annan klubb högg – och nu meddelar spelaren att han lägger av.

”Även om matchen den 8 april inte uttalat var min sista match, så visste jag att det troligen var det. Jag kände en obeskrivlig våg av känslor för det stöd jag fått under åren från er fans. Ni har alltid försvarat och stöttat mig. Att spela framför er har verkligen varit den största upplevelsen i mitt liv”, skriver han i ett brev till supportrarna i azcentral.com.
