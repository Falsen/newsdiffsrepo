Nu kommer 01-orna i svensk hockey
TOMAS ROS

I vintras blev det talang-feber i svensk ishockey när Rasmus Dahlin, Frölunda, och Adam Ginning, Linköping, gjorde debut som spelare födda 2000.

Båda två är supertalanger och något alldeles extra.

Nu kan vi även börja fokusera på 01-orna.

I dag åker William Josbrandt, född 2001, med till Oulu och Luleås match mot finska topplaget Kärpät.

Han har fått hoppa in i A-laget när Filip Gustavsson tvingats göra ett mindre ingrepp och är justerad i två veckor, premiären av SHL ska alltså inte vara i farozonen.

– William är en talang och en duktig målvakt. Han har storleken med sig, 195 cm. Han är tänkt att spela i vårt U18 och J20 den här säsongen. Men kul att han får chansen, säger Ulf Engman, sportchef Luleå Hockey.

I Filips frånvaro så vaktar Joel Lassinantti målet, inledningsvis.

– En tekniskt duktig målvakt, bra grunder. Kul att han får vara med. Han är redo om det händer något med Joel, säger Thomas Bulan Berglund, ny huvudtränare för Luleå Hockey.

I allsvenskan fick 01:an Filiph Åström, Björklöven, chansen i fjol. Han står noterad för två allsvenska matcher.
