Kritiken mot Sjögren: Det är härskarteknik
EMELIE FREDRIKSSON

Igår kom nyheten att 22-åriga superstjärnan i Lyon, Ada Hegerberg, tar en paus från det norska landslaget som misslyckades i sommarens fotbolls-EM.

– Beslutet är inte bara en konsekvens av årets EM, men det är även baserat på mina erfarenheter med landslaget under en lång tid, sa anfallaren, 2016 utsedd till världens bästa spelare, i ett pressmeddelande.

Förbundskaptenen Martin Sjögren sa i en intervju med VG att han var förvånad över beskedet.

– Anledningen som hon använder kom som en överraskning för mig eftersom planläggning och genomförande är punkter som spelarna har gett mig goda synpunkter på, sa han bland annat.

Förbundets chef Nils-Johan Semb sa också:

– Vi hade trott och förväntat att Ada ville bidra med att slå tillbaka mot kritiken av landslaget, och gått i bräschen för att vända motgång till medgång med sina landslagskamrater i VM-kvalet. Vi är besvikna över att hon längre inte är motiverad att spela för Norge."

När VG träffade Ada Hegerberg i Lyon i dag berättade hon vidare om anledningen till avhoppet.

Hon tycker att kommunikationen överlag är ett problem hos det norska förbundet.

Det menar hon även syns nu efter hennes beslut att lägga av i landslaget och syftar då på hur landslagsledningen med förbundets chef Nils-Johan Semb och förbundskaptenen Martin Sjögren uttalat sig i intervjuer.

– Vi kom överens om att gå ut med ett gemensamt pressmeddelande. När jag hör de kommentaren som kommer från både Sjögren och Semb efteråt, om att det är mycket besvikna över mitt beslut, tycker jag att det är härskarteknik från deras sida. De försöker framställa mig som den som sviker laget och inte är med på vägen tillbaka. Det är härskarteknik. För samtidigt klarar de inte av att se till sig själva, och vad som kan göras bättre. De ser inte något behov at förändringar, säger Hegerberg till VG.

Hegerberg tycker att NFF har en ”jäkla lång väg att gå” och kan i framtiden tänka sig att återvända om det blir förändringar i sättet att arbeta.

Hon är medveten om att det kan verka egoistiskt att som den stora stjärnan lämna laget när det går dåligt.

– Jag har faktiskt valt att tänka på mig själv. Jag vill fokusera all min energi på Lyon och att utveckla mig som spelare. Det handlar inte om att jag är feg eller att jag sticker, men det är den enda utvägen för mig just nu för att kunna fortsätta vidare. Först och främst eftersom jag har känt mig som en sämre fotbollsspelare när jag har lämnat landslagssamlingar.
