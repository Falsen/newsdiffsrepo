Sköt sönder baksidan: ”Det bara small till”
PER BOHMAN

Serge-Junior Martinsson Ngouali har varit dominant för Hammarby sedan han i våras anslöt från Brommapojkarna. Mittfältaren är en av tränaren Jakob Michelsens absoluta favoriter och ofta styrt Bajens passningsspel från sin sittande roll.

Men just 25-åringen var ett av få bekymmer i Hammarby efter storsegern borta mot Örebro (3–0). För i slutet av matchen fick hemmalagets Nahir Besara bollen strax utanför straffområdet. Han drämde till den ordentligt – men träffade bara Martinsson-Ngouali – och det tog illa.

– Jag fattade inte vad som hände. Ingen aning. De sa bara small i baksidan. De säger att de var ett skott men jag vet inte om jag tror på det, säger Hammarbyspelaren.

Hans bars ut på bår och nu riskerar stöttepelaren en period av skadefrånvaro.

– Det kändes som att något gick sönder. Vi får se i morgon. Det kändes som att jag drog min baksida.

Hammarbys nästa match är borta mot AFC Eskilstuna på lördag.
