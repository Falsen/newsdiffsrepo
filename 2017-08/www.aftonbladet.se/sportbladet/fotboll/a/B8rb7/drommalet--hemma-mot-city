Drömmålet – hemma mot City
SIMON SJÖSTRAND

Efter kryssmatchen hemma mot Everton i måndags jagar titelfavoriten Manchester City en trepoängare borta mot Bournemouth för att hänga på tabelltoppen.

Då åkte gästerna på en kalldusch direkt.

I den 13:e minuten bjöd hemmalaget på äkta fotbollsgodis när vänsterbacken Charlie Daniels, 30, fick fullträff strax till vänster utanför straffområdet och såg bollen segla in otagbart i bortre krysset bakom Ederson i bortamålet.

– Vilket skott, vilket mål! En riktig projektil, säger kommentatorn Niklas Holmgren i Viasat.

City, som har dominerat bollinnehavet, var dock inte sena med svaret.

Den fyrfaldiga Premier League-mästaren kvitterade genom Gabriel Jesus i 21:a och hoppas få in ett till för att ta sin femte raka seger mot ”The Cherries”.

Målskillnaden mellan lagen just nu?

16–2.

✓ Matchen pågår.

✓ Texten uppdateras.

✓ Se fler höjdpunkter på viasatsport.se och matcherna i sin helhet på Viaplay.
