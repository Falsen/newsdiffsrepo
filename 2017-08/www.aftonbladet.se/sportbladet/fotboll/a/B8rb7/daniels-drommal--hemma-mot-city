Daniels drömmål – hemma mot City
SIMON SJÖSTRAND

Efter kryssmatchen hemma mot Everton i måndags jagar titelfavoriten Manchester City en trepoängare borta mot Bournemouth för att hänga på tabelltoppen.

Då åkte gästerna på en kalldusch direkt.

I den 13:e minuten bjöd hemmalaget på äkta fotbollsgodis när vänsterbacken Charlie Daniels, 30, fick fullträff strax till vänster utanför straffområdet och såg bollen segla in otagbart i bortre krysset bakom Ederson i bortamålet.

– Vilket skott, vilket mål! En riktig projektil, säger kommentatorn Niklas Holmgren i Viasat.

City, som har dominerat bollinnehavet, var dock inte sena med svaret.

Den fyrfaldiga Premier League-mästaren kvitterade genom Gabriel Jesus i 21:a och hoppades få in ännu en balja för att ta sin femte raka seger mot ”The Cherries”.

Och visst kom målet – i 97:e (!) minuten.

Raheem Sterling, 22, tryckte in avgörande 2–1, men firandet skulle han få ångra.

Enligt domaren Mike Dean firade engelsmannen lite väl vilt när han sprang förbi vakterna och in bland publikhavet och gav Sterling sin andra varning i matchen.

Därmed är anfallaren avstängd i toppmötet med Liverpool den 9 september.
