måndag 21 augusti 2017
Här är Zlatans hemliga konto på Instagram
FREDRIK JÖNSSON

Instagramkontot ”iamzlatanibrahimovic” – där han de senaste månaderna bland annat lagt upp filmer och bilder från sin rehabilitering – har drygt 27 miljoner följare. Det är hans officiella konto.

Enligt duon Filip och Fredrik finns Zlatan på fler ställen på Instagram. I måndagens ”Breaking News” påstår Filip och Fredrik att fotbollsstjärnan har ett privat och hemligt Instagramkonto som ”Leif Kihl”.

– Det här är ett riktigt avslöjande, säger Filip Hammar.

Han följer 116 andra konton, bland andra Manchester United, A-Z och Vitamin Well. Allting är låst och ”Leif Kihl” har inte publicerat en enda bild.

Bland de som följer finns förre PSG-spelaren Zoumana Camara, svenske landslagsmannen Jimmy Durmaz, Alexander Östlund, Erkan Zengin och Zlatans privata pilot John Amatiello. Totalt är det 13 personer som följer ”Leif Kihl”.

– Bland alla kända spelare som följer varandras konton dyker ett okänt namn upp gång på gång. Han heter Leif Kihl och vår teori är att bakom namnet Leif Kihl döljer sig ingen mindre än Zlatan Ibrahimovic, säger Fredrik Wikingsson i programmet.

Kontot ”Leif Kihl” har vid flera tillfällen kommenterat Alexander Östlunds Instagram. Se nedanför.

Breaking News med Filip och Fredrik sänds mån till tors kl 22 på Kanal 5.
