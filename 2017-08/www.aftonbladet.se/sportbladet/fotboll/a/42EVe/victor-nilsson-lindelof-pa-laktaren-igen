Victor Nilsson Lindelöf på läktaren igen
ERIK KARLSSON

Victor Nilsson Lindelöf har det fortsatt tufft i sitt jobb att övertyga José Mourinho om att han ska vara en del i det Manchester United som öppnat Premier League med två gånger 4–0-segrar.

I första mötet med West Ham fick han se matchen från läktaren, i andra omgången blev det bänken och nu är han åter på läktaren inför mötet med Leicester.

Startelvan är i nuläget inte klar men i den bekräftade 16-mannatruppen finns det tre renodlade mittbackar – Eric Bailly, Phil Jones och Chris Smalling – dessutom kan bland annat Daley Blind också spela i den rollen.

I en tidigare intervju med Viasat kommenterade Nilsson Lindelöf kritiken och konkurrensen så här:

– Vad du än gör så kommer det alltid finnas folk som ger dig kritik. Vad ska jag göra? Det är inte som att jag lägger mig ned och börjar gråta över det. De får säga och skriva vad de vill, det rör mig inte.
