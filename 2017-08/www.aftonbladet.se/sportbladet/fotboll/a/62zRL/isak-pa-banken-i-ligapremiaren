lördag 19 augusti 2017
Isak på bänken när Dortmund premiärvann
ANDREAS KÄCK

Alexander Isak fick vänta länge på sitt första mål i Dortmund.

När det väl kom – som kom tre till.

Den svenske 17-åringen hade uppvisning och svarade för hela fyra mål när Dortmund krossade Erfurt med 5-2 i en träningsmatch häromveckan.

Efteråt hyllades han av sportchefen Michael Zorc.

– Jag är glad för Alex. Många glömmer bort att han bara är 17 år gammal men nu har han ännu en gång bevisat att han verkligen är en stor talang, sa Zorc till Kicker.

Och när ligasäsongen inleddes fick Alexander Isak också plats i matchtruppen. 17-åringen satt på bänken i bortamatchen mot Wolfsburg och var dessutom den ende anfallaren på bänken.

Men han fick ingen speltid den här gången.

Värt att notera i övrigt är att Albin Ekdal – som har dragits med smärtor i ryggen – spelar från start i Hamburgs match mot Augsburg.

Dortmund vann sin match med 3–0. Målen gjordes av Christian Pulisic (22), Marc Bartra (27) och Pierre-Emerick Aubameyang (60).

Hamburg slog Augsburg med 1–0 efter ett tidigt ledningsmål av Nicolai Müller.
