måndag 21 augusti 2017
Rooney målskytt mot Manchester City
PELLE STRANDMAN

Efter 13 års frånvaro är Wayne Rooney tillbaka i Everton.

31-åringen lämnade Manchester United med legendarstatus och som klubbens bäste målskytt någonsin.

På senare år har han dock haft svårare att glänsa och återvände alltså till sin pojkklubb inför säsongen.

Succén kom omedelbart när Rooney förra helgen direkt nickade in matchens enda mål mot Stoke på Goodison Park.

I kvällens tuffa bortamöte med Manchester City var det dags igen.

Efter att ha varit hårt tillbakatryckta av hemmalaget stack Everton upp i en kontring. Bollen hamnade till sist hos Dominic Calvert-Lewin, 20, som satte in den i boxen.

Där inne fanns Rooney som med ett tillslag satte bollen lågt mellan benen på Ederson Moraes och in i nätmaskorna. Fotbollsstjärnans 200:e Premier League-mål är där med ett faktum.

Och strax innan halvtid blev uppförsbacken än brantare för Manchester City. Detta när nyförvärvet Kyle Walker drog på sig sitt andra gula kort efter att domaren Robert Madley upplevt att spelaren delat ut en armbåge i huvudhöjd mot Calvert-Lewin.

Matchen pågår!

✓ Se fler höjdpunkter på viasatsport.se och matcherna live eller 48 timmar i efterhand på viaplay.se
