Tittarna blåstes på bragden – sajten kraschade
ERIK KARLSSON

Paok Saloniki åkte till Östersund med 3–1 i bagaget. Men i det kyliga regnet på Jämtkraft Arena stod hemmalaget för en klassiska cupbragd och vann med 2–0.

Ett resultat som räcker hela vägen till Europa League.

Men många fotbollsfans blåstes på upplösningen.

Östersund valde att nobba ett erbjudande från Mittmedia och sände i stället matchen själva – men klubbens hemsida där länken till sändningen fanns kraschade under trycket.

Flera tittare möttes av beskedet att hemsida krävde inlogg och för andra stod det bara ”Internal server error”. Sändningen fungerade dock för majoriteten som hittade direktlänken till sändningen.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
