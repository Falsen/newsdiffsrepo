Otäcka bilderna på PL-anfallaren
ERIK KARLSSON

Det hade gått dryga 20 minuter i tidiga bottenmötet mellan Newcastle och West Ham när matchen tvingades till ett långt avbrott på grund av ett smärre blodbad.

I fokus: West Hams ytter Andre Ayew.

Han jagade ifatt Mikel Merino i hemmalaget och satte in en glidtackling. Han träffade bollen – men det ville sig inte bättre än att Merinos skruvdobbar flög rakt upp i ansiktet på Ayew som blev liggande.

Direkt började han signalera mot bänken, blodet rann över både ansikte och armar från såret i pannan.

Ayew klarade sig dock bra, efter ihoptejpning av läkare kunde han fortsätta spela.

Värre är det för West Ham som lag som kort senare släppte in 1–0 när nyförvärvet Joselu premiärmålade för hemmalaget.

✓ Matchen pågår, texten uppdateras!

✓ Se fler höjdpunkter på viasatsport.se och matcherna i sin helhet på Viaplay.
