söndag 20 augusti 2017
Mix närmare nytt kontrakt
HENRIK LUNDGREN

IFK Göteborgs prekära kontraktsläge börjar avslutas. Mads Albaek och Henrik Björdal har redan lämnat, Thomas Rogne är klar för spel i Lech Poznan nästa säsong, Tobias Hysén har skrivit på nytt och Mikael Boman har sagt att han vill avvakta med vidare kontraktsförhandlingar till efter säsongen.

Återstår framför allt Mix Diskerud och Sören Rieks.– Det går väl framåt med Mix, vi måste ha det klart under den här veckan som kommer. Men det känns förhoppningsfullt, säger Blåvitts sportchef Mats Gren.Norskamerikanen Diskerud har tidigare uttalat sig positivt om att stanna, men det krävs att han kommer överens med MLS och sin klubb New York City om en ytterligare utlåning.

– Jag har inte de sista uppdateringar där var de står, men allt måste falla på plats. Jag hoppas att det är lite lättare nu jämfört med i vintras, så att vi bara kan löpa vidare med det kontraktet som vi skrev då med MLS och City, säger Gren.Sören Rieks vill avvakta vidare förhandlingar tills det internationella transferfönstret stänger den 31 augusti.– Jag pratar lite med Sören och hans agent hela tiden, men vi har sagt att vi ska avvakta. Det är inga intresserade klubbar som har hört av sig till mig i alla fall, säger Gren.
