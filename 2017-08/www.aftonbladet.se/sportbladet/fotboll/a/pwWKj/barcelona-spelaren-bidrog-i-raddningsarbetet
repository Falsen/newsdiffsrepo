Barcelona-spelaren bidrog i räddningsarbetet
LINUS NORBERG

Dödssiffran efter attackerna i Barcelona har stigit sedan spanska myndigheter tidigare under dagen bekräftade det femtonde offret.

Ytterligare 120 personer skadades på den populära gågatan La Rambla vid attacken och nio av de skadade uppges tillståndet vara kritiskt för.

Nu framkommer uppgifter om att Barcelona-försvararen, fransmannen Lucas Digne, fanns på plats och deltog i räddningsarbetet.

Den katalanska radiostationen, RAC1, rapporterar att Digne hörde skrik från sin lägenhet och sprang till La Rambla med handdukar och vattenflaskor.

Något även ESPN FC:s uppgifter bekräftar.

Men den 24-årige fotbollsstjärnan har själv avfärdat kommentarer om hjälteinsatsen, med respekt för offren och deras familjer.

FC Barcelona hedrade offren i senaste matchen, 2–0-segern mot Real Betis, med en tyst minut och genom att spelarna använde svarta armband.



✓ Se fler höjdpunkter på viasatsport.se och matcherna live eller 48 timmar i efterhand på viaplay.se
