söndag 20 augusti 2017
”Kan skriva på – redan i augusti”
ANDREAS LILLHANNUS

Zlatan Ibrahimovic gjorde 17 mål för Manchester United under sin första Premier League-säsongen.

Under en Europa League-match i våras skadade svensken knät allvarligt, och klubben valde att inte förlänga hans kontrakt, som löpte ut i somras.

Men... tomrummet har fyllts upp snabbt.

Manchester United har fått en drömstart på den nya säsongen, med två raka 4–0-segrar, och Zlatan Ibrahimovics ersättare Romelu Lukaku har i dessa matcher stått för tre mål.

Men det verkar inte stoppa klubben för att ta in ”Ibra” på nytt.

Tidigt stod det klart att 35-åringen skulle skriva på för Milan eller United, och de sistnämndas tränare José Mourinho har de senaste veckorna inte gjort någon hemlighet av att förhandlingar pågår.

Zlatan Ibrahimovic, som fått tillåtelse att göra sin rehab på Uniteds träningsanläggning, är dock inte spelbar förrän efter årsskiftet.

Det är därför smått sensationella uppgifter som Daily Mail, under natten på lördagen, går ut med.

Enligt tidningen så går Ibrahimovics rehabilitering så pass bra att Manchester United redan nu vill säkra hans framtid i klubben.

”En överenskommelse kan vara klara redan denna månad", skriver Daily Mail.

Svenskens nya kontrakt ska vara betydligt billigare än det han hade förra året, då han anslöt på fri transfer från PSG.
