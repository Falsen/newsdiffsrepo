Liverpool till CL efter drömstart
ERIK KARLSSON

Jürgen Klopp och hans mannar fick med sig en viktig 2–1-seger mot Hoffenheim i första playoffmötet till Champions League.

Och väl hemma på Anfield släckte man allt tyskt hopp omgående. Redan efter 10 minuter gjorde Emre Can 1–0.

I 18:e minuten prickade sedan Mohammed Salah in 2–0 på en stolpretur innan chockstarten fullbordades med ett vackert hemmaanfall. Saido Mane rusade upp längs med kanten, klackade till Roberto Firmino som chippade till Emre Can som säkert kunde trycka in 3–0.

– Vilket vackert fotbollsmål, utbrast Bojan Djordjic i Viasat.

Hoffenheims tränare Julian Nagelsman svarade med att byta ut norske mittbacken Håvard Nordtveit och satte in forwarden Mark Uth.

Uth gjorde också ett reduceringsmål till 3–1 i 28:e minuten. Men mer spännande än så blev det aldrig.

Roberto Firmino gjorde 4–1 på sin gamla klubb innan Sandro Wagner fastställde slutresultatet till 4–2. Totalt gick alltså engelsmännen vidare med 6–3.

– Vi är jätteglada en härlig insats, säger Jordan Henderson i Viasat och fortsätter:

– Vi jobbade hårt för det här förra året och nu ska vi göra oss själva rättvisa i Champions League. Det är en stor kväll för oss alla.

Lottningen till gruppspelet genomförs klockan 18.00 på torsdag.

✓ Se fler höjdpunkter på viasatsport.se och matcherna i sin helhet på Viaplay.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
