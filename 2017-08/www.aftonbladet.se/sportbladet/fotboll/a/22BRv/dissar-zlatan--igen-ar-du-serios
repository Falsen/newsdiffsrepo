Dissar Zlatan – igen: ”Är du seriös?”
PELLE STRANDMAN

Lite drygt tolv år har passerat sedan Christophe Dugarry la skorna på hyllan.

Den franske anfallaren gjorde under sin karriär störst avtryck i Bordeaux och var även med och vann VM-guld på hemmaplan för Frankrike 1998.

Nu för tiden håller 45-åringen i sin egen talkshow på sajten RMC Sport, en plattform där han nu har passat på att hylla PSG:s nyförvärv Neymar.

Och dissa Zlatan Ibrahimovic när klubbens tidigare svenske superstjärna kommer på tal.

– Neymar är mycket begåvad. Han är ett geni, säger Dugarry enligt Footmercato.

Han tillägger:

– Vi har aldrig haft en så bra spelare i Ligue 1 förut. Zlatan? Är du seriös? Neymar är en hundra gånger bättre fotbollsspelare. Pauleta? Nej, även om jag älskade att spela med honom.

Det här är inte första gången som Christophe Dugarry ger uttryck för att han inte direkt är en av Zlatans största supportrar.

Tidigare har han kallat ”Ibra” för ”en dålig komiker” och förra hösten menade han att anfallaren var ”lika rörlig som en kon” under sin första tid i Manchester United.
