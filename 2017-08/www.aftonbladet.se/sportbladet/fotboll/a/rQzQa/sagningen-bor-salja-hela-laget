Sågningen: ”Bör sälja hela laget”
ANDREAS KÄCK

Många Arsenal-fans anade onåd redan när startelvan släpptes.

Sen klev spelarna ut på Anfields gräsmatta och svarade för en kollektiv kollaps.

Liverpool vann till slut med 4-0 och efteråt gick Mest Özil ut och bad om ursäkt.

”Gunners, jag är ledsen – framför allt för fansen som reste hela vägen upp till Liverpool för att se oss kämpa. Men vi ska försöka allting för att förbättra oss i nästa match och studsa tillbaka efter den stora besvikelse vi känner just nu”, skrev han på Instagram.

Klubbikonen Thierry Henry var inte förvånad.

– Jag förväntade mig det här. Jag visste att det här skulle kunna hända i dag. Jag är inte chockad, sa han.

Tränaren Arsène Wenger lade sig platt och erkände:

– Vår insats i dag var en total katastrof.

Wenger får en hel del kritik dels för sin laguttagning, dels för sin matchplan. Men Manchester United-profilen Gary Neville – numera tv-expert – lägger skulden på spelarna.

– Det enda positiva för Arsène Wenger är att det fortfarande återstår några dagar innan transferfönstret stänger, så han kan försöka bli av med så många han kan. Jag hade satt upp hela bunten på transferlistan. Arsenal hade garanterat blivit ett bättre lag då. Stundtals var det här patetiskt. Framförallt är det tre-fyra spelare som helt saknar respekt för klubbmärket, säger Neville enligt The Sun.

⁠ Se fler höjdpunkter på viasatsport.se och matcherna i sin helhet på Viaplay.
