söndag 20 augusti 2017
Neymar med första målet på hemmaplan
FRIDA FAGERLUND

Ola Toivonen och Jimmy Durmaz klubblag Toulouse stod som motståndare i Paris Saint Germains andra ligamatch hemma på Parc de Princes under söndagen.

Det var svenskduons lag som chockstartade. Efter stor PSG-dominans slog ivorianen Max Gradel in ledningsmålet för bortalaget.

Repliken kom drygt tio minuter senare, och visst var det miljardförvärvet Neymar som högg på en retur och kvitterade.

Därefter tog det bara ett fåtal minuter innan vändningen fullbordades. Adrien Rabiot avlossade ett skott från 18 meter som smet in vid målvaktens högra stolpe.

✓ Se fler höjdpunkter på viasatsport.se och matcherna live eller 48 timmar i efterhand på viaplay.se
