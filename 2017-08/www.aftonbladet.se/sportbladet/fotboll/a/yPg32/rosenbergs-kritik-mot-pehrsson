Rosenbergs kritik mot Pehrsson
JOHAN FLINCK

Markus Rosenberg nickade in 2–1 mot IFK Göteborg efter en hörna i den 82:a minuten.

Direkt därefter blev han utbytt mot hemmadebuterande nyförvärvet Carlos Strandberg.

Ett byte som förbereddes just före att hörnan slogs.

Markus Rosenberg såg mycket förvånad ut när han byttes ut och sa direkt efter matchen till C More:

– Hade jag fått vara kvar på planen hade jag gjort ett till.

Lagkaptenen, som var tillbaka efter tre matchers avstängning, utvecklade lite senare sina tankar för den samlade pressen.

Du såg mindre nöjd ut med bytet?

– Nu ska vi vara diplomatiska här. Ingen anfallare, speciellt inte jag mot Göteborg hemma, vill bli utbytt när man precis gjort 2–1. Då vill jag vara kvar och göra 3–1 och 4–1.

Var inte skylten uppe innan du gjorde 2–1?

– Den kan man ta ner.

Du såg förvånad ut?

– Det är väl klart. Om du gör mål, 2–1, så är det väldigt förvånande att du bli utbytt direkt. Det händer inte så ofta. Man får enorm energi av att göra mål. Och är man en malmöit som gör mål mot Göteborg – det känns som jag har gjort rätt många mål mot dem sedan jag kom hem – får man ännu mer energi. Så det var inte vad jag hade tänkt mig.

Har du pratat med Pehrsson om det?

– Nej, det var inte riktigt lägligt när vi släppte in mål efteråt. Men det är sånt som händer. Jag missade ju en straff.

Sa han nånting varför du blev utbytt?

– Nej.

Var du trött och sliten?

– Nej, jag var otroligt pigg idag.

Du tycker inte att han visade riktig känsla där med bytet?

– Vi får prata om det. Jag har ingen naing om varför. Han kanske tyckte att jag såg trött ut och ville ha in Carlos med sin styrka.

Sportbladet pratade med Pehrsson efter Rosenbergs uttalande i tv.

Varför bytte du ut Rosenberg?

– Därför att vi hade en Carlos Strandberg som vi ville ha in och Alex (Jermejeff) hade en starkare match, av naturliga skäl då Mackan inte spelat match på tre veckor.

Rosenberg sa i tv att om han hade fått vara kvar så hade han gjort ett till?

– Mm.

Ångrar du att du bytte ut honom?

– Nej.
