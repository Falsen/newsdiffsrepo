tisdag 22 augusti 2017
Zlatans oväntade val: Den störste talangen
ANDREAS KÄCK

Zlatan Ibrahimovic bildade anfallspar med den tekniske brassen i Inter och det råder ingen tvekan om att de trivdes ihop.

– Zlatan är min bästa kompis i Inter! Jag skojar alltid med honom och säger att det inte kan vara sant att han är svensk, att han en brasilianare som är förklädd till svensk, har Adriano sagt.

Men med tanke på vilka stjärnor ”Ibra” spelat med i sin långa karriär kommer det ändå som något av en överraskning när han utnämner Adriano till ”den störste talangen han spelat med”.

– Jag har spelat med många stora spelare, men den som jag känner kunde ha spelat längre – men som tyvärr inte gjorde det – var Adriano. När jag kom till Inter var det min första order till presidenten: Jag kräver att han (Adriano) stannar för han är den jag vill spela med. Han var ett djur på planen, han kunde skjuta från alla vinklar, ingen kunde tackla honom, ingen kunde ta bollen ifrån honom – han var ett djur. Tyvärr varade det inte särskilt länge…, säger Zlatan.

Nej, Adriano levde aldrig upp till sin fulla potential.

Fester och alkohol tog överhanden för den brasilianske superstjärnan.

– 50 procent är mentalt. Om du inte har skallen för det, så är det svårt. Jag njöt av att spela med Adriano, jag blev glad så fort jag såg honom. Så ja, det är synd att det inte blev speciellt länge, säger Zlatan Ibrahimovic om sin förre lagkamrat.
