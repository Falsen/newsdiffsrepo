Assist av Ekdal i ny Hamburg-vinst
FILIP DUREFELT

Hamburg har kämpat i de nedre regionerna de senaste säsongerna, och varit nära nedflyttning flera gånger.

Men kanske kan Hamburg-fansen slippa bottenångesten den här säsongen. Det har åtminstone börjat bra i årets Bundesliga.

1–0 mot Augsburg i premiären följde man under fredagskvällen upp med 3–1 borta mot Köln.

Hamburg hade ledningen med 2–0 efter den första halvleken, sedan Andre Hahn och Bobby Shou Wood målat. Men efter en utvisning på Mergin Mavraj en kvart in i den andra halvleken fick Köln chansen att spela med en man mer.

Den chansen tog man inte. Visserligen reducerade man, men det först i den 97:e minuten.

Närmare så kom man inte heller och Hamburg hann till och med sätta 3–1 innan domaren blåste av matchen.

Lewis Holtbys 3–1-mål assisterades av Albin Ekdal som spelade hela matchen för Hamburg.
