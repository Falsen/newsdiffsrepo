Historiskt uttåg – sågas av Northug
ANDREAS LILLHANNUS

Ajax gick förra året, trots en av turneringens yngsta trupper, till Europa League-final på Friends Arena, där det dock blev förlust med 0–2 mot Manchester United.

I år får nederländarna inte chansen att göra om den bedriften – det tog nämligen stopp redan i kvalet.

Efter att ha förlorat med 0–1 på hemmaplan mot Rosenborg blev utgångsläget allt tuffare efter att Nicklas Bendtner gjort 1–0 på Lerkendal.

Ajax kom dock tillbaka och vände – men efter dubbla mål av Samuel Adegbenro så missar Ajax Europaspel för första gången sedan säsongen 1965/1966.

Någon som gladdes åt det var Rosenborgsupportern Petter Northug.

Kort efter matchen lade skidstjärnan upp en syrlig Instagrambild, på Ajax klubbmärke, med texten:

”Ajax, eftersom att ni inte spelar i Europa League så kan ni gärna följa med mig ut på en tre timmars lång springtur i Bymarka innan ni åker hem”.

Det dröjde sedan inte länge innan Rosenborgspelarna svarade på inlägget.

”Jag flyger dit och hänger med”, skriver anfallaren Mushaga Bakenga.

Rosenborg, FC Köpenhamn och Östersund är de enda nordiska lagen med i årets Europa League.

Lottningen sker i dag, fredag, klockan 13 och följs här.
