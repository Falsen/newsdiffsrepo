söndag 20 augusti 2017
Avslöjar Guidettis nya föräldralycka
ANDREAS KÄCK

Den 11 september 2016 meddelade John Guidetti och hans flickvän Sanna Dahlström att de blivit föräldrar för första gången.

”Det är det bästa ögonblicket i mitt liv. Jag kan inte beskriva mina känslor. Välkommen till världen Nellie Estelle Guidetti”, skrev Guidetti.

Redan nu är nästa barn på väg.

I den nya podden ”Livet på läktaren”‚ som Sanna Dahlström gör tillsammans med Victor Nilsson Lindelöfs flickvän Maja Nilsson, avslöjas nyheten.

– Vi gjorde ultraljud i dag. Det är en kille, säger Dahlström.

– Jag är i chock nu!, svarar Nilsson.

Nellie kommer efter årsskiftet att få en lillebror.

– De kommer bli pseudotvillingar nu, för de kommer vara födda så tätt inpå. De kommer bara ha 16 månader emellan. Han ska komma i januari, säger Dahlström.
