Förklarar sig på Facebook efter TV-bråket
SIMON NORBERG

Tidigare i dag släppte Kanal 5 ett pressmeddelande där de beklagade sig för att ha hamnat i kläm med ComHem/Boxer.Parternas avtal går ut på natten den 31 augusti, alltså bara någon timme efter Sveriges match mot Bulgarien som sänds i Kanal 5.

Därmed är bland annat söndagens VM-kvalmatch mot Vitryssland i fara.

– Vi har fortfarande löpande samtal med ComHem/Boxer och båda parter försöker komma fram till en lösning. Så här långt har vi inte lyckats, sa Dan Panas, presschef på Discovery Networks Sweden, till Sportbladet tidigare i dag.

Något som fick ComHem/Boxer att rasa.

– Vi föreslog förlängning till den 31 augusti för att vi skulle hinna komma överens och slippa hamna i den här situationen. Under den här tiden har vi sett väldigt lite av Discovery utan de har fokuserat på att bråka med Telenor och Telia, vilket vi tycker är ett mycket oseriöst beteende för att vara en global mediajätte, sa deras dito Fredrik Hallstan en stund senare.

TV-bråket har fått Discovery Networks Swedens vd Henriette Zeuchner att själv gå ut på Kanal 5:s Facebooksida. för att tala ut till sina tittare.

”Jag läser i tidningar och på Facebook att ComHem anklagar oss för att inte förhandla, och att vi tar Sveriges VM-kval-matcher som gisslan. Detta är inte är sant, och jag skulle vilja ge en förklaring och en bakgrund till vad det är som egentligen händer.Till att börja med, det finns ingenting jag hellre vill än att få till ett nytt avtal med ComHem/Boxer, och vi kommer att fortsätta kämpa för det hela vägen till deadline midnatt den 31 augusti.Men just nu är situationen denna: ComHem/Boxer vill ha mer av oss, samtidigt som de kräver att betala mindre”, skriver hon bland annat för att sedan avsluta med att garantera att de ska göra allt de kan för att alla ska kunna se Sverige mot Vitryssland på söndag.
