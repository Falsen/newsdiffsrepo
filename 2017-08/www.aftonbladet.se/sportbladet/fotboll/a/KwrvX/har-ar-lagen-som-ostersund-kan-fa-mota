Här är lagen som Östersund kan få möta
ERIK KARLSSON

När Saman Ghoddos sköt in 2–0 mot Paok betydde det inte bara avancemang och minst 25 miljoner kronor rakt in på Östersunds konto.

Det innebär också chansen att få några av Europas storklubbar till Jämtkraft Arena under gruppspelet.

Eller vad sägs om lag som Arsenal, Milan, Lazio eller Villareal ur den första seedningsgruppen.

Eller kanske Mario Balotellis Nice eller Everton från grupp två?

En mardrömsgrupp när det kommer till långa fansbortaresor är ett hypotetiskt gruppalternativ med ukrainska Dynamo Kiev vitryska Bate Borisov och kazakiska Astana.

Efter segern är Saman Ghoddos redo för vad som helst:

– Låt vem som helst komma. Jag vet inte ens vilka lag som är där. Arsenal, Rosenborg slog Ajax. Låt vilket lag som helst komma.

Vad kan ni göra i gruppspelet?

– Vi kan vinna. Det har vi visat mot Galatsaray, Fola Esch och senast i dag Paok hemma. Vi är väldigt svårslagna här hemma.

Brwa Nouri är inne på samma linje:

– Vi kan mäta oss med de här lagen. Vi såg sådana här matcher på tv förra året, det har vi egentligen gjort hela livet. Nu får vi chansen att möta Arsenal, Milan och allt vad de jävlarna heter. Nu lever jag drömmen.

Hur lottningen slutar? Det får vi reda på från och med 13.00 i morgon när bollarna ska öppnas.

Du följer allt här på Sportbladet.
