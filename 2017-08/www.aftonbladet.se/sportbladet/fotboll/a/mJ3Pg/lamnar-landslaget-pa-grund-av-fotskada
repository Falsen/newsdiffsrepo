Lämnar landslaget på grund av fotskada
FREDRIK JÖNSSON

Sam Larsson och Oscar Hiljemark petades av förbundskapten Janne Andersson. I stället valde han att ta med Alexander Fransson och Gustav Svensson.

Båda var med och körde vid tisdagens träning med landslaget. Men Fransson stukade foten och fick bryta träningen. I dag körde han själv och under kvällen meddelade fotbollförbundet att mittfältaren lämnar landslagslägret.

Fransson har fått behandling och kört rehabilitering, men det medicinska teamet har konstaterat att skadan är mer omfattande än man hoppades från början.

– Det är jättetråkigt såklart, men nu handlar det i första hand om rehabilitering och att komma tillbaka till ligaspelet med FC Basel så fort det går, säger Alexander Fransson.
