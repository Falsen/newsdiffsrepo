”Hoppas Olof ger dem en rejäl avhyvling”
JOHAN FLINCK

Brommapojkarna är, vid sidan av Östersund i europakvalet, den stora skrällen i svensk elitfotboll i år.

Nykomlingen, ledd av Olof Mellberg, toppar superettan efter 21 omgångar.

Albin Ekdal är en av de största spelarna som fostrats i BP och 28-åringen följer sin moderklubb från Tyskland.

– Klart man är lite överraskad. Men jag känner Olof. Jag vet att han är en jäkla vinnarskalle och lyckas han plantera det i alla spelare kan det gå bra och det har det gjort.

Men inte i den senaste matchen, hemma mot Falkenberg, då man klappade ihop helt och förlorade med 5–1.

– Jag hoppas att det var en tillfällighet och att Olof ger dem en rejäl avhyvling, säger Ekdal.

BP har tio poäng ner till kvalplatsen.

– Det ser ut att bli allsvenskan och det är härligt. Det är en fin förening som fostrar många spelare så de förtjänar det.

Men Blåvitt drar i Mellberg?

– Han trivs i Bromma. Han bor fint där, flinar Ekdal.
