Drömlottning för Liverpool i CL-återkomsten
ERIK KARLSSON

Liverpool tog sig vidare till Champions League genom att slå ut Hoffenheim med sammanlagt 6–3 så sent som igår.

Och de hade fortsatt bra flyt när de lottades in i gruppspelet i kväll. Liverpool var själva seedade i grupp 3 och från den tuffaste gruppen fick man det klart sämst rankade laget, Spartak Moskva. Dessutom undvek man storlag som Barcelona, Atletico Madrid, PSG och Manchester City och fick i stället Sevilla.

Sista laget in var slovenska Maribor.

Värre var det för PL-konkurrenten Tottenham som också var seedade i samma grupp. De ställs mot Real Madrid, Borussia Dortmund och cypriotiska Apoel.
