Rosenborg skrällde mot Ajax
ERIK KARLSSON

I fjol charmade Ajax unga lag Europa League och tog sig hela vägen till finalen på Friends Arena där man fick se sig besegrade av Manchester United.

I år tog det stopp betydligt senare än så. Efter att ha förlorat med 1–0 på hemmaplan mot Rosenborg blev uppförsbacken än brantare när Nicklas Bendtner gjode 1–0 för norrmännen på Lerkendal.

Ajax vände visserligen på matchen på bara en minut i andra halvleks början – men Rosenborg slog tillbaka igen.

Samuel Adegbenro skallade in 2–2 och punkterade sedan dubbelmötet med 3–2 i 89:e minuteb vilket innebär att norrmännen alltså gör Östersund och FC Köpenhamn sällskap som nordiska inslag i Europa League.

För Ajax är det ett historiskt misslyckande. Enligt statistikföretaget Gracenote har klubben inte missar Europaspel sedan säsongen 1965/66 (med undantag för säsongen 1991 då de var avstängda från spel).

I övrigt tog sig Braga vidare efter stort drama mot isländska Hafnarfjördur och ”Malmö-dödarna” Vardar slog ut Fenerbahce.
