Efter attacken på Dortmund – man åtalad för mordförsök
SIMON NORBERG

Det var i mitten av april tidigare i år som Borussia Dortmunds spelarbuss på sin väg från hotellet till hemmamatchen i Champions League-kvartsfinalen mot Monaco som tre bomber exploderade.

Två av bussens rutor gick sönder och glassplitter flög över spelarna.

För den spanska mittbacken Marc Bartra slutade attacken med en bruten handled.

Förutom Bartra skadades även en polis.

En person greps kort efter händelsen och fyra månader senare står nu en 28-årig tysk/rysk medborgare åtalad för mordförsök på 28 personer samt för att ha orsakat en explosion som gav allvarliga kroppsskador i två fall, meddelade högsta domstolen i Dortmund i ett uttalande under tisdagen.

Dagen efter attacken hittade utredare spår som pekade mot att islamistiska terrorister ska ha genomfört explosionerna, men trovärdigheten var mycket tveksam.

– Mannen verkar ha velat begå mord på ren ondska, ska en talesperson ha sagt under tisdagen enligt ESPN.

28-årigen blev intressant för utredningen när utredare upptäckte att han ska ha gjort misstänka uttag på flera tiotusentals euro bara dagar inför matchen den elfte april och satsat stora summor för en nedgång i Borussia Dortmunds aktiekurs.
