Han kan bli näste svensk i Panathinaikos
FREDRIK JÖNSSON

Marcus Berg har lämnat Panathinaikos för spel i Al Ain. Men den grekiska klubben har fyllt på med Mattias Johansson från AZ Alkmaar i sommar. I klubben finns även Niklas Hult och Guillermo Molins.

Enligt uppgifter jobbar Panathinaikos på att värva Oscar Hiljemark från Genoa. Det pågår förhandlingar mellan samtliga parter, Hiljemarks representanter ska ha diskuterat med Panathinaikos i går.

Oscar Hiljemark ryktas även till italienska klubbar. Mittfältaren har missat Genoas två första ligamatcher den här säsongen, han har inte ens funnits med i matchtruppen.
