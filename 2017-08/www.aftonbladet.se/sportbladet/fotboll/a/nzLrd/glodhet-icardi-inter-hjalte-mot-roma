Glödhet Icardi Inter-hjälte mot Roma
FILIP DUREFELT

För tre månader sedan stod Luciano Spalletti vid sidlinjen när Francesco Totti tog ett tårfyllt farväl av Roma hemma på Stadio Olimpico.

En dryg vecka senare hade Spalletti lämnat tränarrollen i Roma och var i stället klar för Inter.

Under lördagskvällen var 58-åringen tillbaka i Rom.

Och det som länge såg ut att sluta med en förlust, efter Edin Dzekos kyliga volleymål fram till 1–0 en kvart in i matchen, blev till slut en fin kväll för Spalletti och hans mannar.

Det kan han tacka Mauro Icardi för. Den 24-årige argentinaren gjorde precis som i premiären två mål och såg till att Inter vände till seger med 3–1.

Därmed har Icardi smällt in fyra mål på två matcher och gett Inter två inledande segrar.

Matias Veciono stod för Inters tredje mål, och Roma lär gräma sig över tre ramträffar.

✓ Se fler höjdpunkter på viasatsport.se och matcherna i sin helhet på Viaplay.
