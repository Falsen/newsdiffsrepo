lördag 19 augusti 2017
Jessica Samuelsson klar för Arsenal
MALIN WAHLBERG

Samtidigt som Kosovare Asllani presenterades för Linköping meddelade klubben att Jessica Samuelsson, 25, lämnar.

Den nya klubbadressen har dock inte varit klar – förrän nu. På fredagen presenterade Arsenal Samuelsson på sin hemsida.

– Jag är så glad över att komma till klubben och att vara en del av en så fantastisk klubb som Arsenal. Jag är väldigt laddad för att säsongen ska starta och på att få göra min första match i Arsenaltröjan, säger ytterbacken till klubbens hemsida.

Samuelsson har spelat i Linköping sedan 2010 och har spelat såväl EM som OS för Sverige.

– Vi är väldigt glada att välkomna Jessica till Arsenal. Jag har varit imponerad av henne länge nu så det var ingen tvekan om att hon skulle göra en stor inverkan under sommarens EM. Hon är erkänd internationellt och en stark och begåvad försvarare som kommer att ge vår trupp så mycket, säger Arsenals manager Pedro Martinez.
