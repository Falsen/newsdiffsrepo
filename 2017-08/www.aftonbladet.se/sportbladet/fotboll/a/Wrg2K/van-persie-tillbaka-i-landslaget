van Persie tillbaka i landslaget
SIMON SJÖSTRAND

Robin van Persie, 34, tidigare i bland annat Arsenal och Manchester United, har gjort flest mål i det nederländska landslaget genom tiderna med 50 fullträffar.

Anfallaren, numera i turkiska Fenerbahçe, valde dock att avsluta landslagskarriären i oktober 2015 efter 101 matcher landskamper.

Nu är han tillbaka – om än tillfälligt.

Enligt AP har förbundskaptenen Dick Advocaat valt att kalla tillbaka storstjärnan till VM-kvalmatcherna mot Frankrike (31/8) och Bulgarien (3/9).

– Jag tycker fortfarande att han är en av de bästa anfallare vi har just nu, säger Advocaat.

Nederländerna, som missade EM i fjol, ligger just nu trea i grupp A på tio poäng, tre bakom Frankrike och gruppledaren Sverige, som har bättre målskillnad.

Sverige möter Nederländerna borta i den sista gruppspelsmatchen, den 10 oktober.

Endast gruppvinnaren är garanterad en biljett till VM i Ryssland nästa år.
