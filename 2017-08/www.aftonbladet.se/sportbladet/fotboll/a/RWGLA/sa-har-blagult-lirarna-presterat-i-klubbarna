Så har Blågult-lirarna presterat i klubbarna
FREDRIK JÖNSSON



Robin Olsen, 27 år

Klubb: FC Köpenhamn

Speltid i helgen: 90 minuter.

Kommentar: Given mellan stolparna i FCK. Det danska storlaget har dock fått en knackig start på ligan och ligger i mitten av tabellen efter sex omgångar. Nyckelspelare i landslaget.



Andreas Linde, 24

Klubb: Molde

Speltid i helgen: 90 minuter

Kommentar: Har haft en stark säsong i Norge. I sommar har Linde kopplats ihop med portugisiska storklubben Sporting Lissabon. Är tredje-/fjärdevalet för Janne Andersson.



Kristoffer Nordfeldt, 28

Klubb: Swansea

Speltid i helgen: 0 minuter.

Kommentar: Över 70 matcher på bänken de två senaste åren. Två matcher i Premier League har det blivit för honom. Behöver en flytt för att få fart på karriären. Swansea har dock stoppat flytt i sommar.



Karl-Johan Johnsson, 27 år

Klubb: Guingamp

Speltid i helgen: 90 minuter.

Kommentar: Förstamålvakt i franska ligan. Fick släppa in Neymars första ligamål - plus ett bisarrt självmål i samma match. Fick plats i veckans lag i Frankrike för sina insatser i helgen.





Mikael Lustig, 30 år

Klubb: Celtic

Speltid i helgen: Hoppade in i 78:e minuten.

Kommentar: Spelade Champions League förra veckan, därför satt flera av nyckelspelarna på bänken i ligan i helgen. En av dem var Lustig. Annars given högerback i Celtic och han är även Janne Anderssons förstaval i landslaget.



Victor Nilsson Lindelöf, 23 år

Klubb: Manchester United

Speltid i helgen: 0 minuter

Kommentar: Fick en tuff försäsong med United. Satt på läktaren vid Premier League-premiären och var på bänken i helgen när United körde över Swansea.



Andreas Granqvist, 32 år

Klubb: Krasnodar

Speltid i helgen: 90 minuter

Kommentar: Lagkapten i landslaget och klubblaget.



Ludwig Augustinsson, 23 år

Klubb: Werder Bremen

Speltid i helgen: 90 minuter

Kommentar: Har bytt Danmark mot Tyskland - gjorde debut i Bundesliga i helgen. Utmanar Martin Olsson om platsen som vänsterback i Blågult.



Martin Olsson, 29

Klubb: Swansea

Speltid i helgen: 90 minuter

Kommentar: Swansea åkte på en rejäl smäll hemma mot Manchester United i ligan. Olsson stod dock för en okej insats.



Filip Helander, 24

Klubb: Bologna

Speltid i helgen: 0 minuter

Kommentar: Satt på bänken i serie A-premiären i helgen. Bänkad i VM-kvalet mot Frankrike, men spelade från start i träningsmatchen med Norge. Blir nog uttagen till VM-kvalmatcherna mot Bulgarien och Vitryssland, men han lär inte få speltid.



Emil Krafth, 23

Klubb: Bologna

Speltid i helgen: 0 minuter

Kommentar: 26 ligamatcher i fjol, 16 av dem gjorde han från start. I helgens premiär blev det bänken.



Pontus Jansson, 26

Klubb: Leeds

Speltid i helgen: 90 minuter

Kommentar: Tre ligamatcher, 270 minuter. Har blivit fansens favorit i Leeds. I landslaget står han bakom Granqvist och Nilsson Lindelöf.





Jimmy Durmaz, 28

Klubb: Toulouse

Speltid i helgen: 46 minuter

Kommentar: Byttes ut i halvtid när Toulouse fick se Neymar briljera för PSG. Startat tre ligamatcher och har blivit utbytt i två av dem. Gjorde mål hemma mot Montpellier.



Albin Ekdal, 28

Klubb: Hamburg

Speltid i helgen: 90 minuter

Kommentar: Kanonstart i Bundesliga med 90 minuter och tre poäng mot Augsburg. Skönt för Ekdal som har missat en del matcher de två senaste åren på grund av skador. En viktig spelare på det svenska mittfältet.



Jakob Johansson, 27

Klubb: AEK Aten

Speltid i helgen: 90 minuter

Kommentar: Superstart i ligan med mål i premiären. Var fullständigt briljant mot Frankrike i VM-kvalet – både borta och hemma. Mot Vitryssland, som på pappret är ett sämre motstånd, fick han inleda på bänken till förmån för Oscar Hiljemark.



Emil Forsberg, 25

Klubb: RB Leipzig

Speltid i helgen: 45 minuter

Kommentar: Var sjuk några dagar före premiären och det var nog därför han satt på bänken mot Schalke i helgen. Fick hoppa in i början av andra halvlek. Stjärna i RB Leipzig och landslaget.



Sebastian Larsson, 32

Klubb: Hull

Speltid i helgen: 90 minuter

Kommentar: Han har bokstavligen inte hittat sin plats i Hull City ännu, men i helgen fick han förtroendet från start för första gången efter tre matcher.



Oscar Hiljemark, 25

Klubb: Genoa

Speltid i helgen: 0 minuter

Kommentar: Bytte upp sig när han gick från Palermo till Genoa. Är inte en startman i varken landslaget eller klubblaget, men står precis bakom förstavalen. Kan nog dock får starta i någon av de här två VM-kvalmatcherna. Målskytt hemma mot Bulgarien.



Viktor Claesson, 25

Klubb: Krasnodar

Speltid i helgen: 84 minuter

Kommentar: Han har varit riktigt het på slutet. Mållös i helgen, men innan dess mål i tre raka matcher. Har imponerat i landslaget och knackar på dörren för en startplats.



Sam Larsson, 24

Klubb: Feyenoord

Speltid i helgen: 0 minuter

Kommentar: Har strejkat i sommar - han har gjort allt för att få lämna Heerenveen. Häromdagen blev 24-åringen klar för Feyenoord. Har inte spelat en tävlingsmatch på två månader. Frågan är om han blir uttagen?



Sebastian Larsson, 32

Klubb: Hull

Speltid i helgen: 90 minuter

Kommentar: Blev klar för klubben sent - missade första matchen. Sedan två matcher på bänken innan han fick start i helgen. Breddspelare i landslaget.



Niklas Hult, 27

Klubb: Panathinaikos

Speltid i helgen: 0 minuter

Kommentar: Spelade vänskapslandskamperna mot Portugal och Norge - stod för bra insatser där. Truppspelare.





Marcus Berg, 31

Klubb: Al Ain

Speltid i helgen: 70 minuter

Kommentar: Precis flyttat till Al Ain i Förenade Arabemiraten - debuterade i 40-gradig värme. Är Sveriges anfallsstjärna efter att Zlatan slutade i Blågult.



Ola Toivonen, 31

Klubb: Toulouse

Speltid i helgen: 58

Kommentar: Stod för ett magiskt mål i slutsekunderna hemma mot Frankrike - en klassiker i svensk fotbolls historia. Lär starta tillsammans med Berg på topp mot Bulgarien och Vitryssland.



Christoffer Nyman, 24

Klubb: Eintracht Braunschweig

Speltid i helgen: 77 minuter

Kommentar: Inlett tävlingssäsongen med två mål på fyra matcher. Det känns som att den före detta IFK Norrköping-anfallaren har hittat sin plats i andraligan i Tyskland. Han får speltid och levererar en del mål. I landslaget har han dock en bit kvar till att få starta på topp.



Samuel Armenteros, 27

Klubb: Heracles

Speltid i helgen: 0 minuter

Kommentar: Suttit på bänken i de två inledande matcherna i Eredivisie. Haft problem med ljumsken, enligt holländsk media. Han fick chansen att visa upp sig i landskampen mot Norge och hoppade då in och blev målskytt. Med John Guidetti skadad är det goda möjligheter att han tas ut igen.



Fotnot: John Guidetti, Celta Vigo, är skadad.
