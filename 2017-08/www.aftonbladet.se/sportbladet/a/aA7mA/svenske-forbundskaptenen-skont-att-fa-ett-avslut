Svenske förbundskaptenen: ”Skönt att få ett avslut”
SPORTBLADET.SE

Det var den 13 oktober 2016 som Therese Johaug fastnade i en kontroll. Efter en drygt tio månader lång process mot norskan står det nu slutligen klart att hon missar OS i Pyeongchang.

– Spontant tycker jag det är skönt att man kan göra ett bokslut i det här ärendet, säger Sveriges förbundskapten Rikard Grip.

– Jag har fullt förtroende för de som tagit det här beslutet.

Förbundskaptenen menar sig inte ha haft några förväntningar kring domen, varken åt ena eller andra hållet. Det handlar snarare om vikten av att ett beslut har tagits.

– Domen i sig har jag ingen åsikt kring. Sedan är det såklart extremt jobbigt för henne att det dragit ut på tiden.

Svenska skidförbundets längdchef Johan Sares till SVT:

– Det är ett hårt straff med tanke på det misstag som hon har gjort. Men jag har fullt förtroende för dem som har utdömt straffet.

Antidopningsexperten Arne Ljungqvist ser Idrottens skiljedomstol, Cas, avgörande dom i fallet Therese Johaug som väntad.– Den känns som rimlig, Cas har valt att gå på det internationella förbundet, Fis, linje. Domen exemplifierar idrottarens eget ansvar. Graden av hennes (Johaugs) egen skuld, säger Arne Ljungqvist till TT.
