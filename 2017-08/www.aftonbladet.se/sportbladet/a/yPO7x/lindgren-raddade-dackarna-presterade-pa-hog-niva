Lindgren räddade Dackarna: ”Presterade på hög nivå”
SIMON NORBERG

Att Fredrik Lindgren, 31, är i toppform visste vi sedan innan.

I första kvartsfinalen borta mot Smederna visade storstjärnan än en gång att han just nu är Sveriges bästa speedwayförare.

I ett annars rätt blekt bortalag drog Lindgren in maximala 17 poäng på sina sex heat.

Trots det så vann Eskilstuna-laget med 46–44, en seger som skulle varit större utan 31-åringens fenomenala körning.

– Det var väldigt välbehövligt, när ett par killar inte kom upp i normal standard. Nu presterade både jag och Patryk Dudek (15 poäng) på hög nivå.

Hemmalaget ledde som mest med 23–13 innan Dackarna samlade ihop sig och pratade igenom situationen.

Vad sa ni till varandra?

– Man delar med sig av vilken uppsättning man har på cyklarna till de som hade lite problem på banan.

Vad säger du om resultatet?

– Vi måste vara nöjda, speciellt med det läge det var. Jag tycker vi har ett bra utgångsläge inför returmötet och två poäng är väldigt lite. Nästa vecka är det vår hemmaplan och då måste vi göra bättre prestationer. Slutspel är lite annorlunda och det gäller att få med sig så mycket poäng som möjligt – det är bara halvtid nu.

Nu väntar tävling i England för Lindgren innan returen mot Smederna på tisdag.
