fredag 18 augusti 2017
Svenskans drömstart: ”Den var helt magisk”
ANDREAS KÄCK

Körtelfebern som Anna Nordqvist har dragits med på senare veckor syntes inte till i den första tävlingsdagen i Solheim Cup.

Den svenska 30-åringen spelade drömgolf i det första tävllingsmomentet: foursome.

Hon parades med 21-åriga britten Georgia Hall och var dominant när duon besegrade Paula Creamer och Austin Ernst med 3-1.

Framförallt var hon glödhet med puttern och sänkte flera längre puttar – en av dem från över tio meter.

– Jag slog väldigt bra puttar. Den på trean för att dela och sedan hade vi många till, den på tian var helt magisk. Georgia (Hall) satte upp bollarna väldigt bra, så det var kul. Det kändes som att vi hade övertaget och det var en ganska rättvis vinst, säger hon till TT.

Efter foursome-spelet ledde med Europa 2½-1½.

Senare i kväll/i natt går tävlingen vidare med bästboll-matcher i fyra stycken fyrbollar. I det momentet vilas Anna Nordqvist, men däremot gör svenska Madelene Sagström, 24, sin Solheim Cup-debut. Hon spelar tillsammans med Jodi Ewart Shadoff och möter Michelle Wie/Danielle Kang.

✓ Följ Solheim Cup här! (OBS! Extern länk)
