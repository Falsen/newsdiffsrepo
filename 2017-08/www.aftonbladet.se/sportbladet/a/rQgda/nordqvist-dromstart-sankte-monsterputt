fredag 18 augusti 2017
Nordqvist drömstart: Sänkte monsterputt
ANDREAS KÄCK

Körtelfebern som Anna Nordqvist har dragits med på senare veckor syntes inte till i den första tävlingsdagen i Solheim Cup.

Den svenska 30-åringen spelade drömgolf i det första tävllingsmomentet: foursome.

Hon parades med 21-åriga britten Georgia Hall och var dominant när duon besegrade Paula Creamer och Austin Ernst med 3-1.

Framförallt var hon glödhet med puttern och sänkte flera längre puttar. Den mest uppseendeväckande kom på det 16:e hålet då Nordqvist rullade i en putt från över tio meter.

Efter foursome-spelet ledde med Europa 2½-1½.

Senare i kväll/i natt går tävlingen vidare med bästboll-matcher i fyra stycken fyrbollar. I det momentet vilas Anna Nordqvist, men däremot gör svenska Madelene Sagström, 24, sin Solheim Cup-debut. Hon spelar tillsammans med Jodi Ewart Shadoff och möter Michelle Wie/Danielle Kang.

✓ Följ Solheim Cup här! (OBS! Extern länk)
