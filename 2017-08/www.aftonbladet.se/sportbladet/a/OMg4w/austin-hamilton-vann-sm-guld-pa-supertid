Austin Hamilton vann SM-guld på supertid
ERIK KARLSSON

SM i Helsingborg blev en riktig sprintfest.

I försöken och semifinalen på 100 meter putsade 17-åringen Henrik Larsson det svenska juniorrekordet till 10,31. Ett rekord han snodde från IEM-bronsmedaljören Austin Hamilton.

Men när allt skulle avgöras i finalen slog MAI-löparen tillbaka när han dundrade han in på segertiden 10,18, tre hundradelar före Henrik Larsson och ytterligare sex hundradelar före trean Tom Kling Baptiste. Tiden är samma som Peter Karlssons svenska rekord från 1996, men vinden, +2,2, var knappt över godkända förhållanden.

Hamilton bubblade av glädje i SVT:s segerintervju.

– Ahh, jag blev trött på att förlora. I dag handlade det om revansch. Nu i finalen satte jag allt. Det var skönt!, säger han.

På damsidan gick segern, oväntat, till Malin Ström från Bollnäs som vann på personliga rekordet 11,62.

– Jag är jätteöverraskad. Äntligen var det min tur. Vid 30 års ålder kom det, säger hon till SVT och berättar om en lite ovanlig väg till sitt första guld på distansen.

– Jag har kommit tillbaka efter att ha fått barn och har haft en kurva framåt efter det. Jag har lagt av en gång men sedan fick jag en nytändning för friidrotten, säger hon.

✓ Texten uppdateras!
