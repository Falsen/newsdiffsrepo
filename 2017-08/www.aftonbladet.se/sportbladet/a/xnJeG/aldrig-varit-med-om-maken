”Aldrig varit med om maken”
ERIK KARLSSON

Therese Johaug dom skärptes från 13 till 18 månader när fallet togs upp i idrottens skiljedomstol, CAS.

De tre domarna, Jeffery G. Benz, Romano F. Subiotto och Markus Manninen, menade att Johaug borde lastas mer för att hon inte uppmärksammat dopningsvarningarna på paketet.

Johaug missar OS – och det norska folket har rasat mot domen.

Det har inte minst märkts i Markus Manninens telefon. CAS-domaren berättar för Dagbladet om en reaktionsstorm som inte liknar något annat i hans karriär.

–  Det har varit ovanligt mycket telefonsamtal. Jag har aldrig upplevt maken till medietryck, säger Manninen.

– Ofta vet folk inte ens om att det är CAS-ärende ens en gång, i detta fallet har det varit väldigt annorlunda.

Polariseringen mellan finska allmänhetens åsikter och norska åsikterna kring Johaug har varit stora hela vägen. Norska idrottsjuristen Gunnar-Martin Kjenner har sagt att han tror Manninen påverkats av den finska opinionen.

– Det vill jag inte kommentera, säger Manninen.
