”Skickar pengar så de kan slakta en ko”
STEFAN ALFELT

Tanken är inte att välgörenheten ska skänka honom tur eller fördelar i matcherna.

– Det har inget med tur att göra. Jag skänker pengar mellan matcherna också. Det är en sed inom islam. Det är inte för mig själv, man hjälper de som behöver, säger Badou Jack.

Många muslimer skänker 2,5 procent av sina inkomster till behövande. Badou ingår iMayweathers The Money Team, pengalaget, där huvudpersonen själv Floyd Mayweather Jr ofta och gärna skryter om sina inkomster och sin lyxiga livsstil.

– Floyd gör väldigt mycket välgörenhet som han inte snackar om. Samma för mig, det är inget man pratar om, men han gör det verkligen. Ställer upp för samhället.

Teamet berättar att Mayweather bland annat skänker bort kalkoner till fattiga vid thanksgiving och skolmaterial till barn vid terminstarterna i Las Vegas, vilket inte är bilden som normalt förmedlas av världens rikaste idrottsman.

– Folk tror ofta att man pratar om det bara för att få uppmärksamhet. Att man skryter.Som idrottsman tror Badou Jack på hårt arbete och inte tur. Han är alltid lugn och koncentrerad inför matcherna, helt utan nervositet.

– Jag tror det kommer från min mamma. Så det är bara medfött. Hon är cool och stark mentalt.

Mamma Eva Nyberg är konstnär, vilket kanske inte kräver samma mentala styrka som en proffsboxare bör ha.

– Hon har tagit hand om mig. Hon har problem med knäna men hon går upp i trapporna, hon är en riktig kämpe. Har tagit hand om tre barn själv.

– Nu försöker jag hjälpa henne så mycket jag kan. Skickar pengar, tar hit henne till Las Vegas så hon får umgås med sitt barnbarn och ha roligt.

– Hon betyder allt. Hon är absolut min största supporter. Skryter för alla hemma i Sverige om mig. På Konsum, för taxichaufförer – hon pratar alltid om mig, säger Badou Jack.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
