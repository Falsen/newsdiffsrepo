Fredricson: Jag tror inte det är omöjligt
ELISABET HOFF

Peder Fredricson har hittills inte rivit  ett hinder i EM och ligger kvar i ledningen. Nu ska han ladda om genom  att först fira lagsilvret med gänget och sedan ta tillvara lördagens vilodag så bra som möjligt.

– Vi ska se se till att All In mår så  bra som möjligt. Röra på honom lite i morgon och låta honom få massage.  Det gäller att han pigg och fräsch på söndag, säger Fredricson.

Vad gör du själv?

– Jag har inte kommit så långt. Mer än  att jag inte ska göra för mycket saker. Ta det lite lugnt bara. Jag har  också en egen massör med mig. Och så har jag min fru här.

Du är i topp inför den individuella finalen. Är du lika lugn som tidigare?

– Jag vet inte än. Men det är klart att jag är jätteglad nu. Jag tycker det ser coolt utan att det står nollor  hela vägen och sedan ett i resultatlistan.

Du har makten i dina händer på söndag, eller hur?

– Ja, verkligen. Men det är precis som  vi var med laget igår. Det kommer bli tufft på söndag. Två riktigt  rejäla rundor och det är superryttare här med världens bästa hästar. Jag  ska försöka ge dem en match.

Suveräna lagkamrater betyder mycket.

– Vi har haft så trevligt och hade en  superkul middag i går. Vi fokuserar och är seriösa men  vi har riktigt  kul ihop. Henrik Ankarcrona har gjort ett superjobb. Det ger energi.

Att redan ha en medalj runt halsen, har det någon mental betydelse inför söndagen?

– Nej, jag har mitt mål inställt på att  jag vill försöka göra två felfria rundor inom tiden på söndag. Jag tror inte det omöjligt att göra det heller.

Lyckas han tar han guld.
