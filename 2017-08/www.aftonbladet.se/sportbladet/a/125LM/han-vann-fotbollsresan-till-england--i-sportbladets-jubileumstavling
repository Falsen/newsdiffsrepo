Han vann fotbollsresan till England – i Sportbladets jubileumstävling
JENS PERSSON

Ny chans att vinna! Tävla med Betsafe här om resan till Manchester!



Grattis, Victor Liang som vann två biljetter till matchen mellan Manchester City och Liverpool 9 september. Hur känns det?

– Herregud, tror knappt det är sant. Jag svävar på moln just nu, trodde aldrig att jag skulle vinna.

Du svarade som många andra rätt på frågan att Liverpool blivit ligamästare 18 gånger. Juryn föll för din motivering, och osannolika otur, vid tidigare försök att se fotboll i England. Kan du berätta vad som hände?

– Första gången skulle jag åka med farsan för att se när Liverpool mötte West Ham. Då fick vulkanen på Island ett utbrott och alla flygningar ställdes in. Jag var ganska ung då och var otröstlig efteråt. Jag såg matchen på tv och läktarna var halvtomma och det var lite tröst att se att det inte bara var jag som drabbats. Jag fick helt enkelt vänta på min tur.

Sen gjorde du ett nytt försök. Vad hände då?

– Då skulle jag åka med några polare och se Liverpool mot Burnley men då blev det flygstrejk i stället. Det var total förödelse och jag kunde inte förstå att det hände igen. Jag var otroligt uppgiven och allt kändes hopplöst. Jag hade laddat så otroligt för att åka på matchen.

Nu blir det tredje gången gillt. Vem tar du med dig på resan?

– Jag kommer att ta med mig tjejen. Vi pratade nyss och jag beklagade mig över att vi inte varit lediga tillsammans något i sommar så det här blir en perfekt minisemester att se Klopp och gänget i en riktig toppmatch.

Vad ser du mest fram emot med resan?

– Att se Salah och Mané susa fram längs kanterna och hoppas att vi kan bjuda till en grym match mot ett ruskigt starkt City.

Till sist, vad önskar du dig mest av allt just nu?

– Att Liverpool förhandlar sig tillbaka Suarez i utbyte mot Coutinho. Skämt åsido, jag hoppas att Coutinho stannar, annars är säsongen nog körd.

Ny chans att vinna! Tävla med Betsafe här om resan till Manchester!
