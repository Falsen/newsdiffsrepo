tisdag 22 augusti 2017
Marit Björgen: ”Jag är förtvivlad – orättvist”
MARTIN TOLÉN

I dag förlängde idrottens skiljedomstol (Cas) dopningsavstängningen mot Therese Johuag till 18 månaders avstängning.

Därmed missar den norska skidstjärnan OS i Pyeongchang i februari nästa år.

”Therese Johaug är förkrossad över domen som innebär att OS och hela nästa säsong ryker”, skriver Johaus advokatfirma Hjort i ett pressmeddelande.

Och de norska reaktionerna låter inte vänta på sig.

Norske landslagschefen Vidar Löfshus är extremt besviken.

– Jag är i fullständig chock och tycker att det här är väldigt svårt att hantera. Nu är det viktigaste att Therese och samtliga involverade i det här gör det bästa av situationen. När Therese blir en del av landslaget igen ska vi göra allt för att hon ska få den hjälpen hon behöver, säger Löfshus till VG.

Landslagsåkaren Marit Björgen menar att domen innebär stora problem för idrottsutövare generellt då Johaug följde råd från en läkare.

– Jag tycker att längden på avstängningen är extremt orättvis. Jag är sårad och förtvivlad över att Therese måste betala ett så högt pris där hon är betrodd på alla punkter. Det visar att rättssäkerheten för oss utövare är väldigt sårbar, säger Björgen.
