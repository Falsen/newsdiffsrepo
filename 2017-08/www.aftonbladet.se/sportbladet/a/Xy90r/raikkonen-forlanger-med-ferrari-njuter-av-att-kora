Räikkönen förlänger med Ferrari: ”Njuter av att köra”
ANNA ANDERSSON

Han är fåordig, har inte vunnit något lopp sedan 2013 – men ändå är finländaren en av de mest populära förarna i F1 och han stannar även nästa år.

Han har skrivit ett nytt kontrakt med Ferrari.

– Vi började diskutera rätt sent, men var snart överens. Jag behövde inte fundera speciellt länge, säger Räikkönen som fyller 38 år i oktober.

Han debuterade redan 2001, har kört för Sauber, McLaren, Ferrari och Lotus. Han är den förare som vann Ferraris senaste VM-titel, det var 2007. I år är det hans teamkollega Sebastian Vettel som leder VM, tyskens kontrakt går också ut efter säsongen och än så länge har han inte förlängt det.

Ryktas om Mercedes

– Vi koncentrerar oss ­inte på några nyheter nu utan på loppet på söndag. Så kommer det att vara även nästa vecka. Jag förväntar mig inga nyheter inom de närmsta två veckorna, säger Vettel när han möter media inför Belgiens GP.

Det ryktas om att Vettel är intresserad av att köra en säsong till för Ferrari för att sedan byta till Mercedes 2019.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
