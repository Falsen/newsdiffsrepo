Tre positiva dopningsfall på VM i London
ERIK KARLSSON

Friidrotten har varit hårt ansatt av dopningsfall, både nya och gamla fall som kommit upp till ytan, de senaste åren.

Därför kraftsamlade IAAF under VM i London och utförde fler tester än någonsin. Totalt gjorde man 596 urin prov och 917 blodprov.

I dag meddelar IAAF att tre av dem kommit tillbaka som positiva test.

Idrottarna är fortfarande anonyma men ingen av dem ska ha tagit någon medalj, skriver man i ett pressmeddelande.

Alla prover som tagits kommer att sparas i tio år och testas på nytt om det framkommer nya analysmetoder.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
