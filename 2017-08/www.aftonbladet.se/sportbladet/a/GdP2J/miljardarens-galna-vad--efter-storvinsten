Miljardärens galna vad – efter storvinsten
ERIK KARLSSON

I slutet av 1990-talet grundade Anders Ström spelbolaget Unibet och har i takt med bolagets succé blivit en av Sveriges rikaste personer med en förmögenhet på 1,4 miljarder, enligt Veckans affärer.

Ström är också en stor travälskare som äger flertalet framgångsrika hästar och samtidigt är en storspelare med flertalet miljonvinster på V75. Den största under Elitloppshelgen 2004 till ett värde på 32 miljoner.

I dag var det dags igen.

Anders Ström satte V75 – två gånger. Totalt vann han cirka en miljon kronor, avslöjar han på Twitter.

Men har man en miljard på banken är det inte läge att vila på en miljon.

”2x V75. Vänder kvittot på Floyd”, skriver Ström som alltså sätter hela vinstsumman (och lite till) på Floyd Mayweather i nattens stormatch mot Connor MacGregor.

Som bevis visar han upp en skärmdump på en insats på 100 000 pund, 1 034 000 kronor till oddset 1,24. Vid seger tjänar alltså Ström ytterligare 250 000 kronor till frukost.
