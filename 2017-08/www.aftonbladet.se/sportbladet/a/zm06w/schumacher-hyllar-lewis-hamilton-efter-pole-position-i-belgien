Schumacher hyllar Lewis Hamilton efter pole position i Belgien
ANNA ANDERSSON

Mercedes trefaldige världsmästare imponerade under kvalet till Belgiens GP. Rekordtiden 1.42,553 gav honom pole position på Spa-Francorchamps.

– Det är en dröm, att få göra en sådan varvtid på min favoritbana. Jag har verkligen det bästa jobbet som finns, säger Lewis Hamilton som tog sin 68:e pole position och tangerade Michael Schumachers rekord.

Han gratulerades av F1:s sportsliga chef Ross Brawn, som är nära vän till den sjufaldige världsmästaren Michael Schumacher. Schumi har inte haft någon möjlighet att besöka F1 sedan han skadades svårt i samband med en skidolycka för ett par år sedan, men hans familj följer sporten.

– Jag har en hälsning från Corinna Schumacher och familjen, berättar Ross Brawn.

– Hon hälsar att Michael satte alltid rekorden för att de skulle slås i framtiden, så grattis Lewis.

Schumacher hade ett mycket speciellt förhållande till F1-banan Spa-Francorchamps, han debuterade där, han vann sitt första lopp där, vann sin sjunde VM-titel där och körde också sitt 300:GP på just den banan.

– Jag vill bara säga tack. Jag har haft äran att kunna tävla mot honom på hans go-kartbana och i F1, säger Hamilton efter kvalet.

– Det är en ära att vara att få tangera hans rekord, men han kommer ändå att vara den av de största av dem alla.

Bakom honom köre VM-ledaren Sebastian Vettel in som tvåa och Valtteri Bottas, Mercedes som trea.

–  Jag hade en bra känsla i Q1, men jag tappade den känslan och hade lite problem i den andra sektorn under Q2, säger Sebastian Vettel.

– Men till det sista varvet i Q3 kom bilen tillbaka till mig. Startruta två är en bra position och jag ser fram emot racet i morgon.

Marcus Ericsson som vet att han måste prestera för att stanna i F1, han måste besegra sin teamkollega Pascal Wehrlein.

–  Jag måste visa att jag ska köra F1 2018, jag kör för min framtid. Vi  vet att vi inte kan konkurrera med våra motståndare eftersom vi har en  gammal motor, Pascal är min måttstock, säger han i en exklusiv intervju med Sportbladet.

– Vi är jämna, även och statistiken  säger något annat. Kikar man på den har han ett klart övertag, men  tittar vi på varje pass skiljer det hundradelar. Nu måste jag slå tillbaka, ha de där hundradelarna på min sida. Jag måste visa vad jag kan.

I kvalet till Belgiens GP slog svensken sin teamkollega och putsade till statistiken. Ericsson var 19:e man, fyra tiondelar före Wehrlein men eftersom både Felipe Massa och Stoffel Vandoorne har bestraffingar i starten startar Ericsson från plats 17 och Wehrlein från ruta 18.

– Jag tycker att det var ett bra kval från min sida, det var svåra förberedelser eftersom jag bara kunde köra två varv under den tredje träningen, men jag gjorde var jag kunde lyckades maxa mina två varv och det gick inte att få ut mer ur bilen än så, säger Ericsson till Viasat Motor.

Sauber har legat långt efter sina konkurrenter under samtliga pass och Ericsson förutspår ett tufft lopp i morgon.

– Vi får hoppas på regn, det kan mixa upp saker, säger han.

– Mitt huvudmål är att köra bra tider, göra ett bra race och slå min teamkamrat. När man inte kan ha några stora mål måste man ha små delmål istället.
