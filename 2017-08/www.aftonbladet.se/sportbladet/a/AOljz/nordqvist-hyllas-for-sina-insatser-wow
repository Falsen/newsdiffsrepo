Nordqvist hyllas för sina insatser: ’Wow’
ANDREAS KÄCK

Då ska man komma ihåg att 30-åringen haft den sämsta uppladdningen av samtliga spelare i startfältet. Men den där körtelfebern som Nordqvist har dragits med på senare veckor verkar inte bekomma henne det minsta borta i Iowa, där tävlingen spelas.

Efter att ha gått segrande i fredagens foursome fortsatte hon på den inslagna vägen genom att först vinna sin match i lördagens foursome och sedan (i par med Jodi Ewart Shadoff) krossa amerikanskorna Lizette Salas och Angel Yin i matchspelet.

Insatser som ger eko i golfvärlden.

”Anna Nordqvist är 3-0 i detta Solheim Cup, spelar med körtelfeber, vann båda matcherna över 36 hål i dag. Wow!”, skriver exempelvis Golf Channel-skribenten Randall Mell på twitter.

– De senaste veckorna har varit som en berg- och dalbana. Men jag mår bättre nu, säger Nordqvist.

Tyvärr för Europas del är amerikanskorna glödheta och USA leder med 10½-5½ inför söndagens avslutning.
