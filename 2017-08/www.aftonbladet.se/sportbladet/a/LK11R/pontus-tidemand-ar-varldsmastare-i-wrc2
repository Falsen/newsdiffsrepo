söndag 20 augusti 2017
Pontus Tidemand är världsmästare i WRC2
ANNA ANDERSSON

Den svenske rallyföraren har haft en sensationellt bra säsong i WRC2. Han inledde kampen om VM-titeln med att vinna Svenska rallyt i vintras och inför helgens deltävling i Tyskland hade han vunnit fyra av fem VM-deltävlingar i klassen. Han visste att det räckte med en fjärdeplats för att titeln skulle vara hans.

– Det är en sak att veta om att man kan ta  hem det, det är en annan sak att faktiskt göra det. Vi fokuserade på att  göra en så bra tävling som möjligt, även om vi visste att vi var  tvungna att bygga strategin efter vår position i mästerskapet. Vi hade  en plan och den höll vi oss till, säger Pontus Tidemand.

I Tyskland inledde han med att vara tvåa den första dagen, under den andra dagen drabbades han och kartläsaren Jonas Andersson av en punktering redan på den andra delsträckan. Svenskarna valde att inte byta däck utan körde vidare eftersom de bedömde att det skulle gå snabbre.

I går kväll  var ekipaget trea och den placeringen skulle räcka för att ge dem VM-titeln.

Under söndagens fyra delsträckor körde svenskarna säkert - och lyckades uppnå sitt mål.

De är nu världsmästare i WRC2, klassen under WRC.

– Känslan är helt otrolig, Det här är exakt vad vi har kämpat för, det har varit vad vi siktat på ända sen fjolårssäsongen avslutades. Allt har fungerat perfekt för oss i år, vi har förberett in i minsta detalj inför varje tävling och bilen har varit felfri. Jag är så tacksam för alla som är med oss på den här resan, både stöttar och ser till att allt flyter på som det ska. Stsäger Pontus Tidemand.

– Nu har vi verkligen något att fira  tillsammans innan vi tar nya tag och jobbar vidare mot nästa mål.

Ända sedan säsongen startade i januari har Pontus Tidemand och Jonas Andersson haft sin målsättning klar. De vill vinna titeln för att sedan kunna ta sig vidare till rally-VM:s tygsta klass och mest prestigefyllda klass, WRC.

–  Det är klart att vi vill dit, säger Pontus Tidemand till Sportbladet.

–  Det gäller att visa vad man kan.

Emil Bergkvist och hans kartläsare Ola Fløene hade stora tekniska problem i Tyskland och slutade på plats tio i klassen. I WRC tog Ott Tänak sin andra VM-seger för säsongen, han vann före Andreas Mikkelsen och den regerande mästaren Sebastien Ogier. Det gör att Ogier nu leder mästerskapet med 17 oäng före Thierry Neuville.

Nästa deltävling avgörs i Spanien om sex veckor.
