Alfelt: Miljarder för en halvtimmes jobb – ändå helt logiskt
Stefan Alfelt

För två och ett halvt år sen var det också kaos när världen gick bananas över May–Pac-fajten.

Floyd Mayweather Jr mot Manny Pacquiao som blev ett av idrottshistoriens absolut största enskilda evenemang sett till pengar och intresse. Money, som Mayweather kallas, tjänade över 2,5 miljarder kronor. Pacquiao runt 1,3 miljarder.

Lördagens nya superfajt kommer att krossa de siffrorna och ansvariga för stadens fyraflygplatser bönar och ber rikemännen om att boka ”parkeringsplats” innan de kommerhitdånande i sina privatjet.

Jag såg kaoset förra gången när 500 privatplan landade på två dagar, fyra gånger den normala frekvensen. Såg hur man baxade plan tätt intill varandra, pusslade med vingarnas form så att endast decimetrar skiljde dem åt. En taxizon rensades på bilar för att ge plats åt flygplan på vägsträckan.

Nu förväntar man sig dubbelt så många plan och kanske är det ett helvete att vara riktigt rik.

Man drabbas av problem ingen vanlig människa någonsin ens behöver fundera över. Å andra sidan tror jag väl egentligen att Clooney och grabbarna bara kliver ur sina kärror och skiter i hur piloterna ordnar det praktiska efteråt.

Återigen säljs ringsidebiljetter för 800 000 kronor upp till strax över miljonen. Återigen kommer Floyd Mayweather Jr att dra in över 300 miljoner dollar, alltså mer än 2,4 miljarder kronor på maximalt en dryg halvtimmes jobb.

Eftersom alla räknar med att pay per view-försäljningen klart kommer att överstiga rekordkvällen i maj 2015:s fyra miljoner sålda abonnemang i USA lär Money tjäna runt tre miljarder natten mot söndag.

Det är vansinnigt men logiskt.

Mayweather Promotions med hjärnorna Floyd Mayweather Jr och vd:n Leonard Ellerbe har upprepat och förfinat sitt framgångsrecept från Pacquiaomatchen.

– Jag sa att matchen inte skulle bli av, men jag sa aldrig nej till den, svarar Ellerbe när jag frågar honom om svängningen från iskallt ointresse till det nuvarande omåttliga intresset runt hela världen.

För så var det. Conor McGregor slängde ur sig att han gärna skulle spöa upp Mayweather, en av historiens bästa boxare, i dennes sport. Utspelet togs emot som ett skämt. Mayweather slängde ur sig några glirningar och förklarade gång på gång att han pensionerat sig med 49–0 som facit i sina professionella matcher.

Mayweather–Pacquiao var en match det talades om i många år, men ingen av de tvåsuperstjärnorna hade något att vinna på en match mellan dem. Inte förrän det var för sent, när båda var i slutet på sin karriär.

Att en eventuell match nämnts så många gånger genom åren hade ändå skapat ett sug efter den som förblindade logiken. När den väl spikades reagerade boxningsintresserade världen över positivt och ganska okritiskt med att likt Gert Fylking utbrista i ett äntligen.

Matchen blev ingen höjdare. Floyd Mayweather Jr var alldeles för bra mot en lätt skadad Pacquaio som inte längre var i sina glans dagar.

Mayweather–McGregor följer samma dramaturgi. Fast utspelat under en mycket kortare tid.

Tack vare att två mäktiga organisationer samarbetat i uppbyggnaden av det som betraktades som ingenting till att nu kallas för tidernas största kampsportshändelse.Vilket det självklart inte är.

Fortfarande är matchen ett jippo, men det är ett jäkligt kittlande jippo. – När vi började att förhandla med UFC förstod vi att den skulle kunna bli av. Det är väldigt smarta människor som sitter i den organisationen, säger Ellerbe.

Såväl Mayweather Promotions som UFC använder sig skickligt av alla tänkbara sociala medier och kontakter inom press, tv och inflytelserika företag. Först planterades långsamt ett intresse för matchen och sen eskalerade det plötsligt väldigt snabbt för att brisera likt en bomb när Mayweather sa ”it’s on”.

Det som fortfarande är tidernas mismatch har byggts upp till en efterlängtad styrkemätning mellan var många kallar för dåtiden boxning och framtiden MMA.Att det faktiskt är en boxningsmatch ser många förbi när marknadsföringen skriker ut att världens genom tiderna bäste kampsportare ska koras trots att man inte får brottas, sparkas, strypa eller knäa sin motståndare. Ellerbe vet såklart varför.

– Det som gör att alla pratar om matchen och att alla vill se den beror på att det är två fajters som har stjärnglans. De har utstrålningen som krävs. Det är vad det handlar om.

Timing, utstrålning, smart marknadsföring, den påhittade kampen mellan de storakampsporterna. Allt sånt spelar in, men ingen pratar egentligen om idrott. Världen haraccepterat jippomatchen för vad den är och det går knappt att värja sig mot intresset.Slår man på tv:n här får man de senaste och de näst senaste och de näst näst senasterapporterna inför lördagen. Bara Hillary Clintons kräk-uttalande om Donald Trump vevas ungefär lika ofta.

Och det är ju också det ett tidens tecken.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
