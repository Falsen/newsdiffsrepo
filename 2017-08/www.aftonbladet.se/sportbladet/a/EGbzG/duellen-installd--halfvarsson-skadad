Duellen inställd – Halfvarsson skadad
SIMON NORBERG

Vintern är inte här ännu.

Ändå har Petter Northug och Calle Halfvarsson hunnit skapa rubriker.

Förra helgen möttes de båda rivalerna på 15 kilometer rullskidor i norska Trondheim.

Då gick svensken segrande ur striden när han vann, samtidigt som Northug blev trea.

Trots att norrmannen blev besegrad delade han ut en känga till Halfvarsson efter loppet.

– Calle tycker att han har bättre kapacitet och är en smartare skidåkare än jag och Martin Sundby tillsammans, men jag menar att Sundbys ena lunga har större kapacitet än hela svenska laget, sa Petter Northug till norska NRK efter loppet.

Tanken var att de båda skulle ha drabbat samman under lördagen, på Alliansloppet i Trollhättan över 48 kilometer.

Duellen är dock inställd.

Halfvarsson stod med på startlistan fram till starten, som gick av stapeln 14.30, men svensken hade kort före start meddelat att han inte skulle komma till start på grund av ryggsmärtor.

✓Loppet pågår
