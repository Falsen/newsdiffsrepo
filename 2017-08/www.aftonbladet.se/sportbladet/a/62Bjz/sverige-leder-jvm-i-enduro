Sverige leder JVM i enduro
ANNA ANDERSSON

I dag inleddes lag-VM i enduro i Frankrike. Sverige vann JVM för ett år sedan och två av de tre förarna finns med även i årets lag. Albin Elowson, silvermedaljör i JVM 2016, var tia bland samtliga förare - och näst bästa junior. Hans kollegor Mikael Persson och Joakim Grelsson imponerade också i på den mycket dammiga banan i 35-gradig värmeSverige leder juniorklassen efter den första dagen.– Det är farligt i dammet som det blir på enduroprovet. Det ligger kvar som ett täcke i skogen och det är omöjligt för förarna att se vad som kommer fram under. Och hur det kommer se ut nu, efter att 600 förare kört där, det kan jag bara föreställa mig, säger Kent Karlsson.

Flera nationer hade problem, bland annat kraschade USA:s seniorförare Thad Duvall illa och drabbades av en fraktur på handleden.– Inte mig emot om de stryker det innan någon kör ihjäl sig. Juniorerna har varit fantastiska, I seniorlaget är resultaten ungefär som väntat – de ligger där de är på SM, säger Karlsson.Det svenska seniorlandslaget ligger sexa, strax bakom den femteplats som är målsättningen för mästerskapet.– Det har gått bra överlag och det första specialprovet av fem var kalasbra. Hela svenska laget var bra med där. Sedan tappar vi på enduroprovet – snabba enduroprov är inte vår starka sida i dagsläget. Vi har inga såna hemma att träna på, säger ledaren Stefan Holm.– Sedan blev det tyvärr kö inför det provet och när våra juniorer kom så släppte de ut förarna tightare än 20 sekunder emellan. Det var även väldigt dammigt.Damerna är femma efter den första dagen, men har en bit upp till plats fyra.
