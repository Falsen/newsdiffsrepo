”Började undra om meningen med livet”
ANDREAS KÄCK

Annika Sörenstam tog sin första major-titel år 1995 och dominerade sedan damgolfen i tio års tid.

Bakom henne fanns dock flera andra svenskstjärnor.

En av dem var Catrin Nilsmark.

1999 vann tog hon sin första och enda LPGA-titel och samma år blev hon mästare i prestigefyllda Evian Masters (som på senare år fått majorstatus).

Vid 38 års ålder fick hon sin sitt andra barn och bestämde sig då för att flytta hem till Sverige och pendla till USA för att spela spela tävlingar. Under samma period avled hennes pappa och hennes äktenskap sprack.

Två år senare avslutade hon karriären.

Nu avslöjar Nilsmark att hon därefter hamnade i en depression.

– Tiden efteråt var extremt jobbig under många år. I 20 år vaknade jag på morgonen med tanken ”I dag blir jag en bättre golfspelare”. Plötsligt fanns det inte längre. Jag hamnade i en depression och undrade vem jag var och vad som var meningen med livet. Om jag inte hade två barn vet jag inte vart jag hade tagit vägen, säger hon till Dagens Nyheter.

På senare år har hon varit expertkommentator i Viasat Golf men sommarens British Open blev hennes sista sändning.

Nu tänker hon spendera mer tid i Spanien – och mer tid med familjen.

– Jag tycker inte att golf är roligt längre, jag gillade träningen mer än själva spelet. Det viktigaste i mitt liv är familjen och där inkluderar jag även min före detta man och hans nya kvinna – de är också oerhört viktiga för mig. Jag har lätt för att tycka om och älska människor. Ger man mycket kärlek får man också mycket kärlek tillbaka. Det är härligt att leva så, säger Catrin Nilsmark till DN.
