17-årige sensationen slog svenska rekordet
MATS WENNERHOLM

Det kom ett ordentligt vrål då Henrik hörde att vinden varit tillåtna +1.6 efter loppet.

Han har varit under det svenska juniorrekordet i sina tre senaste lopp och blivit blåst varje gång.

– Ja, medvinden har varit något för stark och därför var det skönt att få höra att det var godkänt den här gången, säger han.

– Det var lika bra att ta chansen direkt då jag visste att vinden var bra här i Helsingborg.

Men 17-åringen från Karlstad gick inte ens för fullt i det här rekordloppet.

– Nej, andra halvan släppte jag av. Nu ska det bli intressant att se vad det kan bli i semi- och final. Det kan bli 10.25 om jag försöker andra halvan också.

Henrik Larsson har gått från stortalang till Sveriges hetaste sprinter efter rekordloppet här i Helsingborg.

Han hade också överlägset bästa tid i försöken.

Det stora målet den här sommaren var junior-EM i italienska Grosseto. Men där blev han ”bara” sexa i finalen.

– Ja, det är först nu formen kommit, men jag är bara glad att den gjort det den här sommaren. Jag hade ingen inomhussäsong och när jag kom tillbaka från skada, så stukade jag foten i slutet av april.

– Jag började springa ordentligt först i slutet av maj, början av augusti.

– Det är därför formen kommit nu, men det är väl inte helt fel i ett senior-SM.

Henrik Larsson var överlägset snabbast i försöken. Näst bästa tid hade Tom Kling-Babtiste med 10.52.

Han går också in som tvåa i Sverige i år bland seniorerna. Bara Austin Hamilton, som tog EM-brons på 60 meter i vintras, har sprungit snabbare med sina 10.34.

Frågan är om den tiden överlever kvällen då finalen går.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
