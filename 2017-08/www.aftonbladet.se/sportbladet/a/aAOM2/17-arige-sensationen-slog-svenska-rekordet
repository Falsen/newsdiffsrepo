17-årige sensationen slog svenska rekordet
MATS WENNERHOLM

Det gör Henrik Larsson till etta i Sverige i år, trots att han fortfarande är 17 år och tävlar mot seniorer här i SM.

I semfinalen förbättrade han sitt färska svenska juniorrekord till 10.31. Det gamla stod sig bara ett par timmar.

Med samma perfekta vind i ryggen - +1.9 mot +1.6 i försöken.

Då hade han varit under det svenska juniorrekordet i sina tre senaste lopp före SM och blivit blåst varje gång.

– Ja, medvinden var något för stark i de loppen och därför var det skönt att få höra att det var godkänt den här gången, säger han.

– Det var lika bra att ta chansen direkt då jag visste att vinden var bra här i Helsingborg.

Ja, här har vindmätaren varit hans vän istället för hans fiende.

Tiden i försöket skvallrade om ännu bättre tider.

– Ja, andra halvan av det loppet släppte jag av. Nu ska det bli intressant att se vad det kan bli i semi- och final. Det kan bli 10.25 om jag försöker andra halvan också, sa han då.

Ja, det blev i alla fall en sänkning med fyra hundradelar.

Henrik Larsson har gått från stortalang till Sveriges hetaste sprinter efter rekordloppet här i Helsingborg.

Det stora målet den här sommaren var junior-EM i italienska Grosseto. Men där blev han ”bara” sexa i finalen.

– Men det är först nu formen kommit, men jag är bara glad att den gjort det den här sommaren. Jag hade ingen inomhussäsong och när jag kom tillbaka från skada, så stukade jag foten i slutet av april.

– Jag började springa ordentligt först i slutet av maj, början av augusti.

– Det är därför formen kommit nu, men det är väl inte helt fel i ett senior-SM.

Henrik Larsson var överlägset snabbast i försöken och klart snabbast i semin.

Han går också in som etta i Sverige i år bland seniorerna, före Austin Hamilton, som tog EM-brons på 60 meter i vintras, sm är tvåa på 10.34.

Frågan är om det blir ett nytt rekord när finalen avgörs 19.00.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
