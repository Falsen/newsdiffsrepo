Skadorna i fokus när Lejonen kopplade greppet
SIMON NORBERG

Det blev en händelserik kväll i första kvartsfinalen mellan Lejonen och Rospiggarna.

Hemmalagets Magnus Karlsson var den första gå i backen i det femte heatet, men det var under heat nio som allt hände.

Där kraschade samtliga förare, Lejonens Hans Andersen, Rohan Tungate och Rospiggarnas Jason Doyle och Nicholas Morris.

Värst gick det för den sistnämna som skadades efter att ha kört in i skyddsvallen och hamnat under den samma.

Australiensaren fick hjälpas ut av tekniker från¨både Rospiggarna och Lejon.

Morris körde sedan inte vidare något under kvällen.

– Ibland ser det värre ut än vad det är. Jag har pratat med Morris nu och han hade lite ont i axeln. Han åker tillbaka till England nu, säger lagledaren Mikael Teurnberg till Sportbladet.

Lagkamraten Nike Lunna ersatte i omstarten, men skadades sedan han också  – för att sedermera bli ivägkörd med sjukhus.

– Lunna är på sjukhuset och jag vet inget mer i dagsläget, säger Teurnberg.

Eftersom att det alltid måste finnas en ambulansen på plats på arenan var en ny bil tvungen att köra de fyra milen mellan Värmano till Gislaved, vilken renderade i ett långt uppehåll.

Efter pausen höll sedan hemmalaget Lejonen stången mot gästerna och vann till slut med komfortabla 48–42.

– Det kunde ha varit mer, vi avslutade med fem förare och jag tycker det känns väldig bra resultatmässigt, vi gör en bra match, Det är lite huvudbry kring skadorna och så där.

Returen körs i Hallstavik nästa tisdag.
