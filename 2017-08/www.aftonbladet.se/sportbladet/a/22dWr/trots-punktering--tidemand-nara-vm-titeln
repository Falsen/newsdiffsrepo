måndag 21 augusti 2017
Trots punktering – Tidemand nära VM-titeln
ANNA ANDERSSON

Pontus Tidemand och Jonas Andersson var tvåa i Tysklands VM-rally efter fredagens körning och kampen om en VM-titel har fortsatt under dagen.

Men de inledde lördagen med problem, svenskarna fick en punktering redan på den andra sträckan.

Tidemand och Andersson valde att köra vidare på det trasiga däcket eftersom de ansåg att det  gick snabbare än att byta däck.

- Rally Tyskland är svårt, det är många  risker som lurar på varje sträcka och nu var det vår tur att få problem.  Det är bara att inte låta sig påverkas av det utan ställa om sig och  köra vidare, säger Pontus Tidemand.

– Vi tappade som tur var inte mer än en placering på det men i  läget vi hamnade i kunde vi inte ta risker för att avancera. Utmaningen  blir på sätt och vis större koncentrationsmässigt, men vi kör vårt eget  race nu och fokuserar på vad vi gör, inte vad de andra gör.

Ledaren Jan Kopecký drabbades också av en punktering och halkade ner till andra plats. Tidemand är nu trea inför de avslutande fyra specialsträckorna och han behöver vara sämt fyra i mål - samtidigt som Teemu Suninen inte vinner loppet  - för att säkra titeln.

–  Jag kan inte tänka på det just nu, säegr Tidemand.

–  Allt  kan som sagt hända i rally och vi måste först och främst ta bilen i mål.  Det är mitt enda fokus. Sen får vi se vart det placerar os.

Emil Bergqvist ligger på plats 12 i samma klass, han drabbades av en punktering i går och har nu sju minuter till täten. I WRC leder Ott Tänak före Andreas Mikkelsen.
