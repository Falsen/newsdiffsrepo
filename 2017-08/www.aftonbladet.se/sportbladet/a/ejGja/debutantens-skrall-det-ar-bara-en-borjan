Debutantens skräll: ”Det är bara en början”
ELISABET HOFF

Therese Nilshagen, 34, och den svarta hingsten Dante Veltino dansade fram i fredagens Grand Prix Special, helt utan missar.

När hon red upp på sista medellinjen kunde publiken inte hålla sig utan började applådera i takt. Sedan bröt jublet ut.

När domarsiffrorna 78.585 procent kom upp tog Nilshagen ledningen.

– Oj, det här var ju bra, tänkte jag, sa Nilshagen direkt efter sin sitt.

Sedan gick hon till stallet för att ta av sig ridstövlarna och invänta de åtta återstående ryttarna. Några förväntningar på medalj hade hon inte.

Inför EM berättade hon för Sportbladet att hennes mål i EM låg runt 75 procent. 78 procent hade hon tänkt nå först i OS i Tokyo 2020.

Nu har hon redan två personbästa och ett lagbrons från i onsdags.

– Lagbronset betydde jättemycket i dag. Det gav ett visst lugn. Vad som än händer kan man åka hem och vara glad över den medaljen. Den medaljen var ändå lite över förväntningarna, även om det var ett mål. Så jag var inte lika nervös idag, säger Sveriges nya superstjärna.

I morgon lördag får hon en ny chans i freestylen.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
