Guide inför galan – allt du behöver veta
SIMON SJÖSTRAND

Ställt väckarklockan och laddat kaffekokaren?

Bra.

Under natten till söndag är det dags för årets kampsportsgala i en utsåld T-Mobile Arena i Las Vegas, där svenske Badou Jack är först ut i titelmatchen mot Nathan Cleverly, innan huvudnumret tar vid: superfajten mellan boxaren Floyd Mayweather Jr. och MMA-mästaren Conor McGregor.

Här är allt du behöver veta:

Badou Jack vs Nathan Cleverly: Sveriges stora boxningsstjärna, Badou Jack, 33, går en titelmatch mot WBA-världsmästaren Nathan Cleverly, 30, i Jacks nya viktklass lätt tungvikt.

– Det blir riktigt stort. Bara att ta tillfället i akt och bjuda på show. Jag kommer att vinna och plocka hem ett lätt tungviktsbälte till Sverige, sa Badou Jack inför fajten.

Floyd Mayweather Jr vs Conor McGregor: Världens mest penningstinna boxningsmatch genom tiderna. Obesegrade boxningslegendaren Floyd Mayweather Jr, 40, med 49–0 i matcher mot Conor McGregor, 29, MMA-mästaren som tagit boxningslicens bara för att kunna utmana amerikanen.

– Du kommer vara medvetslös inom fyra ronder, sa McGregor på den första presskonferensen.

– Jag kommer knocka dig, svarade Mayweather.

T-Mobile Arena i Las Vegas. Invigdes i april förra året och kostade drygt tre miljarder kronor att bygga. Rymmer 20 000 åskådare vid boxning/MMA. Är även arenan där NHL-laget Vegas Golden Knights kommer att husera kommande säsong.

Mayweather har själv gått ut och sagt att han ”kommer att tjäna 2,4 miljarder kronor eller mer”, medan McGregor uppges få nöja sig med omkring 870 miljoner kronor för fajten...

Badou Jack–Nathan Cleverly: Beräknas starta tidigast 03.00 söndag morgon.

Floyd Mayweather–Conor McGregor: Beräknas starta cirka 04.30.

Badou Jack–Nathan Cleverly: Sänds på TV3 och Viaplay.

Floyd Mayweather–Conor McGregor: Sänds på Viaplay PPV och kostar 499 kronor, oavsett om man redan har ett Viaplay-paket.

Runt ringside (där de dyraste biljetterna kostar en miljon kronor) kommer bland andra följande kändisar ta plats:

P. Diddy, Drake, Charlize Theron, Mark Wahlberg, Elon Musk, Angelina Jolie, Denzel Washington, LL Cool J, Jamie Foxx, LeBron James, Bob Kraft, Rick Ross, Adam Levine, Michael Bay och svenske Avicii.

...och här är gästlistan i TV3:s sändning:

Alexander "The Mauler" Gustafsson (MMA-stjärna)

Mikaela Laurén (boxare)

Ola Rapace (skådespelare)

Erik Skoglund (boxare)

Jens Hultén (skådespelare)

Madeleine Vall (/thaiboxare/skådespelare)

Hans Wiklund (journalist/tv-producent)

Jennifer Åkerman (Hollywoodfru)

Nina Wennerström (idrottsagent)

Åsa Sandell (fd boxare/författare/journalist)

Vatche Wartanian (boxare)

Lina Länsberg (MMA-fajter)

Martin Lidberg (fd brottare/Mästarnas mästare)

Armand Krajnc (fd boxare)

Musse Hasselvall (tv- och fighting profil)

Anthony Yigit (boxare)

Kaliffa Karlsson (artist)

Mahmut Suvakci (skådespelare)

Reza Maddadi (MMA-fajter)

Andreas Michael (MMA- och boxningstränare)
