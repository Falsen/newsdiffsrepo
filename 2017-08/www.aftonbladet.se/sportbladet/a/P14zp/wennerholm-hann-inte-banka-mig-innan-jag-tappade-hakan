Wennerholm: Hann inte bänka mig innan jag tappade hakan
Mats Wennerholm

Då har jag sett en svensk rekordsommar utan dess like, jag har sett Daniel Ståhl kasta 71.29 i diskus i Sollentunga och Lovisa Lindh sätta svenskt rekord på 800 meter med 1:58.77 i schweiziska Lausanne.

Men de resultaten kom inte som någon direkt chock.

Nu såg jag en kille forsa fram i femtio meter och som började titta sig omkring efter konkurrenterna.

Han såg inga.

Det trots att han släppte av i slutet av loppet.

Det var bara klockan som avslöjade vad jag just sett. Den stannade på 10.33 och justerades till 10.35.

Och jag satt om undrade hur snabbt han hade sprungit om han tagit i hela vägen. Peter Karlssons svenska rekord på 10.18 hade inte varit alltför långt borta, men jag tror han hade landat någonstans runt Christer Garpenborgs 10.25 - svenskt rekord på sin tid (1976).

Då hade Henrik Larsson varit fyra i Sverige på 100 meter genom tiderna.

Som 17-åring.

Jag har naturligtvis haft lite koll på Henrik Larsson i lokalpressen i Karlstad där han bor. En stortalang, som var skadad i vintras och aldrig hann komma i form till sommarens stora mål - JEM i italienska Grosseto.

Men efter ett VM som blev en stor svensk besvikelse med några få undantag, var det extra skönt att få se ett helt nytt ansikte.

Det finns heller ingen friidrottsgren med sådan prestige som 100 meter.

Nu väntar jag bara på fortsättningen – semi- och final senare i kväll.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
