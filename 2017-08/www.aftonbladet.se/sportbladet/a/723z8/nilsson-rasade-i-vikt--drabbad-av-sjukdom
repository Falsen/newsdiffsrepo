Nilsson rasade i vikt – drabbad av sjukdom
LINUS NORBERG

Han var med om att spela SM-final med Bollnäs i slutet av mars.

Men tiden efteråt har varit tung för Patrik Nilsson.

Plötsligt rasade han åtta kilo i vikt, började bli ovanligt trött och hade en vilopuls som sköt i höjden.

Han fick diagnosen ”giftstruma”, en sjukdom som gör att hans sköldkörtel började överproducera hormon.

– Ämnesomsättningen har varit fyra gånger så hög som normalt, bara när jag har legat på soffan har jag bränt 6 000 kalorier på en dag, säger bandystjärnan till Mittmedia.

Nu missar Nilsson stora delar av försäsongen med Bollnäs, men han hoppas kunna vara tillbaka på is till premiären.

– Jag tar regelbundna prover och om två till tre veckor borde jag kunna kliva in i träning. Men då får jag stegra, man får inte gå max direkt utan man får känna efter hur hårt man köra.

– Kan jag kliva på här snart så har jag ändå sju till åtta veckor till premiären. Men det ska ju funka bra när jag väl drar igång också men det är bara att ta en dag i taget, fortsätter Nilsson som däremot tvingas gå på medicinering hela säsongen eftersom behandlingen pågår i 18 månader.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)
