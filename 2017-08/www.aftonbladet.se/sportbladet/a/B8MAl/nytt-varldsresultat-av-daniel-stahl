Nytt världsresultat av Daniel Ståhl
MATS WENNERHOLM

Ja, det var världsklass i diskusringen och Ståhls 67.80 skulle räcka till en femteplats i världen i år, på den världsårsbästalistan han själv leder.

Så bra är det.

– Ja, det var rätt svårkastat med en stark vänstervind. Så jag är nöjd, säger Ståhl.

Lika nöjd var han med att träningskompisen Simon Pettersson kastade till sig silvret med 64.84. Också det ett resultat av världsklass av VM-tian och bara fyra centimeter från sommarens personbästa.

Vad har du gjort sedan VM-silvret?

– Det blev två dagars helvila, men sedan har jag tutat på och kört som vanligt. Men det var rätt svårt att ladda om efter det där snygga VM-silvret jag tog.

Diamond League-finalen på fredag blir nästan en repris på VM-finalen?

– Ja, det är en viktig tävling. Viktig både för mig och kast-Sverige. Jag har bra minnen från i fjol, då jag vann med ett kast på 65.78.

Det gör du i sömnen numera känns det som?

– Ja, nästan så.

Och diskussagan bara fortsätter.
