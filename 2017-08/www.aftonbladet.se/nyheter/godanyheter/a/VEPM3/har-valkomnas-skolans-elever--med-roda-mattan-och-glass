Här välkomnas skolans elever – med röda mattan och glass
MALIN WIGEN

När årskurs 4–9 skulle kicka igång höstterminen på Gullbrandstorpsskolan i Halmstad kommun rullade man ut röda mattan. Klasserna ropades upp en efter en och fick gå in i skolans lokaler via röda mattan där de möttes av applåder och glada tillrop. Förutom röda mattan bjöds det på musik och glass. .

– Vi ville att eleverna skulle känna sig extra välkomna tillbaka. Tanken med den röda mattan är att eleverna ska känna att vi tror på dem, att de är värdefulla precis så som de är, säger Jenny Wiemo, en av rektorerna på skolan.

Det var första året som man tillämpade detta välkomnande i skolan och det uppskattades av eleverna.

– De såg glada och förväntansfulla ut. Det var en härlig start på terminen. Sen var det ju några som kanske önskat att sommarlovet varit lite längre, men så brukar det vara.

För nya elever kan den speciella skolstarten betytt lite extra. Även för de som hamnat i en ny klassammansättning.

– Vi gjorde det här för att skapa en gemenskap. Att alla känner att de är en del i ett sammanhang från början, säger Jenny Wiemo.

För fler liknande historier – följ Goda nyheter på Facebook
