Lars hittade jättekantarell
JONNA CLAESSON

Det var igår som Lars Fransén och hunden var ute på en promenad i de småländska granskogarna utanför Rottne. Och det var när hunden satte sig för att kissa som Lars fick syn på skogens guld.

– Först trodde jag att det var någonting annat, men när jag kom närmare såg jag att det var en kantarell. Den var gigantiskt.

Lars berättar att hela familjen brukar vara ute och plocka svamp och att hela skogarna är fyllda för tillfället.

– Det har kommit jättemycket svamp nu efter regnet. Det konstiga var att där jag hittade den här växte det ingen annan svamp, den har fått stå och växa till sig ordentligt.

Familjen har ännu inte huggit in på den stora svampen men enligt Lars kommer den räcka till en hel portion.

– Den är 17,5 centimeter så den lär man bli mätt på, säger han.

För fler liknande historier – följ Goda nyheter på Facebook
