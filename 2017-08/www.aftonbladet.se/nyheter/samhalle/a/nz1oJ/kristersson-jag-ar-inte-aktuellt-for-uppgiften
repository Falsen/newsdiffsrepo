Kristersson: Jag är inte aktuellt för uppgiften
OLOF SVENSSON

Ulf Kristersson är riksdagsledamot och ekonomisk-politisk talesperson för Moderaterna. I spekulationer om möjliga efterträdare till Anna Kinberg Batra har han lyfts fram som ett tänkbart namn.

Men till SR:s Ekot säger han att han inte tänker bli partiledare.

– Det är inte aktuellt. Jag sa redan för tre år sedan att det inte är aktuellt, säger han.

På frågan om han inte vill bli partiledare svarar han.

– Vi har en partiledare och jag är inte aktuell för uppgiften. Vi ska avstå från sådana spekulationer och i stället ta itu med problem som vi faktiskt har.

Ulf Kristersson säger vidare att han tycker att krisen som Moderaterna nu befinner sig i är ”tråkig och destruktiv”.
