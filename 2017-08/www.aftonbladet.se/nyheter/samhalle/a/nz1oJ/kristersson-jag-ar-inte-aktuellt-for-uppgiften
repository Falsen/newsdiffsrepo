Kristersson: Jag är inte aktuell för uppgiften
KENAN HABUL

Ulf Kristersson är riksdagsledamot och ekonomisk-politisk talesperson för Moderaterna. I spekulationer om möjliga efterträdare till Anna Kinberg Batra har han lyfts fram som ett tänkbart namn.

Men till SR:s Ekot säger han att han inte tänker bli partiledare.

– Det är inte aktuellt. Jag sa redan för tre år sedan att det inte är aktuellt, säger han.

På frågan om han inte vill bli partiledare svarar han.

– Vi har en partiledare och jag är inte aktuell för uppgiften. Vi ska avstå från sådana spekulationer och i stället ta itu med problem som vi faktiskt har.

Ulf Kristersson säger vidare att han tycker att krisen som Moderaterna nu befinner sig i är ”tråkig och destruktiv”.

Uppgifter: Odenberg redo att ta över

Tidigare försvarsministern Mikael Odenberg är redo att ta över som partiledare i Moderaterna efter Anna Kinberg Batra, enligt flera samstämmiga uppgifter till Expressen.

Är du intresserad av att ta över partiet om Anna Kinneberg Batra avgår?

– Jag har inga kommenterar överhuvudtaget till det som pågår inom Moderaterna just nu.

Har du fått frågan från någon inifrån partiet?

– Jag har inga kommenterar whatsoever, säger Mikael Odenberg till Aftonbladet.
