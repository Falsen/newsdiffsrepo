Uppgifter: regeringen backar om skattehöjningar
KENAN HABUL

Alliansens partiledare sa i juni att de kunde tänka sig att stoppa de planerade skattehöjningarna genom att använda sig av en misstroendeförklaring.

De skattehöjningar som nu dras tillbaka enligt Expressen rör förändringar av brytpunkten för statlig inkomstskatt och höjd skatt för småföretag genom förändrade 3:12-regler.

Finansminister Magdalena Anderssons pressekreterare Gösta Brunnander vill inte bekräfta uppgifterna.

– Det jag kan säga är att det inte finns någon överenskommelse ännu, säger han.

Varken Vänsterpartiet eller Miljöpartiet vill bekräfta uppgifterna.
