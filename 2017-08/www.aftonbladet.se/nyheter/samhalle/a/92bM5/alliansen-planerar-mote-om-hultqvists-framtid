Alliansen planerar möte om Hultqvists framtid
OLOF SVENSSON

Stefan Löfvens närmsta medarbetare, statssekreterare Emma Lennartsson, avgick i går. Anledningen är att hon fått information om säkerhetsbrister på Transportstyrelsen tidigare än vad hon tidigare har gjort gällande. Hon förstod däremot inte då allvaret i situationen.

Alliansledarna är mycket kritiska till uppgifterna att informationen har funnits i statsrådsberedningen mycket längre än vad som tidigare varit känt.

Kristdemokraternas Ebba Busch Thor säger till Aftonbladet:

– Det är väldigt graverande information som kommer fram. Statsministerns närmaste medarbetare uppger nu en helt annan redogörelse kring händelseförloppet. Det sätter fler frågor kring vad regeringens linje kring vad som enegtligen har hänt och inte hänt är.

Busch Thor poängterar att det är väldigt viktigt att Konstotutionsutskottets granskning av skandalen genomförs.

– Vi har fortfarande stora frågetecken kring exakt vad statsministern visste och när han visste det. Det tycker jag fortfarande är oklart och det blir en viktig del i KU:s gransnkning framåt, säger hon.

Även Liberalernas Jan Björklund är kritisk:

– Det är mycket allvarlig information som framkommit, att statsministerns närmaste medarbetare har vetat detta en längre tid. Det visar på det informationshaveri som varit i regeringskansliet, säger Centerledaren Annie Lööf (L) till TT.

Björklund säger att det innebär att Stefan Löfven lämnat oriktiga uppgifter på en presskonferens i juli.

– När han påstod att statssekreteraren fick information först i december 2016. Nu visar det sig att den informationen är felaktig, säger han till TT.

Samtidigt kan den nya informationen vara en räddning för försvarsminister Peter Hultqvist. Alliansen har tidigare meddelat att den tänker rikta misstroendevotum mot Hultqvist när riksdagen öppnar, med brasklappen att om det tillkommer ny information så kan hotet dras tillbaka.

Om informationen redan fanns på statsrådsberedningen skulle det kunna innebära att Hultqvists brist att informera inte ses som lika allvarlig.

Annie Lööf säger till TT:

– Jag och mina Allianskollegor behöver utvärdera detta tillsammans.

Ebba Busch Thor säger till Aftonbladet:

– Det är ny information, så självklart ska vi titta på den och det kommer vi göra tillsammans i Alliansen. Men jag ser inte i det här läget på viket sätt detta påverkar situationen för Hultqvist.

Allianskällor säger till Aftonbladet att Alliansledarna nu måste diskutera om den nya informationen förändrar bilden av den skuld Hultqvist har i skandalen. Man vill inte gå in på när mötet ska äga rum, mer än att det ska ske innan riksdagen öppnar. Det är då som misstroendeförklaringen är planerad att äga rum.

– Misstroendeförklaringen ligger fast, men det här är ny information. Vad vad den innebär är för tidigt att säga, säger en L-källa.
