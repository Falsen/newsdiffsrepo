En person skadad i misstänkt skottlossning i Malmö
SUSANNA HÅLLBUS

Larmet om skottlossning på Lönngatan i Malmö kom 21.36, skriver polisen på sin hemsida.

– Vi fick in flera samtal om att folk har hört flera skott, säger Fredrik Bratt, polisen presstalesperson i region Syd.

Ambulans och polispatruller åkte till Lönngatan, mellan Norra Grängesbergsgatan och Lantmannagatan. Där fann man en man med misstänkta skottskador utomhus. Han var vaken och kunde prata med räddningspersonalen.

– Han är förd till akuten i Malmö, säger Fredrik Bratt på polisen.

Mannen ska inte ha livshotande skador, skriver polisen på sin hemsida.

Polisen har spärrat av den misstänkta brottsplatsen. Kriminaltekniker är på plats och hundpatruller letar efter vapnet som ska ha använts.

Vid akuten är det också avspärrat.

– Vi har polispatruller på plats utanför sjukhuset, dels för personalens säkerhet men också för den skadade mannens, säger Fredrik Bratt.

Brottet är rubricerat som försök till mord.

✓ Texten uppdateras.
