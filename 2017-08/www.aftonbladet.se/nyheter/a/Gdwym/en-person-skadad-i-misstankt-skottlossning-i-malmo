En person skadad i misstänkt skottlossning i Malmö
SUSANNA HÅLLBUS

– Vi fick in flera samtal om att folk har hört flera skott, säger Fredrik Bratt, polisen presstalesperson i region Syd.

Ambulans och polispatruller åkte till Lönngatan, mellan Norra Grängesbergsgatan och Lantmannagatan. Där fann man en man med misstänkta skottskador utomhus.

– Det är en vuxen man. Han är förd till akuten i Malmö. Jag har inga uppgifter om skadeläget, säger Fredrik Bratt på polisen.

Polisen har spärrat av den misstänkta brottsplatsen. Kriminaltekniker är på plats, uppger polisen i ett pressmeddelande. Hundpatruller letar efter vapnet som ska ha använts.

Vid akuten är det också avspärrat.

– Vi har polispatruller på plats utanför sjukhuset, dels för personalens säkerhet men också för den skadade mannens, säger Fredrik Bratt.

Brottsrubriceringen är inte helt bestämd än.

– Troligtvis handlar det om ett mordförsök, med tanke på att ett vapen har använts, säger Fredrik Bratt på polisen i region Syd.

✓ Texten uppdateras.
