måndag 21 augusti 2017
Bil med barnfamilj krockade med älg
ADAM WESTIN

Olyckan inträffade omkring klockan 11 på lördagen.

En bil kolliderade med en älg på E45 i norrgående riktning, mellan Torsby och Malung.

Fem personer satt i bilen, varav tre vuxna och två barn. Samtliga kunde ta sig ut på egen hand efter olyckan.

– Det var tydligen en barnfamilj, enligt enheten på plats, säger Håkan Finnkvist vid räddningstjänsten i Hagfors.

En helikopter tillkallades men vände, efter att sjukvårdsledaren bedömt att det inte funnits behov av den.

Inledningsvis uppgav polis och räddningstjänst att två personer skulle föras till sjukhuset i Torsby. Men senare visade det sig att ingen behövde följa med ambulanserna.

– Det är inga allvarliga skador, säger Dan Sööder vid polisens ledningscentral.

E45 i norrgående riktning mot Malung var delvis blockerad efter olyckan.

Älgen dog i samband med kollisionen, uppger polisen.
