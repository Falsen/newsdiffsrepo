Gotland kräver AKB:s avgång
HANNA OLSSON

Gotland blir det femte länsförbundet som kräver Anna Kinberg Batras avgång, vilket DN var först med att berätta.

– Efter att ha talat med min styrelse och våra föreningar på Gotland kan jag konstatera att förtroendet för vår partiledare är förbrukat. En kvalificerad majoritet anser att vi behöver få ett nytt ledarskap på plats snarast, säger Jesper Skalberg Karlsson, partiets förbundsordförande på Gotland  till SVT Nyheter.

Igår meddelade Västerbotten, Dalarna, Uppsala och mäktiga Stockholms länsförbund att de inte vill ha kvar sin partiledare.

Även Moderata ungdomsförbundet har ställt sig bakom avgångskravet.

Aftonbladet söker Anna Kinberg Batra.
