söndag 20 augusti 2017
En 22-årig man sköts ihjäl i Tensta
KERSTIN NILSSON

Larmet om skottlossningen kom vid 20.38 och enligt de som slog larm, det var flera personer, ska det ha hörts ett eller flera skott.

– Vi fick också information om att en person var skottskadad, säger Åsa Wallentin.

Utanför en port hittades en skadad man som fördes till Karolinska sjukhuset i Solna av polispersonal.

– Läget var akut, säger Åsa Wallentin.

Mannen, som är 22 år, dog på sjukhuset.

Anhöriga är underrättade.

Under kvällen har ett stort antal personer samlats utanför sjukhuset och flera polispatruller är på plats.

– Läget är under kontroll, säger Åsa Wallentin.

Enligt uppgift till Aftonbladet träffades mannen i huvudet och en minderårig person ska ha blivit vittne till händelsen.

Polisen har spärrat av platsen för teknisk undersökning.

– Vi har påbörjat dörrknackning och hämtat in tre personer på förhör, säger Åsa Wallentin.

Brottsrubriceringen är i nu mord.

► Texten uppdateras
