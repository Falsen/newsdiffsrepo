fredag 18 augusti 2017
En person skjuten i Tensta: ”Oklart skadeläge”
KERSTIN NILSSON

Larmet om skottlossningen kom vid 20.38 och enligt de som slog larm, det var flera personer, ska det ha hörts ett eller flera skott.

– Vi fick också information om att en person var skottskadad, säger Åsa Wallentin.

Utanför en port hittades en skadad man som är förd till sjukhus med okända skador.

Enligt uppgift till Aftonbladet ska mannen vara träffad i huvudtrakten och en minderårig person ska ha blivit vittne till händelsen.

Polisen har spärrat av platsen för teknisk undersökning.

– Vi har påbörjat dörrknackning och hämtat in tre personer på förhör, säger Åsa Wallentin.

Brottsrubriceringen är i nuläget försök till mord eller dråp.

► Texten uppdateras
