Förslag: Skrota tv-licensen
KERSTIN NILSSON

Sedan slutet av förra året har en kommitte med representanter från alla riksdagspartier utrett hur finansieringen av public service ska ske i framtiden.

I höst väntas ett förslag.

Och enligt Medierna i P1 kommer kommittén att förslå att den traditionella radio- och tv-licensen skrotas.

– Jag uppfattar att det inte finns något stöd i kommittén eller i riksdagens partier för att behålla den traditionella tv-licensen. Den har överlevt sig själv och håller varken tekniskt eller politiskt, säger Olof Lavesson, moderat ledamot i public service-kommittén till Medierna.

Radiolicensen infördes 1907 – tv-licensen i mitten av 1950-talet.

Enligt vad Medierna i P1 erfar kommer kommittén förslå att avgiften istället tas ut via skattsedeln och baseras på inkomst, ungefär som begravningsavgiften.

Den individuella avgiften ska dock ha ett tak, som innebär att den med hög inkomst inte betalar mycket mer än i dag.

Förslaget ska presenteras för regeringen senast den 17 november i år.

Först nästa år kan riksdagen fatta beslut i frågan.
