Trafikolycka med flera bilar – räddningstjänst klipper upp taket
JOSEFIN SILVERBERG

Räddningstjänst och ambulans är på plats.

– Arbete pågår på platsen och vi kommer vara där en halvtimme till. Vägen är avstängd i norrgående riktning, säger ledningsoperatören på räddningstjänsten Syd.

– Det är fyra bilar som är inblandade och två personer som skadats. En av dem har tagits ut genom att räddningstjänsten klippt upp taket, säger Stephan Söderholm, på polisen region Syd.

De skadade förs med ambulans till sjukhus.

– Jag har inga uppgifter om deras skadeläge, säger Stephan Söderholm.

Trafikverkets prognos är att vägen kommer vara avstängd i norrgående riktning fram till 17:45 och köerna är enligt polisen långa. Bilister uppmanas följa vit/blå skyltning från Lund Norra till Gårdsstånga. Vägbanan ska saneras av Trafikverket eftersom vätska läckt ut på vägen.

Texten uppdateras
