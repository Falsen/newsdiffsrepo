Polisen: Därför ska du inte varna för våra kontroller
VIKTOR ADOLFSSON

”Varnar du för våra trafikkontroller? Det kanske du ska sluta med det efter att ha läst ovanstående”.

Så avslutar Polisen i nordvästra Skåne ett Facebookinlägg om de trafikkontroller som de denna vecka genomför mer frekvent än vanligt.

Det var för några dagar sedan som de gjorde en trafikkontroll vid en livsmedelsbutik och stoppade en man som saknade körkort.

Efter lite efterforskningar lyckades de hitta mannens identitet – och det visade sig att han fick besked om utvisning från Sverige 2016 och inte får återvända förrän 2021.

”Eftersom han dök upp på Råå i en trafikkontroll så är han också misstänkt för brott mot utlänningslagen. Han greps och anhölls senare under dagen”, skriver polisen i inlägget.

Därför menar sig nu polisen ha ytterligare anledning att sprida budskapet: Varna inte för trafikkontrollerna.
