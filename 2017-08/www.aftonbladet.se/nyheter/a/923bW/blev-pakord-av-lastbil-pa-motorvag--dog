Blev påkörd av lastbil på motorväg – dog
MAJA K NILSSON

Polis och räddningstjänst fick larm klockan 12.23 på onsdagen om att en man blivit påkörd av en lastbil i södergående riktning på E18 vid Kungsängen.

Mannen fördes till sjukhus i ambulans med allvarliga skador.

Hans tillstånd var länge kritiskt, och under natten mot torsdag meddelade polis att mannen dött av sina skador.

– Anhöriga är underrättade, säger Jonas Andersson, stationsbefäl vid polisen i Stockholm Nord.

Polisen har inlett en förundersökning och kommer utreda händelsen.

– Det är oklart vad personen gjorde på motorvägen, det är det vi försöker ta reda på nu, säger Carina Skagerlind, polisens presstalesperson.
