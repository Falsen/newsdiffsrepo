Lastbil har kört in i bro – vägen avstängd
MAJA K NILSSON

En lastbil har kört in i en tunnelbanebro, vägen är avstängd i båda riktningar och polisen leder om trafiken.

Tunnelbanans gröna linje stängdes av strax efter klockan 05.

– Vi stängde av trafiken för att kontrollera bron så att den inte skadats. 05.50 kunde tunnelbanan köra igen eftersom bron inte skadats, säger Bengt Stenberg, presskommunikatör på SL.

Det är inga större förseningar efter stoppet.

– Det kan vara några små förseningar, men eftersom det var så tidigt på morgonen så har det inte påverkat så mycket.Vägen är återigen öppen för trafik.
