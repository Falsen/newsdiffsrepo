Risifrutti byter namn – till Risitutti
VIKTOR ADOLFSSON

Två miljoner förpackningar av mellanmålet Risifrutti ska få nytt namn under slutet av augusti och september. Det nya namnet blir något oväntade Risitutti – med fokus på bröstcancer och en uppmaning till kvinnor om att kolla sina bröst.

– Kampanjen riktar ljuset mot en av våra hjärtefrågor: självundersökning. Vi vet att tidig upptäckt räddar liv. Och vi vet att det kan ta tid att få till en god vana. Ju förr en kvinna lär känna sina bröst, desto bättre – i syfte att upptäcka eventuella förändringar i ett så tidigt skede som möjligt, säger Marit Jenset, generalsekreterare hos Bröstcancerfonden, i pressmeddelandet.
