Orkanen Harvey uppgraderad till kategori fyra
SIMÓN BUSTAMANTE

Bara timmar från att nå Texas kust meddelade det amerikanska orkancentret att man uppgraderat Harvey till en kategori 4. Dess vindar kan nå 58 meter i sekunden.

Invånarna i Rockport, Texas som vägrar att evakueras uppmanas nu att skriva namn och personnummer på sina armar. Vice borgmästare Patrick Rios säger till CNN att det kommer ”hjälpa räddningstjänsten om de skulle hitta en kropp”.

Vid halv fyra svensk tid nådde orkanen delstaten Texas. Kort därefter meddelade Donald Trump via Twitter att han i förebyggande syfte utlyst katastroftillstånd i Texas.
