Terroristen: Attackerna var en desperat plan B
LINN DAHLGREN

Dagen före attackerna i Barcelona och Cambrils dog flera av medlemmarna i terrorcellen i en explosion i deras bombfabrik i Alcanar, skriver den spanska tidningen El Mundo.

Sprängmedlen skulle användas till mycket större attacker i Barcelona, men explosionen tvingade terrorcellen att improvisera.

Det berättar Mohammed Houli Chemlal, 21, i polisförhör under tisdagen. Han var med i bombfabrik när det exploderade och andra medlemmar i cellen dödades.

Deras plan B dödade 15 och skadade över 130 personer.

Han berättar i förhöret att de i flera månader förberedde ”väldigt omfattande” attacker.

De attacker som till slut genomfördes i Barcelona och Cambrils var ”desperata alternativ” efter att ursprungsplanerna gått om intet, enligt den katalanska polischefen major Josep Lluís Trapero.

I terrorcellens bombfabrik i Alcanar, där explosionen inträffade kvällen före attackerna, bekräftar polisen nu att man har hittat färdiga ”bombliknande anordningar”.

Cellen använde sprängämnet acetonperoxid, TATP, i sina bomber. Ämnet, som också kallas ”satans moder”, användes bland annat i Brysselattackerna.

Terroristcellen sålde juveler för att finansiera inköper av det volatila ämnet, enligt polischefen.
