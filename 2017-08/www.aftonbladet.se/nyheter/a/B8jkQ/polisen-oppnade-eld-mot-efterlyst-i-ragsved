måndag 21 augusti 2017
Polisen öppnade eld mot efterlyst i Rågsved
KARIN AHLBORG

Gripandet av den efterlysta skulle ske i Rågsved i södra Stockholm.

– Det var i samband med det som polisen öppnade verkanseld. Det finns inga uppgifter om att någon ska ha skadats.

Den efterlysta lyckades fly från platsen i en bil som nu jagas med bland annat helikopter.

– Jag har inte uppgifter om vad det är för bil som efterspanas.

Enligt ett vittne sköt polisen mot en flyende bil. Nu har stora delar av området spärrats av i väntan på teknisk undersökning.

– Det var läskigt, något sånt här har aldrig hänt i det här området förut. Om det händer något i Rågsved brukar det vara på andra sidan centrum, säger ett vittne.

Hon hörde skottlossningen från sitt rum.

– När jag kikade ut såg jag hundar och barn som blivit skrämda. Det är ju ett väldigt barnrikt område, tur att ingen av dem kom i vägen för skotten.
