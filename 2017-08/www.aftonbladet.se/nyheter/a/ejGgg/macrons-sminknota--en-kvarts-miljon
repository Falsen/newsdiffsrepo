Macrons sminknota – en kvarts miljon
EBBA THORNÉUS

Trots betydligt färre rynkor än sina föregångare har Emmanuel Macron lagt omkring 26 000 euro, motsvarande 247 000 kronor, på makeup sedan han tillträdde som Frankrikes president för tre månader sedan.

Summan består av två fakturor på 10 000, respektive 16 000 euro, från den frilansande sminkösen Natacha M, som hjälp Macron med hans sminkning inför olika tv-framträdanden och utlandsvistelser.

Uppgifterna bekräftas av den franska regeringen som förklarar de höga kostnaderna med att insatserna varit ”brådskande” men meddelar samtidigt att man håller på att leta efter billigare alternativ framöver.

Uppgifterna har väckt starka reaktioner på sociala medier och kommer ytterst olämpligt för Macron vars opinionssiffror sjunkit i samband med förslag om budgetnedskärningar och kontroversiella arbetslagar.

Dock sägs Macrons sminkutgifter vara lägre än föregångaren Francois Hollande, som under sin tid makten spenderade runt 10 000 euro, omkring 95 000 kronor, i månaden på både en sminkös samt en heltidsanställd frisör och anklagades därmed för ”schampoo-socialism”.

Enligt Vanity Fair spenderade även den tidigare presidenten Nicolas Sarkozy omkring 8 000 euro i månaden på ansiktsbehandlingar.
