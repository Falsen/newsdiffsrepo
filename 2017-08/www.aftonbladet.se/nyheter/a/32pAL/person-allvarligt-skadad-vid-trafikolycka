Man dog i trafikolycka utanför Borås.
JOAKIM MAGNÅ

Larmet kom vid 16.19 på torsdagen. Olyckan inträffade i Rångedala i Borås kommun.

– Det är en singelolycka, säger Ulla Brehm, presstalesperson vid polisen i region Väst.

Bilen har kört av vägen.

– En person är inblandad och den personen är allvarligt skadad, säger Joakim Mattsson, räddningschef i beredskap vid Södra Älvsborgs räddningstjänstförbund.

Enligt de första uppgifterna har föraren kastats ur bilen, skriver Borås Tidning.

Den skadade personen har förts i ambulans till Södra Älvsborgs sjukhus i Borås.

Vägen spärrades av i båda riktningarna under räddnings- och bärgningsarbetet.

Föraren, en medelålders man, avled av sina skador. Hans anhöriga är underrättade, enligt polisen.



► Texten uppdateras
