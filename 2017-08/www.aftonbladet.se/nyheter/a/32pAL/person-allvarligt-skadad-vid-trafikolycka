Person allvarligt skadad vid trafikolycka
JOAKIM MAGNÅ

Larmet kom vid 16.19 på torsdagen. Olyckan inträffade i Rångedala i Borås kommun.

– Det är en singelolycka, säger Ulla Brehm, presstalesperson vid polisen i region Väst.

Bilen har kört av vägen.

– Vi har inte så mycket mer uppgifter just nu. Men en person är inblandad och den personen är allvarligt skadad, säger Joakim Mattsson, räddningschef i beredskap vid Södra Älvsborgs räddningstjänstförbund.

Enligt de första uppgifterna har föraren kastats ur bilen, skriver Borås Tidning.

En ambulanshelikopter har kallats till olycksplatsen.

Vägen har spärrats av i båda riktningarna.





► Texten uppdateras
