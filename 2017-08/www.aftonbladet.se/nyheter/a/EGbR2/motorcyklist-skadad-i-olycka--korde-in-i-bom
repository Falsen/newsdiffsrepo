Motorcyklist allvarligt skadad i olycka – körde in i bom
EMMA LINDSTRÖM

Polisen fick larmet vid 12.08. En person på motorcykel har kört in i en tågbom på Hyltarpsvägen och skadats allvarligt.

Polis, räddningstjänst och ambulans har varit på plats. Den skadade, en man i övre medelåldern, var medvetslös och har förts till sjukhus med ambulans, enligt räddningstjänsten. Inga andra personer ska vara inblandade.

– Det vara bara den motorcykeln inblandad, säger Hampus Aronsson, yttre befäl räddningstjänsten Svedala.

– Vi har åkt dit och kommer att utreda om det finns misstanke om brott. Vi kommer att dokumentera olycksplatsen och tala med eventuella vittnen, säger Calle Persson, polisens presstalesperson i Syd.
