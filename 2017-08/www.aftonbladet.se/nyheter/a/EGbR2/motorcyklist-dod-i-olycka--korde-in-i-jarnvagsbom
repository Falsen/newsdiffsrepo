Motorcyklist död i olycka – körde in i järnvägsbom
EMMA LINDSTRÖM

Polisen fick larmet vid 12.08. En man på motorcykel hade kört in i en bom vid en järnvägsövergång på Hyltarpsvägen. Polis, räddningstjänst och ambulans ryckte ut.

Mannen, en äldre man, var medvetslös när han fördes till sjukhus med ambulans, enligt räddningstjänsten.

Polisen meddelade vid 17-tiden att mannen dött och att anhöriga underrättats.

Inga andra personer var inblandade i olyckan.

– Det vara bara den motorcykeln inblandad, säger Hampus Aronsson, yttre befäl vid räddningstjänsten i Svedala.

Olyckan utreds av polis.
