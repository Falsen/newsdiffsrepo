Polisen bekräftar identiteten på skåpbilschauffören
MAJA K NILSSON

Spanska polisen har bekräftat identiteten på den person som misstänks kört skåpbilen som nu dödat 13 personer i Barcelona.

Polisen namngav dock först inte personen, men Joaquim Forn, Kataloniens inrikesminister, säger till den lokala radion att allt tyder på att det är den 22-åriga Younes Abouyaaqoub.

Younes är den sista medlemmen i den islamska extremistcellen som ligger bakom attacken i Barcelona och Cambrils, skriver AP.

Polisen har inga uppgifter om var Younes befinner sig och jakten på honom har utökats till hela Europa. Hans id-uppgifter har sänts till polisen i samtliga länder, skriver TT.

– Vi har inga bevis på att han lämnat landet, vi tror inte det skulle vara enkelt men vi kan inte heller utesluta det, säger polischefen Josep Lluis Trapero vid en presskonferens.

Polisen har twittrat bilder på Younes och vädjar till allmänheten att dela så mycket som möjligt, för att hitta 22-åringen. Enligt polisen så är han ”farlig och kan vara beväpnad”.

Tolv personer som varit hemmahörande i Ripoll, ska ha ingått i terroristcellen som ligger bakom attackerna i Spanien. Den ”ideologiska hjärnan” som pekats ut i terroristcellen är imamen Abdelbaki Es Satty.

Abdelbaki frigavs 2012 från fängelse efter att han avtjänat sitt straff för narkotikasmuggling. Enligt källor till El Mundo ska han i fängelset blivit nära vän med Rachid ”Kaninen” Aglif – dömd för delaktighet i det värsta terrordåd som drabbat Spanien. Enligt polisen så tyder allt på att Abdelbaki är en av de döda som hittats i det hus som sprängdes i Alcanar.

Spanska myndigheter sade på måndagen att dödssiffran efter attackerna i Spanien stigit.

Forn berättade på en presskonferens att det femtonde offret är en man som knivhöggs av Younes Abouyaaqoub efter att han utfört La Rambla-attacken. Polisen misstänker att Younes knivhögg mannen för att kunna ta hans bil och använda som flyktbil.

13 personer uppges dött efter attacken på Las Ramblas och en person dödades några timmar senare i Cambrils.

120 personer skadades på Las Ramblas vid attacken, nio av de skadade uppges tillståndet vara kritiskt för.
