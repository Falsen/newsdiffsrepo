Kvinna misstänks ha våldtagits i Linköping
EBBA THORNÉUS

Natten till fredag fick polisen in en anmälan om en misstänkt våldtäkt.

Enligt anmälan ska det röra sig som en fullbordad våldtäkt som ska ha inträffat utomhus i Linköping under onsdagkvällen den 23 augusti.

Den drabbade är en kvinna i 25-årsåldern som var på väg hem och enligt polisen är ärendet mycket känsligt.

– Det beror delvis på ärendets karaktär men också på personliga omständigheter hos den drabbade kvinna som befinner sig i en utsatt situation, säger polisens presstalesperson Thomas Agnevik.

I nuläget finns det ingen misstänkt person och polisen arbetar vidare med att förhöra kvinnan samt lokalisera den exakta brottsplatsen.

Enligt Corren är våldtäkten den sjätte på kort tid som anmälts i Linköping men enligt polisen ska det inte vara någon uppenbar fara för allmänheten.

”Det finns i nuläget inget i utredningen som tyder på att den här händelsen har någon koppling till andra liknande brott, skriver polisens förundersökningsledare Mattias Granqvist i ett pressmeddelande.
