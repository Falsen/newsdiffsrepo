SMHI varnar för kraftigt regn
GUSTAF TRONARP

Sommarvädret har väl inte varit något vidare. Men nu verkar det som att hösten trots det vill markera sitt intåg på allvar.

Under natten och torsdagsmorgonen väntas det regna riktigt rejält. SMHI har gått ut med en varning om stora regnmängder i Halland, Jönköpings län, Södermanland, Västra Götaland, Östergötland och Stockholms län.

Lokalt kan det falla runt 35 millimeter. I samband med åska kan nederbörden bli ännu mer omfattande än så.

Enligt SMHI finns det en risk att regnet leder till att källare, dagvattenbrunnar och vägar svämmas över.

▪▪ Artikeln uppdateras.
