lördag 19 augusti 2017
Tre bilar i krock på E6 – stora trafikstörningar
ADAM WESTIN

En trafikolycka har inträffat på E6 i norrgående riktning vid trafikplats Helsinborg Södra.

Krocken skedde strax före klockan 10 på lördagen.

– Det är tre bilar som är inblandade. En av bilarna har snurrat runt 180 grader, och står i fel färdriktning, säger Jimmy Modin vid polisens ledningscentral.

Skadeläget är oklart.

Bärgare är på väg till platsen. Trafikverket skriver att olyckan kommer ha stor trafikpåverkan fram till klockan 12.15.

– Man ska räkna med att störningar, absolut. Men jag vet inte huruvida det är helt stopp eller inte, säger Jimmy Modin vid polisens ledningscentral.
