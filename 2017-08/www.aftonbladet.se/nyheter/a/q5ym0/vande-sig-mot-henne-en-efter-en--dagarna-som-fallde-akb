Vände sig mot henne en efter en – dagarna som fällde AKB
JOHAN FURUSJÖ

Det mäktiga moderatförbundet Stockholms län går 13.20 ut och kräver Anna Kinberg Batras avgång.

– Jag har lyssnat av styrelsen i förbundet och ledande företrädare i kommunerna i länet. Det är bred majoritet som anser att förtroendet är förbrukat för Anna Kinberg Batra och vill ha en ny partiledare, säger Kjell Jansson, M-ordförande i Stockholms län.

Anledningen till avgångskravet är de dåliga opinionssiffrorna.

– Vi har de sämsta opinionssiffrorna i Stockholmsregionen på 30 år. Det ska vi inte ha. Vi har den

Under dagen svänger ett flertal av de mäktiga länsförbunden och uttalar avgångskrav på Anna Kinberg Batra.

Beskedet från Stockholms stad betydde att mer än en tredjedel av M:s länsförbund kräver partiledare Anna Kinberg Batras avgång – gränsen för att tvinga fram en extrastämma med omröstning om partiledarposten är därmed passerad. Men fler förbund svänger under dagen:

Strax efter klockan 7 på morgonen kallar Moderaterna till pressträff med Anna Kinberg Batra klockan 9.30. Klockan 9.38 meddelar hon att hon avgår som partiledare:

– Jag tror inte att de väljare som tvivlar på moderaterna just nu blir särskilt imponerade av oss nu. Jag är inte nöjd med läget som det är nu. Eftersom partiledaren är ytterst ansvarig är jag inte heller själv nöjd.

– Jag har meddelat valberedningens ordförande att jag vill lämna uppdraget som partiledare.

– Jag vill tacka alla medlemmar, aktiva medarbetare som har jobbat hårt och trott på vår uppgift. Jag vill tacka alla som visat stöd de senaste dygnet, jag vill tacka mina Allianskollegor.
