Hela Gotland drabbat av strömavbrott
MAJA K NILSSON

Gotlands energi arbetar med att få igång strömmen igen.

– Strömmen försvann klockan kvart över 12 ungefär, vi jobbar nu med att få igång den igen, säger Björn Axelsson.

Troligtvis är det åskan som slagit ut elnätet enligt Axelsson.

– Norra Gotland har redan fått tillbaka strömmen. Att åtgärda ett sådant här avbrott brukar ta ungefär 40–45 minuter tills alla fått tillbaka strömmen igen.

Orsaken till att hela ön kan bli strömlös är att Gotland får sin ström från fastlandet.

– När Gotlandsöverföringen faller ifrån blir det stora konsekvenser, säger  Jan Karlsson, vd för Geab, till TT.

Strax efter klockan 13 hade Geabs kunder fått tillbaka strömmen.
