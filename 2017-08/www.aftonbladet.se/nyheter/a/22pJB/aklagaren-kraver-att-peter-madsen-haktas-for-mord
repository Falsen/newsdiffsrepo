Åklagaren kräver att Peter Madsen häktas för mord
PER ARNSÄTER

Peter Madsen häktades den 12 augusti misstänkt för vållande till annans död under särskilt försvårande omständigheter. Själv vidhåller han att allt varit en olycka och att han ”begravt” Kim Wall till havs.

I måndags hittades en stympad kvinnokropp i havet utanför Vestamager. Efter en dna-analys kunde polisen slå fast att det var den försvunna Kim Wall som hittats död. Med anledning av fyndet och de nya omständigheterna vill åklagarmyndigheten att rubriceringen på misstankarna skärps till mord och brott mot griftefriden, rapporterar danska tidningen BT.

▪▪ Texten uppdateras.
