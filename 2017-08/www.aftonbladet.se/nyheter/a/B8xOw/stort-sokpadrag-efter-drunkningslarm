Gymnasieelev drunknade utanför Nybro
KENAN HABUL

Larmet kom vid 16.30-tiden. Flera vittnen har sett hur en person som simmade i sjön plötsligt sjönk.

– Flera simmade ut för att försöka hjälpa, säger Johan Aronsson till Aftonbladet.

Vet ni vem ni letar efter?

– Flera som bevittnade försvinnandet säger att det ska vara en yngre man.

Hur stor är sjön och hur stort område söker ni i?

– Själva sjön är inte så stor, 300 meter lång och 150 m bred, men vi har ett område vi fått utpekat för oss av flera av varandra oberoende vittnen.

Flera dykare, två båtar från Sjöräddningssällskapet och en räddningshelikopter är inblandande i sökandet.

Enligt polisen är det en yngre man räddningspersonalen letar efter.

– Det inget jag kan bekräfta. Det är lite oklara uppgifter men det rör sig om en yngre person, säger Åsa Emanuelsson, presstalestalesperson i polisregion Syd.

Det var under gymnasieelevernas årliga skattjakt vid 16-tiden som olyckan skedde och flera elever blev vittne till olyckan, enligt Barometern.

– Vi har haft det här många gånger förut, att simma tvärsöver Linnéasjön eller mellan bojarna. Jag är inte helt klar över vad han skulle göra, det är elevrådet som kommer på listan med vad lagen ska göra för att samla poäng under Skattjakten, säger rektorn på skolan till tidningen.

Under tidig kväll hittades gymnasieeleven, född 1999. Han kördes till akuten med ambulans.

Elevens liv gick inte att rädda. Han dödförklarades strax därpå.

Den avlidnes anhöriga har underrättats, enligt polisen.
