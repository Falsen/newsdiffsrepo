Två flickor försvunna i Umeå - räddningsinsats i gång
OSKAR FORSBERG

En räddningsinsats pågår just nu vid Nydalasjön vid Noret utanför Umeå. En 5-årig och en 6-årig flicka har försvunnit. De sågs senast vid 20-tiden vid Olle Fiskares brygga.

Båda flickorna är ljushåriga och har svarta kläder. Ena tjejen har en gul skjorta.

Räddningstjänst, ambulans och polis är larmade till platsen.

– Vi är inte riktigt framme än och helikoptern från sjöräddningen har ungefär 15 minuter till innan den når platsen, säger Börje Öhman, presstalesman på polisen i region nord.

Polisen vädjar också om hjälp från allmänheten.

Strax efter klockan 21 hittades båda flickorna välbehållna.
