9-åring misstänks kidnappad från bröllop
KARIN AHLBORG

Tillsammans med sina föräldrar och syskon och 180 andra var Maelys De Araujo gäst på bröllopet i den lilla staden i sydöstra Frankrike, skriver Daily Star.

Hon sågs senast vid 3-tiden på natten mot söndag när hon lekte kurragömma med andra barn på festen. När hon inte längre syntes till antog man att hon gått och lagt sig.

Men flickan var som bortblåst.

48 timmar efter försvinnandet utreder nu polisen fallet som en misstänkt kidnappning.

Spåren efter 9-åringen slutar på parkeringsplatsen utanför festlokalen och får polisen att tro att hon förts bort med bil.

Samtliga gäster på bröllopet har förhörts, liksom gäster på andra tillställningar i närheten.

Polisen söker av området med helikopter och hundpatruller och skallgångskedjor letar i skogsområden och i en å.

Hittills har man inte funnit några spår efter Maelys De Araujo.
