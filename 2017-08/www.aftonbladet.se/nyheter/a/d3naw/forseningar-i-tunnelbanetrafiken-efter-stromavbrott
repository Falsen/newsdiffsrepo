tisdag 22 augusti 2017
Förseningar i tunnelbanetrafiken efter strömavbrott
HANNA OLSSON

Från 05-tiden på tisdagsmorgonen var det problem för linje 13 och 14 efter ett strömavbrott mellan Slussen och T-centralen.

– Vi har haft stora problem som berodde på att ett av våra arbetståg hade åkt in i en strömskena, säger Bengt Stenberg vid SL:s pressjour.

Under morgonen vände alla tåg på röda linjen vid T-Centralen respektive Slussen och det var stora förseningar. Vid 06:30 rapporterades strömavbrottet vara över och trafiken är igång igen på sträckan, dock kan det vara fortsatta förseningar i några timmar framöver.

– Om man har en tid att passa så är det bra om man kan gå hemifrån lite tidigare, säger Bengt Stenberg.
