Person fastklämd mellan lastbil och container
STAFFAN DICKSON

SOS Alarm fick in larmet klockan 15.17 och har därefter skickat tre ambulanser till platsen.

– Det är en person som har blivit fastklämd mellan en container och en lastbil. Räddningstjänst och ambulans är på plats, säger en operatör vid 16-tiden.

Vid den tidpunkten var personen inte längre fastklämd.

– Vi har åkt på ett larm med en person som varit fastklämd. Nu har vi  fått loss personen, säger Sara Rosenquist på räddningstjänsten i Storgöteborg.

Olyckan inträffade i ett bostadsområde på Hisingen och rubriceras som en arbetsplatsolycka.

Varken räddningstjänsten eller polisen kan uttala sig om skadeläget för personen.

► Texten uppdateras
