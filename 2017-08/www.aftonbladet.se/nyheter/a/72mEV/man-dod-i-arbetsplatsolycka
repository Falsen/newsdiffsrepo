Man död i arbetsplatsolycka
STAFFAN DICKSON

SOS Alarm fick in larmet klockan 15.17 och skickade därefter tre ambulanser till platsen.

– Det är en person som har blivit fastklämd mellan en container och en lastbil. Räddningstjänst och ambulans är på plats, sa en operatör vid 16-tiden.

Vid den tidpunkten var personen inte längre fastklämd.

– Vi har åkt på ett larm med en person som varit fastklämd. Nu har vi  fått loss personen, sa Sara Rosenquist på räddningstjänsten i Storgöteborg.

Olyckan inträffade i ett bostadsområde i närheten av Slätta damm på Hisingen och rubriceras som en arbetsplatsolycka. Arbetsmiljöverket är underrättade.

Senare på kvällen meddelade polisen på sin webbplats att mannen avlidit. Han konstaterades död på platsen av läkare. Polisen skriver att anhöriga till mannen har underrättats om dödsfallet.

► Texten uppdateras
