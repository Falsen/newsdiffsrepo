Madsens ord till polisen efter att ubåten sjunkit
MAJA K NILSSON

Peter Madsen räddades från sin sjunkande ubåt Nautilus den 11 augusti. Samtidigt saknades Kim Wall, den svenska journalisten, som följt med Madsen ut kvällen innan för att göra research för en artikel.

Väl i hamn säger en leende Peter Madsen till danska TV2 att han är ledsen för att Nautilus sjunkit men att han själv är helt okej.

I dag sitter han häktad misstänkt för vållande till anans död under särskilt försvårande omständigheter. Själv vidhåller han att allt varit en olycka.

Peter Madsen är iklädd militärgrön overall när han står i hamnen fredagen den 11 augusti med två polismän. Tidigare okända klipp från danska TV2 visar nu samtal mellan Peter Madsen och polisen, skriver Ekstrabladet.

– Har du några kontaktuppgifter till henne, säger en av poliserna och syftar på Kim Wall.

– Det ligger i min telefon på havets botten, svara Madsen.

– Du har inte namnet på henne? frågar den andra polisen.

– Bara att hon heter Kim. Jag kollar inte bakgrunden på en journalist, de ringer och frågar: Kan jag få en intervju, svarar Madsen.

På väg bort från hamnen tillsammans med en polisman förklarar han för TV2, att ett fel inträffat varav ubåten sjönk.

– Jag var bara på en övningstur när ett fel uppstod med en barlasttank som inte var särskilt allvarligt och när jag försökte reparera den så blev det bara värre. Nautilus sjönk på 30 senkunder, jag hann inte stänga luckorna eller något. Det är ju mycket bra, för annars hade jag varit där nere, säger han och ler in i kameran.

Väl framme vid polisbilen frågar Madsen ena polisen vad det är som försiggår.

– Det vet vi inte. Vi ska bara reda ut vad det är som skett, svara polismannen.

Därefter börjar Peter Madsen att prata om hur de ska få upp ubåten och hur mycket det kommer att kosta. Han nämner inte den försvunne Kim Wall, som han i först påstod att han släppt av på restaurang ”Halvanden” kvällen innan.

Den förklaringen ändrade han senare till att det skett en olycka ombord på båten som orsakade Kims död, därefter ”begravdes hon till sjöss”.
