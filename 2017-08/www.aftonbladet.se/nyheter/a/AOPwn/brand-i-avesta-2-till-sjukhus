Brand i Avesta - 2 till sjukhus
KARIN AHLBORG

Byggnaden som brinner innehåller lägenheter och en pizzeria.

Enligt Dalarnas Tidnings reporter på plats ska en dramatisk räddning från en balkong skett i inledningen av branden.

De två som förts till sjukhus har av allt att döma andats in rök och ska kontrolleras på sjukhus.

– De kunde själva ta sig till ambulansen. Boenden i närheten har evakuerats, säger Dan Sööder.

Räddningstjänsten jobbar nu för att branden inte ska sprida sig till intilliggande hus.

– Det är mycket kraftigt rökutveckling och det är ett antal gasolflaskor i byggnaden, och vissa har redan exploderat, säger Daniel Lundin, brandingenjör på Södra Dalarnas räddningstjänstförbund till TT.

En varning till allmänheten har gått ut och alla i området uppmanas att stanna inomhus med stängda dörrar och fönster.

Röken ligger tät i Avesta, enligt personer på plats.

– Det luktar i hela stan. Jag har sett till att stänga igen allt så att man slipper röklukten, säger ett vittne.

Vad som orsakat branden är fortfarande okänt.

– Det kommer att dröja innan en utredning är klar, säger Dan Sööder.
