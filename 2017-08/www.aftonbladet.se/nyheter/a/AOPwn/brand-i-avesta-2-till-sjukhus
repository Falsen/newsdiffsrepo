Brand i Avesta - 2 till sjukhus
KARIN AHLBORG

Byggnaden som brinner innehåller lägenheter och en pizzeria.

De två som förts till sjukhus har av allt att döma andats in rök och ska kontrolleras på sjukhus.

– De kunde själva gå till ambulansen så de var inte allvarligt skadade, säger Dan Sööder.

Polisen kommer att göra en mindre evakuering i två trapphus intill den brinnande byggnaden.

– Hur branden uppstått är ingenting vi vet än. Det kommer att dröja tills en utredning är klar.

En varning till allmänheten har gått ut och alla i området uppmanas att stanna inomhus med stängda dörrar och fönster.
