God morgon! Det här hände medan du sov
SIMÓN BUSTAMANTE

Finske styckmördaren Markus Pönkä, 33, har gripits i Stockholm.

Han barrikaderade sig i flera timmar i en lägenhet i Gustavsberg utanför Stockholm.

– Piketen i Stockholm gjorde en inbrytning och grep honom, säger en inspektör på Fastgruppen till Aftonbladet.► Läs hela artikeln

Mitt under det värsta orkanhotet i USA på över ett decennium passade president Trump på att benåda kontroversielle sheriffen Joe Arpaio.

USA:s självutnämnde ”tuffaste sheriff” är ökänd för att ha kallat sina fängelser för ”koncentrationsläger” – och dömdes i somras för systematisk diskriminering mot latinamerikaner.

Benådningen har fått skarp kritik från människorättsaktivister – och från presidentens egna led.► Läs hela artikeln

Orkanen Harvey rör sig in över Texas – och nu kan ovädrets konsekvenser bli riktigt förödande.

Uppemot en meter regn väntas falla de närmaste dagarna.

I delar av Louisiana och Texas varnar man nu för tornados.

"Det här blir nu en livsfarlig händelse i inlandet", skriver Brock Long, vid amerikanska beredskapsmyndigheten Fema, på Twitter.► Läs hela artikeln

Lili Assefa och Michael Wolf stod för årets kanske mest kändistäta bröllop.

Pr-drottningen och den tidigare bank-vd:n gifte sig under lördagen på Gotland.

Och de firades av bland andra Fredrik Reinfeldt och Roberta Alenius, Laila Bagge och Christer Björkman.

– Det är trevligt, det är fint väder och jag tycker bra om brudparet, säger Fredrik Reinfeldt.► Läs hela artikeln

Erica Luoma, 31, skulle precis fira tioårsjubileum som cancerfri.

I stället fick hon ett mardrömsbesked – den elakartade hjärntumören var tillbaka och inte gick att operera bort.

En insamling startades och på mindre än ett dygn har 2 miljoner kronor samlats in för hennes behandling i Mexico.

– I dag har jag fått hoppet om livet tillbaka, säger Erica Luoma.► Läs hela artikeln

Vill du vara med och svara på Inizios undersökningar där vi tar reda på vad svenska folket tycker om olika frågor? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka här för att läsa mer och gå med!
