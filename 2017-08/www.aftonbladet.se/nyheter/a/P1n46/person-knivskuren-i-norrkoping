Person knivskuren i Norrköping
SUSANNA HÅLLBUS

Larmet kom till polisen vid klockan 20.49 på onsdagskvällen.

– Det har varit ett bråk inomhus i en lokal i centrala Norrköping. Anmälaren säger att en man blödde. Han torkade sig med en tröja, och det ska ha varit en hel del blod, säger Lars-Göran Nilseryd, polisens vakthavande befäl.

Mannen fördes till Vrinnevisjukhuset. Där uppger man att han är allvarligt skadad, men att läget är stabilt. Den skadade har lagts in på intensivvårdsavdelning.

En man i 30-årsåldern är gripen, misstänkt för grov misshandel.
