Många döda efter dom mot ”Bling-gurun” i Indien
NIKLAS ERIKSSON

Guru Gurmeet Ram Rahim Singhs uppmanar sina anhängare att leva drogfritt och som veganer. Enligt egen utsago har gurun över 60 miljoner anhängare och gruppen kallad Dera Sacha Sauda har profilerat sig i olika samhällsfrågor där de hjälper några av Indiens många fattiga invånare, enligt AP.

Gurmeet Ram Rahim Singh kallas också för ”Rockstar Baba” och ”Bling-gurun” på grund av sin extravaganta stil. Den 50-åriga sektledare är också känd för sina actionfilmer där han bland annat slåss mot utomjordingar, spöken och elefanter, enligt BBC.

Singh beskrivs sin kult som en ”ideell välfärds- och andlighetsorganisation”. Men sedan 2002 har han också varit indragen i rättslig strid efter att ha våldtagit två av sina kvinnliga anhängare på sektens högkvarter i norra Indien.

Under fredagen meddelades dom i ärendet. Lokala myndigheter som befarat oroligheter hade inför domen hade genomfört en lång rad åtgärder för att behålla ordningen utanför domstolen i Panchkula.

Flera idrottsarenor hade också förberetts för att kunna fungera som tillfälliga häkten.

Men trots uppsatta kravallstaket, utegångsförbud och en kraftsamling av poliser utbröt våldsamma upplopp samtidigt som den dömde gurun flögs till fängelse i helikopter.

Utanför domstolen hade närmare 200 000 av guruns följare samlats och domen blev offentligt attackerade de myndighetspersonal, polis och journalister, skriver AP.

Byggnader och fordon sattes i brand och polisen svarade med vattenkanoner och tårgas. Men enligt lokala medier finns också uppgifter om att polisen skjutit mot anhängare av Gurmeet Ram Rahim Singh. Minst 28 människor ska ha dödats och över 250 har skadadats.

Tusentals människor ska också vara gripna av polisen.

– Jag vill bara uppmana alla att behålla lugnet för tillfället. Vi kommer att utreda vilka lagliga vägar vi kan ta det här vidare på, säger Dilawar Insan, talesperson för sekten Dera Sacha Sauda enligt AP.

Våldet spred sig också till flera delstater, rapporterar TT. Minst en tom buss och två tomma tågvagnar i huvudstaden Delhi stacks i brand av sektmedlemmar enligt indiska medier.

Lokala myndigheter rapporterade att sent på fredagen, lokal tid, var läget under kontroll.

I början av nästa vecka kommer guruns straff att meddelas. Samtidigt fortsätter också en annan rättegång mot Gurmeet Ram Rahim Singh där han mot sitt nekande anklagas för att ha beordrat 400 manliga anhängare att sterilisera sig, skriver TT.
