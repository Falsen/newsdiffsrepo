En död efter våldsam bilkrasch i Malmö
SUSANNA HÅLLBUS

– Det var två personer i bilen. De fördes till sjukhus i varsin ambulans, säger Mats Streer, inre befäl på räddningstjänsten i Malmö.

En av de inblandade, en man i 25-årsåldern, skadades så allvarligt att han senare dog på sjukhuset. Hans anhöriga är underrättade, uppger polisen i region Syd.

Larmet kom vid 21.20 på torsdagen.

– Bilen har gått in i räcket vid rondellen och hamnat över på andra sidan, säger Mats Streer på räddningstjänsten.

Det var när polisen signalerade åt bilen att stanna i en kontroll som föraren istället tryckte på gaspedalen. Vansinnesfärden fick ett otäckt slut när bilen voltade vid Lindeborgronellen. En mindre brand uppstod i fordonet, som polisen släckte på plats.

Föraren ska ha fått lindrigare skador och misstänks nu för bland annat drograttfylla, uppger polisen.
