Kommunal varslar om konflikt – berör 40 000 assistenter
MAJA K NILSSON

Kommunal har krävt en löneökning för avtalsområdet personlig assistans. Löneökningen ska minst ligga i nivå med normen för övrig arbetsmarknad, skriver Kommunal i ett pressmeddelande.

Det gamla löneavtalet gick ut den 30 juni och sedan dess har parterna förhandlat men utan resultat.

Vårdföretagarnas förslag på löneökning är ungefär hälften av det som Kommunal kräver, varav Kommunal nu varslar om konflikt.

Vårdföretagarna menar att assistansersättningen är för låg. Regeringen lade nyss fram förslag om att höja ersättningarna till assistansbolagen med 1,5 procent varje år kommande tre år. Det menar Vårdföretagarna inte räcker till Kommunals krav på en löneökning med två procent.

Men samtidigt visar en rapport som beställts gemensamt av Kommunal och Vårdföretagarna att assistensföretagen i snitt gör en vinst på cirka 13 kronor per utbetalad assistenstimme.

Stridsåtgärden innebär blockad mot nyanställning och inhyrning av personal i privata företag och kommer att börja den 8 september.



✓ Artikeln uppdateras
