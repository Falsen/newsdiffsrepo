Tre till sjukhus efter trafikolycka
EMMA LINDSTRÖM

Vid 13.04 fick polisen larm om en trafikolycka på väg 644 i Karlstad.

– Det ska vara två personbilar inblandade. I den ena färdas en kvinna i 35-årsåldern och i den andra ett par, en man och hustru, säger Jens auf der Heide, vakthavande befäl polisen i Bergslagen.

Kollisionen ska ha skett vid en omkörning i en korsning.

– Jag tror det är en bil som kört in i baken på den andra bilen på något vis i korsningen, säger Nils Weslin, räddningschef i beredskap, räddningstjänsten Karlstadsregionen.

Kvinnan i 35-årsåldern är misstänkt för drograttfylleri.

Räddningstjänsten ska ha klippt upp taket till bilen som paret befann sig i.

– Tre personer var inblandade i olyckan och min erfarenhet säger att när man behöver klippa taket är det allvarligt och man vill ha ett säkert uttag, säger Nils Weslin.

▪▪ Artikeln uppdateras.
