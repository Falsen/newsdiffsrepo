Panik ombord på SAS-plan: tappade plötsligt höjd
JOSEFIN SILVERBERG

Det handlar om ett SAS-plan med 55 passagerare och fyra besättningsmedlemmar ombord som under onsdagmorgonen var på väg från Billund till Arlanda.

Strax efter att planet tagit sig upp i luften sjönk trycket i kabinen.

– I samråd med ledningscentralen beslutades det att man skulle fortsätta från Arlanda och först gå ner till ”safe zone” på 10. 000 fot, säger Tonje Sund.

Sund berättar att det är en kontrollmanöver som alltid görs när kabintrycket sjunker. Samtidigt fälldes syrgasmasker ut från panelerna i kabinen för att se till att att passagerarna fick tillräckligt med syre.

– Det var ingen som blev skadad men vi har full förståelse för att det blev dramatiskt för dem, säger Sund.

En passagerare som var ombord berättar för Ekstra Bladet om sin upplevelse. Trycket sjönk och lyset slocknade i kabinen, strax efter fylls planet av rök.

– Det kom iskall luft ut ur fläktsystemet och samtidigt fälldes syrgasmaskerna ut. Jag fick ögonkontakt med min medpassagerare och han såg verkligen skräckslagen ut. Även jag trodde till en början att jag skulle dö, säger Bjørn Tranberg Aarøe.

På Arlanda möttes passagerarna av SAS-team och flygplatsens räddningspersonal.

– Det är inte ofta sånt här sker men när det händer har vi goda rutiner för det och piloterna vet vad de ska göra.
