En person fick klippas ur bil efter singelolycka
DANIEL NILSSON

Larmet ska ha kommit in till SOS under lördagsnatten. Polis, räddningstjänst och ambulans skickades till området.

På platsen ska två personer anträffats i bilen. Föraren fördes till sjukhus med ambulans med allvarliga skador medan passageraren ådrog sig lindriga skador.

– Bilen ska ha farit av vägen, träffat en mjölkpall och en elstolpe innan den hamnade i diket, sa Tor Stens, vakthavande befäl vid polisen region Mitt.

Räddningstjänsten var tvungna att klippa upp taket på bilen för att få ur föraren.

Polisen misstänker, i nuläget, inget brott i samband med händelsen men meddelar att man upprättat en anmälan om trafikolycka.
