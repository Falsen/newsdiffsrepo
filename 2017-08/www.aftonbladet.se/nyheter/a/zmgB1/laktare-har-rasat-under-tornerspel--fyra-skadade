lördag 19 augusti 2017
Läktare har rasat under tornerspel – fyra skadade
KERSTIN NILSSON

Det var under de populära tornerspelen vid Visingsborgs slottsruin på Visingsö som en läkare ska ha rasat.

Larmet till räddningstjänsten kom 17.13, cirka en kvart efter att spelen hade börjat.

– Fyra personer ska vara skadade, men vid medvetande, säger Jerker Sturedahl, inre befäl vid räddningstjänsten i Jönköping.

De skadade vårdas på plats av räddningstjänsten på Visingsö, samtidigt som två ambulanser är på väg med färjan.

Någon ambulanshelikopter har inte larmats.

De aktuella läktarna, i trä, är femradiga och ett par meter höga.

Enligt ett vittne på plats var det fullsatt när olyckan hände.

Texten uppdateras
