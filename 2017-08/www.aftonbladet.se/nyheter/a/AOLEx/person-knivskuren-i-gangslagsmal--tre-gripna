Person knivskuren i gängslagsmål – tre gripna
OSKAR FORSBERG

Det var klockan 17.38 som polisen larmades till Mellanholmen i Härnösand.   På platsen bråkade ett större gäng.

En person blev knivskuren i bråket och fick föras till sjukhus med ambulans. Tre personer kunde gripas av polisen. De misstänks nu för grov misshandel.

Skadeläget är i nuläget oklart.

Ytterligare en person ska ha blivit knivskuren, men inte behövt uppsöka sjukhus.

Enligt Börje Öhman, pressinformatör på polisen i region nord, finns det flera personer som blivit vittnen till händelsen.

– Vi förhör de personerna just nu, säger han.

Polisen har kallat in extra resurser till Härnösand för att utreda brotten och för att kunna förebygga ytterligare bråk.
