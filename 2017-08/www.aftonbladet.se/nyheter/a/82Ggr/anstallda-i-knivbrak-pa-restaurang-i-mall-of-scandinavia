Anställda i knivbråk på restaurang i Mall of Scandinavia
JOAKIM MAGNÅ

Polis och ambulans larmades till gallerian vid 17.27 på fredagen.

– Två personer som är anställda på en restaurang har bråkat. Den ene har knivskurit den andre. Det har blivit något mellan de här två, säger Sven-Erik Olsson, presstalesperson vid Stockholmspolisen.

Personen med kniven lämnade restaurangen men greps av ordningsvakter.

Den skadade är förd i ambulans till sjukhus.

– Det ska inte vara livshotande, säger Sven-Erik Olsson.

Polisen har inlett en förundersökning om grov misshandel.

Det är oklart om kniven som använts kommer från köket eller inte.

– Jag har ingen aning, säger Sven-Erik Olsson.
