Polsk kvinna gruppvåldtagen på strand i Rimini – pojkvännen misshandlades
JOSEFIN SILVERBERG

Det är bland andra Corriere della Serra som rapporterar om händelsen som ägde rum på lördagen på en avskild del av en strand i Rimini, nära San Marino.

En kvinna ska då ha blivit våldtagen av en grupp män, strax innan ska hennes partner ha blivit misshandlad brutalt och slagits medvetslös. Förbipasserande larmade polis och ambulans om vad som inträffat. Nu vårdas de båda på sjukhus enligt italienska medier.

Nu utreder italiensk polis händelsen och enligt Corriere della Serra är fyra män misstänkta för dådet. Ingen har ännu gripits misstänkt för våldtäkten och misshandeln.

Enligt Radio Poland har även polska myndigheter startat en utredning angående händelsen.

Förra året våldtogs en 17-årig brittisk flicka på stranden och en 19-årig gärningsman greps, skriver The Independent.
