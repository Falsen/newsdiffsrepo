Man skadad efter misstänkt skottlossning
OSKAR FORSBERG

Det var klockan 17.07 som en person larmade polisen och berättade att en skadad man befann sig på Fredagsgatan i Helsingborg.

Mannen ska ha uppgett för uppringaren att han blivit skjuten. Polis skickades till platsen för kontroll och hittade då den skadade mannen på adressen.

– Vi måste nu ta reda på vad som har hänt, säger Åsa Emanuelsson på polisen i region syd.

Förhör med mannen och vittnen genomförs just nu. Polisen har också påbörjat ett arbete med att lokalisera en eventuell brottsplats.

Även en ambulans har skickats till platsen. Skadeläget är oklart men polisen uppger att de har kunnat prata med den skadade mannen.

Ingen person är gripen i nuläget.

Texten uppdateras
