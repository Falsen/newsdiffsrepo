Anna Kinberg Batra avgår som partiledare för Moderaterna
EBBA THORNÉUS

Det har blåst rejält kring Moderaternas Anna Kinberg Batra det senaste dagarna och kravet på hennes avgång har blivit alltmer överhängande.

Sent på torsdagen hade 11 av partiets 22 länsförbund meddelat att de vill byta ut henne som partiledare.

Kritik som AKB tidigare bemött med bekedet att hon kommer sitta kvar.

– Jag tänker inte avgå. Det är Stefan Löfven som ska bytas ut, sa hon tidigare i veckan till Aftonbladet.

Men under fredagsmorgonen kallade Kinberg Batra till en pressträff för att tala om ”läget i Moderaterna” och meddelade då att hon avgår.

– Jag är stolt över förtroendet jag fick att vara partiledare och bli Moderaternas första kvinnliga partiledare. Jag hoppas min dotter kan uppleva att Sverige får sin första kvinnliga statsminister.

Beslutet ska ha fattats under torsdagskvällen och bygger enligt henne själv på att hon inte ser någon möjlighet i att bedriva det förnyelsearbete av politiken som hon menar är nödvändigt.

– Det är för många moderater som bara ägnar sig åt det som kan beskrivas som självskadebeteende, förklarade hon under pressträffen.

Under pressträffen meddelade AKB att hon meddelat valberedningens ordförande om att hon nu lämnar sitt uppdrag och framöver kommer en extra partistämma att genomföras för att välja ny partiledare.

AKB vill dock inte svara på vem hon vill se som efterträdare, men säger att det är viktigt att det blir en person som hela partiet sluter upp bakom.
