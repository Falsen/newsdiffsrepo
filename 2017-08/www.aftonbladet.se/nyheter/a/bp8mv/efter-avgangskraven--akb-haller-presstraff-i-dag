Efter avgångskraven – AKB håller pressträff i dag
EBBA THORNÉUS

Det har blåst rejält kring Moderaternas Anna Kinberg Batra det senaste dagarna och kravet på hennes avgång har blivit alltmer överhängande.

I skrivande stund har 11 av partiets 22 länsförbund meddelat att de vill byta ut henne som partiledare.

Något som AKB tidigare bemött med att hon kommer att sitta kvar.

– Jag tänker inte avgå. Det är Stefan Löfven som ska bytas ut, sa hon tidigare i veckan till Aftonbladet.

Vid klockan 09.30 i dag, fredag, har dock Anna Kinberg Batra kallat till en pressträff för att tala om ”läget i Moderaterna”. Det är dock oklart exakt vad det innebär.

– Det kommer ni att få höra på pressträffen, säger Moderaternas pressekreterare Niklas Gillström till Aftonbladet.

AKB har dock tidigare t veckan beskrivit läget inom partiet som ett ”krisläge”.

– Vi har ett tufft läge som vi moderaterna inte är ur ännu. Men då måste man bestämma sig om vi ska bråka med varandra eller om vi ska vinna förtroende för svenska folket för vår politik.
