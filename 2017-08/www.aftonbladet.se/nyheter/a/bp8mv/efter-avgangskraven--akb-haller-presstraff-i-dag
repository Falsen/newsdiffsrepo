Anna Kinberg Batra avgår som partiledare för Moderaterna
EBBA THORNÉUS

Det har blåst rejält kring Moderaternas Anna Kinberg Batra det senaste dagarna och kravet på hennes avgång har blivit alltmer överhängande.

I skrivande stund har 11 av partiets 22 länsförbund meddelat att de vill byta ut henne som partiledare.

Något som AKB tidigare bemött med att hon kommer att sitta kvar.

– Jag tänker inte avgå. Det är Stefan Löfven som ska bytas ut, sa hon tidigare i veckan till Aftonbladet.

Vid klockan 09.30 i dag, fredag, höll Anna Kinberg Batra en pressträff för att tala om ”läget i Moderaterna”.

Hon valde då inför den samlade presskåren att avgå.

– Jag är stolt över förtroendet jag fick att vara partiledare och bli Moderaternas första kvinnliga partiledare. Jag hoppas min dotter kan uppleva att Sverige får sin första kvinnliga statsminister.

Beslutet ska hon ha fattats under torsdagskvällen.

AKB har tidigare i veckan beskrivit läget inom partiet som ett ”krisläge”.

– Vi har ett tufft läge som vi moderaterna inte är ur ännu. Men då måste man bestämma sig om vi ska bråka med varandra eller om vi ska vinna förtroende för svenska folket för vår politik.
