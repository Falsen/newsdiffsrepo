lördag 19 augusti 2017
Buss har vält i Härnösand – passagerare fast
JOAKIM MAGNÅ

Larmet om olyckan kom 14.37 på lördagen.

Passagerarna kan inte öppna dörrarna på bussen, enligt polisen.

– Bussen har gått av vägen och ligger på sidan i diket, säger Marie Andersson, kommunikatör på polisens ledningscentral i Västernorrland.

– Jag har inte fått några uppgifter om att någon är skadad.

Runt 50 passagerare är ombord på bussen, skriver Allehanda.

Olyckan inträffade på länsväg 697 i närheten av byn Antjärn på en mindre väg någon kilometer från E4.

Polisen meddelade vid 15.19 att bussen gått ner i diket och tippat, men den ligger inte helt på sidan.

Inget tyder i nuläget på att någon person skadats. Polisen misstänker heller inget brott.



► Texten uppdateras
