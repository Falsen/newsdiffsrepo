lördag 19 augusti 2017
Bröllopsgäster fast i buss – körde i diket
JOAKIM MAGNÅ

Larmet om olyckan kom 14.37 på lördagen. Bussen har kört ner i diket och tippat, men hamnade inte helt på sidan.

– Bussen har gått av vägen och ligger på sidan i diket, säger Marie Andersson, kommunikatör på polisens ledningscentral i Västernorrland.

– Jag har inte fått några uppgifter om att någon är skadad.

Dörrarna blockerades och passagerarna kunde inte komma ut. Ombord finns omkring 50 personer på väg till ett bröllop.

– Vi är på väg ut nu, men det går långsamt. Det regnar. Jag slussar ut dem, säger chauffören Micke Östberg.

– De är på väg till ett stort bröllop. Bröllopsparet väntar tålmodigt.

Olyckan inträffade på länsväg 697 i närheten av byn Antjärn på en mindre väg någon kilometer från E4.

Polisen misstänker inget brott i samband med olyckan.
