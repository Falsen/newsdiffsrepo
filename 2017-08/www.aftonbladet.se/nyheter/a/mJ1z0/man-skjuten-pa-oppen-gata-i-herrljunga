söndag 20 augusti 2017
Man skjuten på öppen gata i Herrljunga
JOAKIM MAGNÅ

Larmet om skottlossningen kom vid 20.01.

– En man har skjutits på öppen gata i Herrljunga. Oklart skadeläge, säger Joakim Hansson, vakthavande befäl vid polisen i region Väst.

Runt 30 minuter senare omhändertog polisen två personer.

– De kan sättas i samband med händelsen. De är omhändertagna, där är vi nu, säger Joakim Hansson.

Strax efter skottlossningen inträffade en trafikolycka, där en bil voltade av vägen. Enligt polisen finns det ett samband mellan händelserna.

– Det kan vara så, säger Joakim Hansson.

Olyckan skedde på väg 181 strax utanför Herrljunga, skriver Borås Tidning.

– Enligt vittnen ska det vara två personer som har kört av vägen, men de har lämnat platsen innan vi kom fram. Det är en rätt så rejäl avåkning, säger Christian Hallberg, räddningschef vid räddningstjänsten i Herrljunga, till tidningen.

►Texten uppdateras
