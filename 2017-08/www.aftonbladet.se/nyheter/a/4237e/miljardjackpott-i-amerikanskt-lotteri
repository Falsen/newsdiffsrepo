Miljardjackpott i amerikanskt lotteri
PER ARNSÄTER

Lotten såldes i Watertown, en bit väster om Boston, och den matchar alla nummer, 6, 7, 16, 23 och 26, som drogs på onsdagsnatten. Jackpotten på 758,7 miljoner dollar är den näst största i lotteriets historia. I januari 2016 delade tre personer på 1,6 miljarder dollar, enligt ABC News.

Vinnaren kan välja att få årliga utbetalningar under 29 år eller en kontantutbetalning på motsvarande 3,5 miljarder kronor. Vinnaren måste betala skatt på vinsten.

En lott kostar två dollar, motsvarande 16 kronor. Chansen att vinna är minst sagt liten,  enligt en professor som Fox News har pratat med är chansen ungefär en på 292 miljoner.
