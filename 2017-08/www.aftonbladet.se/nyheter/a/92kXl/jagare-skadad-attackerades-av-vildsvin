Jägare skadad – attackerades av vildsvin
EMMA LINDSTRÖM

Det var under förmiddagen som polisen fick larm om att ett en man i 45-årsåldern attackerats av ett vildsvin. Djuret ska ha gått till attack och personen skadades allvarligt och fick djupa sår i benet.

En eftersöksjägare hade beordrats till platsen för att ta hand om ett skadat vildsvin. Väl där konstaterade han att han behövde hjälp av hund och en jägare med hund kallades till platsen.

– Det kommer ytterligare eftersöksjägare med hund, det är den eftersöksjägaren som har råkat illa ut och blivit anfallen av vildsvinet på något sätt, säger Stefan Wickberg, polisens pressinformatör region Bergslagen.

Enligt uppgifter till Aftonbladet kan den skadade ha brutit benet.

– Han är ganska tilltygad i ett ben säger säger Stefan Wickberg.

Vildsvinsattacken inträffade i närheten av Fjugesta, strax utanför Örebro. En polispatrull har anlänt till platsen.

Händelsen utreds som en arbetsplatsolycka.

Hur det hela slutade för vildsvinet är oklart.
