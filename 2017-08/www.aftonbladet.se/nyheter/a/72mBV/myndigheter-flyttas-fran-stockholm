Myndigheter flyttas från Stockholm
ALEXANDRA CARLSSON TENITSKAJA

Fyra myndigheter har redan tidigare flyttats från Stockholm till Kalmar, Karlstad, Örebro och Skellefteå. Det är E-hälsomyndigheten, Fastighetsinspektionen, Statistiska centralbyrån och myndigheten för familjerätt och föräldrarskapsstöd.

Utlokaliseringen av myndigheter har dock fått kritik av bland annat riksrevisionen och flera fackförbund.

Förslaget ska presenteras av statsminister Stefan Löfven och civilminister Ardalan Shekarabi under deras besök i Katrineholm i dag. Presskonferensen förväntas hållas klockan klockan 10.15.

Ardalan Shekarab som är verkställande utskott (S) bekräftar nu att Strålsäkerhetsmyndigheten ska flyttas till Katrineholm. Dessutom ska Polarforskningssekreteriatet flyttas till Luleå och Myndigheten till Kulturanalys ska till Göteborg.

Myndigheten för ungdoms- och civilsamhällsfrågor förväntas flytta till Växjö.

Östersund får delar av Tillväxtverket och delar av universitets- och högskolerådet ska flytta till Visby.

Delar av svenska ESF-rådet, som förvaltar europeiska socialfonden, ska till Gävle.

Det ska handla om mellan 500 och 550 arbetstillfällen som flyttar från Stockholm.

– Vi har påbörjat ett arbete med ett ”hela Sverige”- perspektiv, det är fel att tro att det inte finns kompetens utanför Stockholm, säger statsminister Stefan Löfven.
