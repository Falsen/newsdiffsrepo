Jimmie Åkesson om AKB: Hon har varit mest nykter mot oss
EBBA THORNÉUS

Det var i fredags som Moderaternas Anna Kinberg Batra, efter flera dagars hård turbulens, meddelade att hon avgår som partiledare.

– Jag är stolt över förtroenden jag fick att vara partiledare och att bli Moderaternas första kvinnliga partiledare, sa AKB under pressträffen.

Under lördagen ska Sverigedemokraternas Jimmie Åkesson hålla sitt sommartal i hemstaden Sölvesborg i Blekinge, som bland annat kommer att handla om förslag på åtgärder för att skydda vårdpersonal från våld.

I en intervju med Dagens Nyheter säger SD-ledaren att han beklagar M-ledarens då hon, i och med sitt öppnande mot partiet i januari, har varit den partiledare som haft bäst inställning till SD under den senaste tiden.

– Anna Kinberg Batra har varit den av partiledarna inom borgerligheten som har varit mest nykter det senaste året i förhållande till oss, säger Åkesson till DN och tillägger att partiledarbytet kan vara negativt för SD.

– Det är inte säkert att det är bra, säger Jimmie Åkesson till DN.

Samtidigt passar även Åkesson på att rikta hård kritik mot Centerpartiets  Annie Lööf som han menar flera gånger har räddat statsminister Stefan Löfven (S) – senast vid med regeringskrisen i juli.

– Det är Annie Lööf som bromsar hela tiden. Det var någon som sa till mig häromdagen att hon är den bästa socialdemokraten vi har i det här landet. Hon är den som gång på gång räddar Stefan Löfvens regering.
