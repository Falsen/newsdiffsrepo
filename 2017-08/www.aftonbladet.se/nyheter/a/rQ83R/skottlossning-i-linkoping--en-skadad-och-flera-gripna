Skottlossning i Linköping – en skadad och sju anhållna
MAJA K NILSSON

Vid 18.20-tiden larmades polisen till området Skäggetorp i Linköping.

– Vi fick in ett flertal larm om smällar i området, säger Peter Ström vid Linköpingspolisen.

På platsen hittades en skadad person.

– Han är allvarligt skadad men det är inte livshotande. Han vårdas fortfarande på sjukhus och opererades under natten, sägerLars-Göran Nilseryd.

Peter Ström berättar att det ett ”flertal” personer frihetsberövats i ärendet, men inte hur många.

– Vi har ett antal personer som greps relativt omgående i närheten, säger Peter Ström.

Omständigheterna är i övrigt okända i nuläget, enligt polisen.

– Vi är på plats och jobbar för fullt, säger Peter Ström vid 20-tiden på lördagskvällen.

Flera personer som greps strax efter skottlossningen anhölls senare under natten.

Polisen har tidigare inte velat gå ut med hur många personer som sitter anhållna, men enligt Corren rör det sig om sju personer misstänkta för mordförsök.

– Ett flertal av de anhållna är vi bekanta med sedan tidigare, säger vakthavande befäl Peter Ström till Corren.

Letar man efter fler misstänkta gärningsmän?

– Inte vad jag vet nu, men det var rörigt på platsen och en utredning kan ändra sig hela tiden. Vi kommer att arbeta vidare med det här under förmiddagen och höra fler eventuella vittnen, säger Nilseryd.
