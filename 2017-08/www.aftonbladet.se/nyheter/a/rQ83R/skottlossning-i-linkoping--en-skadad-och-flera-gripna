Skottlossning i Linköping – en skadad och flera gripna
NIKLAS ERIKSSON

Vid 18.20-tiden larmades polisen till området Skäggetorp i Linköping.

– Vi fick in ett flertal larm om smällar i området, säger Peter Ström vid Linköpingspolisen.

På platsen hittas sedan en skadad person.

– I nuläget talar mycket för att det skett en skottlossning och en målsägande är förd till sjukhus, säger Peter Ström.

Skadeläget är oklart.

Peter Ström berättar att det ett ”flertal” personer frihetsberövats i ärendet, men inte hur många.

– Vi har ett antal personer som greps relativt omgående i närheten, säger Peter Ström.

Omständigheterna är i övrigt okända i nuläget, enligt polisen.

– Vi är på plats och jobbar för fullt, säger Peter Ström vid 20-tiden på lördagskvällen.
