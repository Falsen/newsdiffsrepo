E4 i norrgående riktning avstängd efter bilkrock
KENAN HABUL

Två bilar med en person i vardera fordon krockade med varandra strax innan klockan 17 på tisdagen. En av bilarna hamnade i mitträcket, den andra i diket där den började brinna. Föraren ska vara ute ur bilen.

Enligt de första uppgifterna till polisen ska båda förarna ha klarat sig utan allvarligare fysiska skador.

– Men vi måste bärga bilen från mitträcket innan vi kan släppa på trafiken, säger Björn Öberg till Aftonbladet vid 17.10-tiden.
