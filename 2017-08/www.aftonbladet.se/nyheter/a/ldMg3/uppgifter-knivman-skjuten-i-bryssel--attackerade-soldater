Knivman skjuten i Bryssel – attackerade soldater
JOAKIM MAGNÅ

Mannen försökte enligt tv-kanalen RTBF att attackera två soldater med kniv. BBC rapporterar att mannen var beväpnad med en machete.

En del av paradgatan Emile Jacqmain i centrala Bryssel har spärrats av. Polis och ambulans är på plats.

De två soldaterna ska ha skadats lindrigt i attacken, en i ansiktet och den andre i handen.

Knivmannen har förts till sjukhus med livshotande skador, skriver Reuters.

– Enligt den identitet vi i nuläget har är det en man i 30-årsåldern som inte är känd för terroristaktivitet sedan tidigare, säger en talesperson för den belgiska åklagarmyndigheten, enligt Reuters.





► Texten uppdateras
