Här tvingas 13-åring ned i spagat – skriker av smärta
JONNA CLAESSON

På East High School i Denver tvingas flickor i ett cheerleadinglag ned i spagat av sina tränare. Nu sprids en video på Ally Wakefield, 13, där hon blir nedtryckt av både tränare och lagkamrater samtidigt som hon skriker av smärta och ber om och om igen om att de ska sluta.

När Allys mamma fick se videon skickade hon ett mejl till skolans rektor där hon berättade att Ally fick skador av deras metoder och undrar hur ledningen ställer sig till detta.

Vidare visade det sig att Ally inte är den enda som utsatts för skolans metoder. Åtta andra flickor i laget har också tvingats ned i spagat.

Tom Boasberg, skolinspektör i Denver, säger att han sett videon och beskriver tilltaget som extremt oroande och helt i strid med skolans värderingar.

”Jag vill på nytt uttrycka vårt engagemang för våra studenters säkerhet. Vi förbjuder alla metoder som äventyrar elevernas fysiska och psykiska hälsa”, skriver han i ett uttalande på skolan hemsida.

Nu har polisen i Denver startat en utredning och under tiden är flera tränare och skolans rektor avstängda.
