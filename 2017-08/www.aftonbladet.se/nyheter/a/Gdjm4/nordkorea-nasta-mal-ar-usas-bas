Nordkorea: Nästa mål är USA:s bas
ALEXANDRA CARLSSON TENITSKAJA

Roboten gick österut mot Japanska sjön och fortsatte över Japan, skriver den sydkoreanska nyhetsbyrån Yonhap.

Den sydkoreanska militären uppger att roboten avfyrades från Sunan nära Nordkoreas huvudstad Pyongyang vid 05.57 på tisdagen, lokal tid.

Enligt nordkoreanska myndighetspersoner ska Kim Jong Un ha varit ” mycket tillfredsställd över missilens prestanda”, rapporterar CNN.

Japans premiärminister Shinzo Abe meddelade på tisdagen att han är beredd att göra allt för att skydda sitt folk, skriver Reuters.

– Vi kommer att anstränga oss till det yttersta för att skydda våra invånares liv, sa han på en kort pressträff innan han gick vidare till ett krismöte.

Över ett dygn senare kommenterar Nordkorea den hotfulla gesten – med ytterligare hot.

”Detta var första steget i vår militära operation i Stilla Havet och alltså bara en inledning till fler testattacker mot bland annat Guam.

Guams guvernör säger dock till CNN att hotnivån på ön inte har höjts.

– Baserat på Nordkoreas agerande de senaste åren har vi kunnat vänta oss retorik och aktivitet från landet, säger George Charfauros.
