Förlängd åttalstid begärd för Rakhmat Akilov
JOSEFIN SILVERBERG

Förhandlingen kommer att hållas under fredagen Stockholms tingsrätt klockan 12 på åklagarens begäran. Åklagaren Hans Ihrman har vid minst två gånger tidigare begärt att åtalstiden ska förlängas.

– Det är tingsrätten som vill hålla häktningsförhandling för att få veta vad som händer i utredningen. Det är inte så att Akilov har motsatt sig fortsatt häktning, säger försvarsdvokaten Robin Söder.

– Vi tycker att det är alldeles utmärkt att det görs, det kan leda till att utredningen går snabbare, fortsätter han.

Akilov sitter häktad med restriktioner misstänkt för terroristbrott på sannolika skäl. Fem personer dog när han körde en kapad lastbil längs med Drottninggatan i Stockholm tidigare i år. I maj i år gjordes en så kallad paragraf 7-utredning av Akilov. Bedömningen var att han inte lider av någon allvarlig psykisk störning och därmed kan dömas till fängelse.

– Jag vill inte uttala mig specifikt om hur han mår, men ingen människa mår bra av att sitta häktad, säger Robin Söder.

Inte heller förra gången som beslut om förlängd häktningstid togs motsatte sig Rakhmat Akilov fortsatt häktning. Polisen har tidigare sagt att det kan ta ett år att utreda dådet.

Åtal ska vara väckt senast den 28 september 2017.
