Skräckförfattaren stoppar Donald Trump från att se skräckisar
EMMA LINDSTRÖM

Det är frostig stämning mellan skräckförfattaren Stephen King och USA:s president Donald Trump. Presidenten ska tidigare ha blockerat King på Twitter – och nu har författaren kommit på hur han ska hämnas.

King har bland annat skrivit novellen Mr Mercedes och boken Det, vilka båda har filmatiserats, Mr Mercedes som serie och Det som skräckfilm som har premiär om drygt en månad.

Som hämnd för att ha blockerats tänker nu författaren ”blockera” Trump från att se någon av dem.

”Donald Trump blockerade mig på Twitter. Härmed blockerar jag honom från att se DET eller MR. MERCEDES. Inga clowner för dig, Donald. ’Go float yourself’.” skriver han på Twitter.

”Go float yourself” är, enligt Daily Mail, en referens till boken Det.

Blockeringen har förgåtts av en mängd tweets från King, där han sågat presidenten.

Han har bland annat att uppmanat republikaner att stå upp mot presidenten: ”Trump måste bort. Republikanerna, stå upp mot denna obscene man.”

Han har också skrivit att ingen annan president kunde gjort samma saker som Trump gör.

”Om någon annan president hade gjort hälften av sakerna Trump har gjort... en tredjedel... en jävla tiondel... hade han varit borta som Enron. Vad hände med oss?”
