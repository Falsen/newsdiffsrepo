Sydkorea: Kim Jong Un har avfyrat ”oidentifierad projektil”
NIKLAS ERIKSSON

”Projektilen” ska ha skjutits upp från raketbasen i Gangwon och rapporteras ha landat i Japanska havet, enligt Yonhap.

Innan projektilen kraschade ska den ha färdats 250 kilometer.

Vid 01-tiden, svensk tid, uppger den sydkoreanska militären att det rör sig om ett ”flertal” projektiler. Troligen rör det sig om kortdistansmissiler.

Till Fox News säger befälhavare David Benham att det rör sig om tre missiler, varav den första och tredje ska ha misslyckats under färden. Den andra missilen ska enligt honom ha exploderat omedelbart vid uppskjutningen.

David Benham uppger även att Nordkoreas testskjutna missiler inte utger något hot mot vare sig amerikanskt fastland eller mot landets militäranläggningar på ön Guam.
