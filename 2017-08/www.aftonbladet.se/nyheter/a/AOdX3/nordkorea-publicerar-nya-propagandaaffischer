Nordkorea publicerar nya propagandaaffischer
DANIEL NILSSON

De nya färgstarka affischerna bär utmanande slogans och är det senaste tecknet på en upptrappad konflikt mellan USA och Nordkorea och dess kärnvapenprogram. Liknande militära bilder med eldiga anti-USA-meddelanden är vanliga i Nordkoreansk propaganda och den senaste i raden tar hoten om en attack mot amerikansk mark.

På en av bilderna syns hur ett missilregn avfyras mot en karta över USA med texten ”hela det amerikanska fastlandet finns inom räckhåll för våra missiler”.

En annan bild visar en söndertrasad amerikansk flagga och har rubriken ”Militärt alternativ. Förebyggande anfall. Sanktionsupplösning”. Röda missiler framträder från den Nordkoreanska flaggan och har orden ”Vårt svar!” skrivet över bilden.

Den amerikanske presidenten Donald Trump gick för knappt två veckor sedan ut med hot om ”eld och ursinne”(fire and fury) om inte Nordkorea slutar upp med sina hot om att attackera USA. Trump har även hunnit med att hylla den nordkoreanska ledaren Kim Jong-un för det ”kloka” beslutet avvakta med planerna kring att attackera Guam.

Flera affischer riktade skarp kritik mot både amerikanska och FN:s senaste sanktioner mot Nordkorea.

”Ingen kan stoppa oss!”, lyder ett av budskapen.

– Det här visar på ett oförskräckt, ilsket Nordkorea som är obrydda av USA:s och FN:s handlingar, säger Nordkorea-experten Koen de Ceuster till Reuters.
