tisdag 22 augusti 2017
Abdul Rahman, 18, misstänks för terrordådet i Åbo – sjukhuset har hotats
JOHANNA RAPP

Källor till den finska tidningen Turun Sanomat pekar ut Abdul Rahman, asylsökande från Marocko, som den misstänkte gärningsmannen bakom knivdådet i fredags.

Han greps av polisen bara minuter efter attacken, efter att blivit skjuten i benet.

Han fördes i ambulans till Åbo universitetscentralsjukhus, där man direkt efter knivattacken höjde sin säkerhet.

På samma sjuhus vårdas även de skadade offren.

Abdul Rahman har hela tiden bevakats av polis, men under lördagskvällen har sjukhuset tvingats öka sin säkerhet.

Polisen har informerats och alla som passerar sjukhusdörrarna kontrolleras nu.

– Vi har fått hotsamtal och därför informerat polisen och vi har infört säkerhetskontroller för alla som kommer till sjukhuset, säger Leena Setälä, direktör för sjukvårdsdistriktet.

Det hotfulla samtalet inkom under kvällen riktas mot sjukhuset just för att gärningsmannen vårdas där.

– Någon ringde och var väldigt arg över attacken och agerade på ett sätt som upplevdes som hotfullt så vår telefonist ringde polisen.

– Nej, jag är säker på att det är någonting vi kan hantera med hjälp av polis.

Abdul Rahman kom till Finland som asylsökande förra året. Han bodde på ett flyktingcenter och har ofta setts ute i området av andra som bor där.

– Han verkade väldigt ensam, han gick ofta själv, säger en person som vill vara anonym till Turun Sanomat.

Abdul Rahman beskrivs som en person som befann sig i sin egen värld och inte umgicks med andra.

– Han verkade isolerad och på ett sätt deprimerad. Det var som om någon hade tagit något ifrån honom.

Två kvinnor dog och åtta personer, varav sex kvinnor och två män, skadades i knivattacken mitt i centrala Åbo i fredags eftermiddag.

Från början utredde polisen knivattacken som mord och mordförsök, men under en presskonferens på lördagsmorgonen meddelade man att dådet nu betraktas som en terrorattack.

Enligt polisen var gärningsmannen ute efter att skada kvinnor.

– Av målsäganden är åtta kvinnor och när han har rört sig på torgområdet har han gått på kvinnor. De två män som skadades försökte hjälpa ett offer och förhindra honom, sa Christa Granroth, kriminalkommissarie till Aftonbladet tidigare under dagen.
