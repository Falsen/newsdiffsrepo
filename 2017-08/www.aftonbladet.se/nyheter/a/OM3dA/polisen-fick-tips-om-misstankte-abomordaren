måndag 21 augusti 2017
Polisen fick tips om misstänkte Åbomördaren
TT

Det var polisen i Sydvästra Finland som ursprungligen fick in tipset om att Abderrahman Mechkah verkade radikaliserad, och lämnade över uppgifterna till den finländska säkerhetstjänsten Skypo. Men konkret hot saknades, och mannen har inte ingått på Skypos lista över 350 potentiella terrorister.

"Vi försöker granska alla tips men genomgången förutsätter en kraftig prioritering. I första hand kommer de tips som handlar om ett konkret hot, skriver Skypo i ett pressmeddelande.

Häktningsförhandlingen för knivattacken i Åbo skjuts upp en dag och kommer att hållas på tisdag i Egentliga Finlands tingsrätt. Förhandlingen kommer att hållas via videolänk.

Abderrahman Mechkah, som är asylsökande från Marocko, misstänks för två mord och åtta mordförsök som har begåtts i terrorsyfte. Hans identitet bekräftas i dag av finländsk polis.

Två män, födda 1989, 1992 och två födda 1999, begärs häktade för medhjälp till samma brott. De nekar till dåden, skriver Yle.
