S-politiker ertappad med kokain i snusdosan – lämnar alla uppdrag
EBBA THORNÉUS

Det var vid 03-tiden på midsommardagen som den socialdemokratiska kommunpolitikern omhändertogs för fylleri på Smögens camping.

När polisen visiterade honom hittade de en liten påse med vitt pulver i hans snusdosa, varpå politikern medgav att den innehöll kokain.

– Det var midsommar och blev lite för mycket. Det är inte bra, bara ånger, säger politikern till GT.

Politikern, som fått ett strafföreläggande utfärdat om olaga narkotikainnehav, har erkänt brottet men menar att han förvarade kokainet åt en vän.

– Jag fattar det som att det är kokain. Men jag har ingen jävla aning. Jag förvarade det för stunden åt en vän.

Själv säger han att till tidningen han inte brukar gå omkring med droger på sig.

S-politikern hade vid tillfället flera kommunala uppdrag i en västsvensk kommun, däribland i en socialnämnd, som han nu har avsagt sig.

Dock ska skälet till avsägandet inte beror på att politikern ertappats med kokain, utan ett annat, säger han till GT.
