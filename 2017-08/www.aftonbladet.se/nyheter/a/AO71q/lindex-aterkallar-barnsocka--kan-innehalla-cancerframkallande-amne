Lindex återkallar barnsocka – kan innehålla cancerframkallande ämne
EBBA THORNÉUS

”Vi har upptäckt att ett par av sockorna (den med motiv av Anna) i Disney Frozen 3-pack tyvärr inte uppfyller Lindex säkerhetskrav” skriver företaget i ett pressmeddelande.

Enligt företaget innehåller sockorna en kemikalie som finns med på deras lista över otillåtna kemikalier.

Detta då den bryts ner till ämnen som misstänks vara cancerogena.

Lindex meddelar att man påträffat kemikalien i en av sina leveranser av produkten men att man för säkerhetsskull uppmanar alla kunder som köpt produkten att lämna tillbaka dem i närmaste Lindex-butik.

”Våra kunders säkerhet och våra produkters kvalitet är av högsta prioritet för oss på Lindex och vi har ett stort fokus på detta vid skapandet av vårt mode. Vi beklagar att dessa sockorna felaktigt har passerat våra säkerhetskontroller.” skriver företaget vidare meddelandet.

Återkallelsen berör sockor med artikelnummer 833 7410285 5170 1611.
