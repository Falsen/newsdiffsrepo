Slaget om Raqqa – på 3 minuter
MARTIN SCHORI

Enligt USA har IS mellan 3 000 och 4 000 krigare i Raqqa. De har barrikaderat sig i staden och lagt ut minor kring stadsgräsen. Ett flertal arméer med olika agendor försöker nu befria Raqqa.

De olika grupperna är nu inblandade i något som kan liknas med en kapplöpning om vem som hinner först in i Raqqa. Men situationen är ytterst komplicerad:

Bakom grupperna står stormakter som USA, Ryssland, Iran och Turkiet – och alla vill vara med och forma Syriens framtid, samt bli den som besegrar IS.

Få tror att IS kommer att kunna försvara staden. Slaget om Mosul har dragit ut på tiden, men enligt bedömare borde Raqqa falla snabbare. Den ytterst komplexa situationen har dock lett till att experter varnar för en mycket kaosartad situation efter IS fall, inklusive direkta konfrontationer mellan USA och Ryssland.

I potten ligger förutom symboliska Raqqa flera gränsövergångar, bland annat vägen mellan Damaskus och Bagdad.

Frågan är också hur Turkiet reagerar om det blir SDF och regimens ärkefiender kurderna som fyller vakummet i Raaqa.

– Risken är att relationerna mellan Turkiet och USA blir spända, och att Turkiet förbereder något slags militärt svar som kan innebära att gå in med styrkor mot al-Raqqa eller på annat håll, säger Yezid Sayigh vid Carnegies Mellanösternkontor till TT.

Och samtidigt är det syriska kriget också en front i striden mellan den sunnitiska diktaturen i Saudiarabien och det shiamuslimska regimen i Iran. Ett kallt krig som trappades upp ytterligare efter att USA:s president tydligt valt den saudiska sidan, mot Iran.

IS har enligt vissa källor redan släppt Raqqa och börjat fokusera på staden Deir es-Zor, som man haft under långtida belägring. Där är den syriska regimen – och därmed Iran – som står för det starkaste motståndet mot IS.

– Det här är en större vägkorsning i kriget. USA kommer inte tillåta Iran och  dess allierade att få en seger på bekostnad av USA, säger Kamel Wazne på American University of Beirut.
