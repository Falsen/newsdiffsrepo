”Jag har aldrig sett någon mer förödande naturkatastrof”
NIVETTE DAWOD

Memorial drive var alldeles nyss en helt vanlig väg med två körfält. Den som körde den ut mot Legend lane kom till vackra villor och trädgårdar med staket.

Efter orkanen Harvey är samma gata en stor sjö.

Människor paddlar kajak ut ur sina bostäder, med alla sina värdesaker i en enda påse. Katastrofmyndigheten Fema har skickat motordrivna båtar, och Houstonpolisens dykteam hjälper fortfarande människor att ta sig ut, trots att Harvey mötte södra Texas natten till i lördags.

– De första dagarna var det kaotisk stämning. Många förstod inte att det här kunde hända dem, eftersom de har bott i sina hus sedan 1950- och 60-talet och aldrig råkat ut för översvämning. Men nu gick det plötsligt väldigt snabbt. I flera områden stod människor på taket och skrek efter hjälp. Andra tog skydd på vinden och bankade hårt i väggar och tak så att vi skulle höra dem, säger David Owings från Houstonpolisens dykteam.

Han tar med oss ut på vattnet i Piney point som är över två meter djupt på sina platser. Postlådor sticker upp, toppen av staket syns, och flera hus har vattenfyllts nästan hela vägen upp till taket.

Det har slutat regna för tillfället, men enligt Owings är inte regnet det främsta problemet längre. Det är vattenmassorna. Houston är en platt stad med flera dammar och vattenutlopp. De är nu helt uppfyllda med vatten, och riskerar att brisera. Myndigheterna utför kontrollerade utsläpp, men allt vatten som redan ligger ute på Houstons gator stiger då sakta hela tiden.

– Skulle någon av dammarna brista skulle flera samhällen totalförstöras. Att släppa ut vatten från dammarna är ett sätt att minimera skadan, men så bor det ju människor på vattnets väg, konstaterar David Owings.

I början av Harveys framfart regnade det över en meter på några få dagar. Owings har arbetat i Houston i 30 år, men kan inte minnas att någon naturkatastrof har haft lika stor påverkan som Harvey haft.

– Den här orkanen har varit mer förödande på större ytor än vad jag någonsin varit med om. Mängden regn som föll i början var konstant. Det bara regnade och regnade, och tog aldrig slut. Jag har aldrig sett något liknande.

Mer hinner han inte säga innan ett nytt larm tjuter. Stora delar av Lakeside Estates, som också ligger i västra Houston, är under vatten.

– Det verkar som om det är många, många människor som måste tas ut ur sina hem där, säger David Owings.

Vi kör dit, och ser människor vada fram i knähögt vatten. Längre in i kvarteret flyter vattenfyllda bilar som människor har tvingats att överge. En gång i tiden har de stått parkerade utanför lägenhetskomplexen som dominerar i området.

Younes, som bor i området, går runt med dottern Sara, 2, på axlarna. Han kom inte iväg till jobbet imorse, men ville trots allt att dottern skulle få lite frisk luft. Hon vinkar glatt och tittar förvånat på vattnet.

– Hon säger bara ”vatten, vatten!” hela tiden, skrattar Younes.

– Hon har aldrig sett något liknande, förstås. Men jag undrar hur länge det kommer att vara så här, alla affärer är stängda, och vi har inte mycket mat kvar i hemmet, säger han.

I nästa kvarter finns Houstonbon Danette, som blev så pass frustrerad när hon inte kunde hjälpa till att evakuera sina föräldrar i Galveston, en stad nära den mexikanska gulfen, att hon bestämde sig för att försöka hjälpa så många andra som hon bara kunde i stället. Hennes eget hem har klarat sig från vattennivåerna. Istället har hon åkt med olika militärfordon och båtar i tre dygn och evakuerat människor ur hus.

– Många ber om mer tid att samla på sig värdesaker, men jag försöker säga att de måste ut - nu - eftersom vattnet stiger hela tiden. Det är smärtsamt att se, men det känns i alla fall bra att kunna hjälpa, säger hon.

De många rädda barnen har varit det svåraste, säger hon.

– Vi var i staden Kingwood i norra Houston igår. Barnen skrek och grät, de var rädda för vattnet. Det var väldigt obehagligt.

– Den här orkanen har varit mer förödande på större ytor än vad jag någonsin varit med om. Mängden regn som föll i början var konstant. Det bara regnade och regnade, och tog aldrig slut. Jag har aldrig sett något liknande.

Mer hinner han inte säga innan ett nytt larm tjuter. Stora delar av Lakeside Estates, som också ligger i västra Houston, är under vatten.

– Det verkar som om det är många, många människor som måste tas ut ur sina hem där, säger David Owings.

Vi kör dit, och ser människor vada fram i knähögt vatten. Längre in i kvarteret flyter vattenfyllda bilar som människor har tvingats att överge. En gång i tiden har de stått parkerade utanför lägenhetskomplexen som dominerar i området.

Younes, som bor i området, går runt med dottern Sara, 2, på axlarna. Han kom inte iväg till jobbet imorse, men ville trots allt att dottern skulle få lite frisk luft. Hon vinkar glatt och tittar förvånat på vattnet.

– Hon säger bara ”vatten, vatten!” hela tiden, skrattar Younes.

– Hon har aldrig sett något liknande, förstås. Men jag undrar hur länge det kommer att vara så här, alla affärer är stängda, och vi har inte mycket mat kvar i hemmet, säger han.

I nästa kvarter finns Houstonbon Danette, som blev så pass frustrerad när hon inte kunde hjälpa till att evakuera sina föräldrar i Galveston, en stad nära den mexikanska gulfen, att hon bestämde sig för att försöka hjälpa så många andra som hon bara kunde i stället. Hennes eget hem har klarat sig från vattennivåerna. Istället har hon åkt med olika militärfordon och båtar i tre dygn och evakuerat människor ur hus.

– Många ber om mer tid att samla på sig värdesaker, men jag försöker säga att de måste ut - nu - eftersom vattnet stiger hela tiden. Det är smärtsamt att se, men det känns i alla fall bra att kunna hjälpa, säger hon.

De många rädda barnen har varit det svåraste, säger hon.

– Vi var i staden Kingwood i norra Houston igår. Barnen skrek och grät, de var rädda för vattnet. Det var väldigt obehagligt.
