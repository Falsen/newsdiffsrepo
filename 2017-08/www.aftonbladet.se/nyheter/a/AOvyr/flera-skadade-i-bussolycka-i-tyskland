Flera skadade i bussolycka i Tyskland
PER ARNSÄTER

Olyckan skedde strax efter en rondell på onsdagsmorgonen när runt 50 arbetare skulle åka från ett jordgubbsland till ett annat. Bussen välte och hamnade på ena sidan. 28 personer ska ha behövt uppsöka sjukhus. Sex personer ska ha fått allvarliga skador.

De flesta på bussen uppges vara rumänska och polska gästarbetare, mestadels kvinnor. Enligt polisen kan ett fel på bromsarna ligga bakom olyckan.
