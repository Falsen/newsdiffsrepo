Lisa Holms mördare flyttas till Litauen
JOHANNA RAPP

Nerijus Bilevicius avtjänar livstids fängelse för mordet på Lisa Holm. Han har begärt att han ska få flyttas till hemlandet Litauen för att avtjäna sitt straff där. Och snart kommer att han överföras dit.

– Processen med strafföverföring till Litauen går vidare. Nästa steg är att planera transporten, säger Per Henrik Hedbrant, chef för sektionen för internationella och andra särskilda klientärenden på Kriminalvården.

Nerijus Bilevicius ansökte redan i juni förra året om att få avtjäna sitt straff i hemlandet Litauen för att komma närmare sin familj.

Sedan fick han möjlighet att ändra sig efter att hans försvarsadvokat Björn Hurtig tagit del av en dom från Europadomstolen som handlar om livstidsdömda fångars mänskliga rättigheter kränks i Litauen. Det för att man endast kan få sitt straff omvandlat till tidsbestämt genom amnesti.

Men trots det stod Nerijus Bilevicius fast vid sitt val, vilket meddelades den 11 augusti. Detta på grund av att han inte har någon anknytning till Sverige:

”Bilevicius har, som han uttrycker det, ”ingenting” i Sverige. Till skillnad från situationen för andra intagna, som han ser får regelbundna besök av sina familjer, finns det ingen praktisk möjlighet för hans familj att besöka honom i Sverige”, står det i yttrandet som skickats till Kriminalvården.– Kriminalvårdens uppdrag är att klienten ska komma bättre ut efter en verkställighet. Vi finner vid en helhetsbedömning av samtliga faktorer att hans sociala återanpassning underlättas av att verkställigheten fortsättningsvis sker i Litauen, säger Per Henrik Hedbrant, chef för sektionen för internationella och andra särskilda klientärenden.

Litauisk distriktsdomstol meddelade först att hans livstidsstraff kommer att sänkas till 15 år, om han förflyttas. Men efter att Sverige överklagade beslutet så ändrades beslutet. Hans livstidsstraff kommer att gälla även i Litauen.
