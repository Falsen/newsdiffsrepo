Reaktionerna på AKB:s avgång – ”känner stor respekt”
CHRISTOFFER NILSSON

Beskedet att Moderaternas partiledare Anna Kinberg Batra avgår efter de senaste dagarnas turbulens kom på fredagen under en pressträff.

Ett beslut hon själv ska ha fattat under torsdagskvällen.

– Jag är stolt över förtroendet jag fick att vara partiledare och bli Moderaternas första kvinnliga partiledare. Jag hoppas att min dotter kan uppleva att Sverige får sin första kvinnliga statsminister.

Enligt AKB själv bygger beslutet på att hon inte ser någon möjlighet i att bedriva det förnyelsearbete av politiken som hon anser är nödvändigt.

– Det är för många moderater som bara ägnar sig åt det som kan beskrivas som självskadebeteende, sa hon under pressträffen.

Under fredagsförmiddagen strömmade reaktionerna på beslutet in.

”Jag har verkligen uppskattat samarbetet med Anna och det gemensamma arbetet i alliansen för en ny reformagenda för Sverige. Jag är ledsen över att tappa Anna som kollega, men jag respekterar också hennes beslut att lämna partiledarskapet.

”Jag har verkligen uppskattat att samarbeta med Anna, inte minst för att jag fått lära känna den varma person hon är. Anna är en ledare med ett mycket starkt driv, som alltid jobbar stenhårt för att nå sina mål. Jag önskar henne all lycka i framtiden och att moderaterna hittar trygghet framåt så Alliansen kan samla sig inför valåret.”

MUF:s ordförande Benjamin Dousa välkomnar Kinberg Batras besked.

– Det är stort av henne att se till partiets bästa och den situation vi befinner oss i nu. Det hedrar henne. Det var ett väldigt stort och viktigt besked att helt enkelt sätta partiet i främsta rummet, säger Dousa.

Under sitt avgångstal riktade Anna Kinberg Batra kritik mot partikollegor som hon menade ägnade sig åt ”självskadebeteende”.

– Jag förstår henne. Ingen känner att det är kul när siffrorna är så låga. Vi i MUF gjorde samtidigt bedömningen att det är helt nödvändigt för att få partiet på fötter igen. I första hand var det inte partiet internt som vände utan det var väljarna som vände, säger Benjamin Dousa.

Avgick som inrikesminister i somras – efter att Anna Kinberg Batra och hennes allianskollegor väckt misstroendeförklaring mot honom efter säkerhetsskandalen.
