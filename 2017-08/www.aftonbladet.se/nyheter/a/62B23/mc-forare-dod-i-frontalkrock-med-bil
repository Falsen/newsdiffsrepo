Mc-förare död i frontalkrock med bil
JOAKIM MAGNÅ

Larmet om olyckan kom vid  12.18 på tisdagen. En motorcyklist och en bilist kolliderade i Torrsjö nära Njurunda söder om Sundsvall.

Mannen på motorcykeln fördes i ambulans till sjukhus. Senare meddelade polisen att mannens liv inte gick att rädda.

Anhöriga är underrättade om dödsfallet.

– Jag har inte några närmare uppgifter om hur det gick med bilisten, säger Peder Jonsson, presstalesperson vid polisen i region Nord.
