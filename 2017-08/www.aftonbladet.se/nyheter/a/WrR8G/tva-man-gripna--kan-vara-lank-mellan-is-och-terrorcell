Två män gripna – kan vara länk mellan IS och terrorcell
MAJA K NILSSON

Två män greps i Marocko på söndagen misstänkta för att ha koppling till terroristcellen i Spanien som förra veckan dödade 15 personer och skadade 120.

Den ena mannen kan vara länken mellan terroristcellen och IS, organisationen som tagit ansvaret för attackerna i Barcelona, rapporterar den spanska tv-kanalen 2M.

Enligt tv-kanalen så greps en man i den spanska enklaven Melilla i Marocko, han har tidigare bott i Barcelona i 12 år. Mannen som är 28 år har kopplingar till IS, men det finns ingen direkt koppling till terrorcellen i Spanien.

Däremot har han hyllat förra veckans attacker i Spanien på Facebook. 28-åringen ska även ha planerat en attack mot spanska ambassaden i Rabat, rapportera 2M.

Den andra mannen greps nära gränsen till Algeriet i Oujda, men är bosatt i Ripoll. Den lilla staden i Spanien där flera av terroristcellens medlemmar bodde.

Marockanska myndigheter har inte gjort någon officiell bekräftelse av att de båda männen gripits.

Polisen tror att terroristcellen har 12 medlemmar, varav två personer dog i en explosionen i Alcanar där de misstänks tillverkat bomber.

Sex andra har skjutits ihjäl av den spansk polisen, medan fyra personer greps förra veckan. De fyra männen förhördes på tisdagen varav tre fortfarande är frihetsberövade medan den fjärde släppts då det inte finns tillräckligt med bevis.
