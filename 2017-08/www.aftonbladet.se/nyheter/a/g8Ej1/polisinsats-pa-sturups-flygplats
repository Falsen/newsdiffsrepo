Polisinsats på Sturups flygplats
OSKAR FORSBERG

Klockan 12.41 larmades polisen till Sturups flygplats med anledning av ett misstänkt föremål.

– Vi har spärrat av ett område utanför flygplatsen. Det gör man rutinmässigt i sådana här ärenden,  säger Åsa Emanuelsson på polisen i region syd.

Enligt polisen handlar det om en kvarglömd plastpåse som man nu ska kontrollera.

Flera patruller och bombtekniker är just nu på platsen, men händelsen uppges i nuläget inte påverka flygtrafiken till och från Sturup.

Texten uppdateras
