Två döda efter skalv på italienska turistön
SUSANNA HÅLLBUS

En äldre kvinna i badorten Casamicciola dog på måndagen. En kyrka rasade i jordskalvet på ön Ischia i Italien – då ska bråte ha fallit över kvinnan, skriver TT.

Skalvet inträffade vid 21-snåret på kvällen och mättes till 3,6 av Italiens nationella institut för geofysik och vulkanologi. Jordbävningens djup på 10 kilometer gjorde att den var förödande för öns byggnader, trots den förhållandevis svaga magnituden, skriver Il Mattino.

Minst 20 personer har behandlats för lindriga skador efter skalvet, uppger läkaren Roberto Allocca för tv-kanalen Sky TG24. Patienterna behandlas utomhus, då stora delar av sjukhusbyggnaden har skadats, skriver TT.
