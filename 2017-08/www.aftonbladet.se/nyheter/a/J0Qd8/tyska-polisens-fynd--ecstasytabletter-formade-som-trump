Tyska polisens fynd – ecstasytabletter formade som Trump
MALIN WIGEN

I söndags gjorde den tyska polisen ett lite annorlunda knarkfynd. I en bil i Niedersachsen, som ligger i nordvästra Tyskland, hittade de 5 000 ecstasytabletter vilka var formade som president Donald Trumps ansikte.

Värdet på gatan för de trumpliknade tabletterna uppges vara cirka 39 000 euro, skriver polisen på sin Facebooksida. Det motsvarar cirka 371 500 svenska kronor.

Förutom knark hittade de en större summa pengar. En 51-årig man och hans 17-årige son har anhållits för fyndet, skriver CNN.
