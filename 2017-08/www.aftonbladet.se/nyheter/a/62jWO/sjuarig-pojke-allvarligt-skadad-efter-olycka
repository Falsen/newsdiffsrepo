Sjuårig pojke allvarligt skadad efter olycka
DANIEL NILSSON

En pojke, i 7-årsåldern har skadats allvarligt efter att hans fyrhjuling farit av vägen. Både pojken och fyrhjulingen landade på en äng efter att den voltat.

När räddningstjänsten kom till platsen var pojken vid medvetande och talbar, enligt Fredrik Iwanson, inre befäl vid Södra Älvsborgs räddningstjänst.

Han fördes med ambulanshelikopter till Södra Älvsborgs sjukhus.

Sjukhuset bekräftar att man fått in en pojke som patient.

– Det handlar om en pojke i sju-årsåldern, han har allvarliga skador men läget är stabilt, säger Lena Löfgren, kommunikatör vid Södra Älvsborgs pressjour.

Polisen har skrivit en anmälan om trafikolycka men någon misstanke om brott finns inte.
