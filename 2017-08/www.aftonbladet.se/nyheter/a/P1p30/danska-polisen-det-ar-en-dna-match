Danska polisen: Kvarlevorna tillhör saknade Kim Wall
MAJA K NILSSON

Den torso som hittades i söndags har bekräftats vara Kim Wall, skriver Köpenhamns polisen på onsdagsmorgon. T

orson hittades i vattnet sydväst om Amager i Køgebukten, ungefär fem meter från strandkanten, efter tips från allmänheten. Sedan fyndet gjorts har polisen fortsatt söka i området samt gjort en dna-analys av kroppen.

I måndags hävdes viss sekretess av förhören med den misstänkta Peter Madsen. Enligt förhör ska Madsen sagt att Kim Wall dog av en olyckshändelse i ubåten och att han sedan dumpat kroppen i havet.

Ubåtsägaren Peter Madsen greps förra lördagen, dagen efter att han räddats från sin sjunkande ubåt. Han är nu häktade, misstänkt för vållande till annans död under särskilt försvårande omständigheter.

Peter Madsen har inte överklagat häktningsbeslutet.
