söndag 20 augusti 2017
Nu är det dags för kräftfest
CLARA ÖHRN

Framåt sensommaren är det äntligen dags att hänga upp färgglada lyktor, ta fram partyhattarna och duka upp till en trevlig kräftskiva. Kräftor, paj, bröd och ost är den obligatoriska varmrätten, men för att få en komplett måltid är det trevligt att bjuda på några olika förrättssnittar och en riktigt god efterrätt gjord på sommarens bär.

Vill du koka egna kräftor är det viktigt att göra en god lag som ger kräftorna ordentligt med smak. Men att göra egen lag är också en bra metod att ta till om du använder dig av frysta. Gör då lagen och låt kräftorna ligga i den över natten innan de ska ätas så kommer de att få mer smak och bli mycket godare. Se också till att tina kräftorna i god tid innan de ska ätas, att tina dem i vatten gör att de blir smaklösa och tråkiga.

Kräftsäsong är lika med svamp och bärsäsong. Ta tillvara på årets svenska goda kantareller och gör kantarelltoast till förrätt och en saftig kaka med säsongens bär till efterrätt.

Sätt smak på egenfångade kräftor eller köpta med en egen lag och en supergod dillmajonnäs att servera till kräftorna

Stek kantarellerna med vitlök och persilja och servera med hyvlad parmesan och lite balsamico.

En riktigt klassisk snitt med röra på rökt renstek, pepparrot och forellrom.

Lyxiga smördegssnittar med svenska smaker.

En saftig kaka med mandel och blåbär serveras med amarettogrädde.
