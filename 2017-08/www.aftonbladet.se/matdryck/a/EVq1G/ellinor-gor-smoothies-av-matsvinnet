Ellinor gör smoothies av matsvinnet
CLARA ÖHRN

Ellinor Lindström, 27, har alltid ogillat matsvinn. För att råda bot på saken har hon nu öppnat en egen foodtruck - där hon använder sig av frukt och grönt som mataffärerna annars slänger.

– Frukten som slängs i affärerna är oftast fortfarande helt ätbar och dessutom har den en väldigt bra mognad för att göra till exempel smoothies på, berättar Ellinor.

Ellinors ”fruit truck” kombinerar hennes intresse för miljö och hälsa. I foodtrucken lagar hon enbart plantbaserad mat i form av smoothies, hälso-shots och kalla soppor.

Varje morgon får hon överbliven frukt från en mataffär i närheten. Utefter vilken frukt hon får för dagen planerar hon vad som ska lagas.

– Just nu har jag även tillgång till en fantastisk trädgård hemma som jag kan använda mig av. Där plockar jag bland annat grönkål till mina smoothies, berättar hon.

De ingredienser hon inte får av mataffärerna är uteslutande ekologiska eller närproducerade. Hon har även startat ett samarbete med en webbutik där hon kan köpa produkter till ett reducerat pris.

– Jag vill använda lokalproducerat i största möjliga mån, men sen blir det ju även en del oekologiskt eftersom jag använder mig av svinn, berättar hon.

”Elle’s fruit truck”, öppnade för två veckor sedan och står just nu i Kalmar. Där  planerar Ellinor att stanna i tre månader. Vad som händer efter det vet hon inte än men responsen har varit jättefin och när verksamheten dragit igång ordentligt vill hon donera delar av intäkterna till en välgörenhetsorganisation som planterar fruktträd världen över.

– Det känns som att det speglar verksamheten. Dessutom skövlas det så mycket och jag tycker att vi måste plantera mera för att kompensera.

Ingredienser:

Topping

Gör så här:

Mixa allt. Den ska bli lite fastare i konsistensen än en vanlig smoothie så att inte toppingen sjunker till botten. Använd din kreativitet så har du både en måltid och ett konstverk!
