tisdag 22 augusti 2017
Mercedes visar nya lyxelbilen
STEFAN HESSERUD PERSSON

Eller vad sägs om 750 hästkrafter, en räckvidd på 50 mil och 0–100 på fyra sekunder? Vision Mercedes-Maybach 6 Cabriolet är onekligen en elbil utöver det vanliga.

Precis som kupémodellen som presenterades för ett år sedan är den nästan sex meter lång. Drivlinan är uppbyggd med fyra elmotorer, en för varje hjul, och det ska bara ta fem minuter att ladda nästan tio mils extra körning. Toppfarten: 250 kilometer i timmen.

Nackdelen? Bilen är en konceptmodell som inte kommer gå att köpa. Snarare ska den ses som en vision över vilka bilar Mercedes vill tillverka från 2035 och framåt.
