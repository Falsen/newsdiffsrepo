Superhusbilen som tar dig vart du vill
SANDRA KJELLSTRÖM

Unicat MD77h heter husbilen som tidningen Allt om husvagn & camping har skrivit om. Med sex hjul, utväxling och differentialspärrar klarar den att ta sig fram i snårig terräng.

Den 1 050-liter stora dieseltanken gör att du kan köra långt innan du behöver stanna för bränslepåfyllning.

Dessutom har den en ännu större vattentank, tvättmaskin och elverk. Så skulle du vilja försvinna bort från civilisationen ett tag är det inga som helst problem.

Självklart är husbilen självförsörjande när det gäller elektricitet, med hjälp av solpaneler på taket. En molnig dag kopplas ett trecylindrigt diesel-aggregat på.

När det gäller vattentankarna finns det hela fyra stycken och var och en av dem har en egen pump. Totalt ryms det 1 170 liter färskvatten här.

Hamnar du nära ett vattendrag har husbilen surrnings-ringar som gör båttransporten stabilare.

För att du ska sitta bekvämare när du kör är läderstolarna luftfjädrade. Det finns också extra ljud- och värmeisolering i förarhytten.

Blir du trött på att visats i det stora fordonet, tillika rullande hemmet, finns det också plats att ta med en motorcykel med en tillhörande 125-literstank för bränslet.
