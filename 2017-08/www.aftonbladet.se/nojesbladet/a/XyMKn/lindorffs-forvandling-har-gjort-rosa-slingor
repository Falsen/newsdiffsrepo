Lindorffs förvandling: Har gjort rosa slingor
EMELIE ANDERBERG

Den som scrollade fram Linda Lindorffs senaste inlägg på Instagram fick förmodligen en smärre chock – precis som programledarens make. Det blonda svallet har nämligen blandats upp med flertalet rosa slingor. Anledningen till förändringen ska vara att hon alltid har velat testa på att ha rött hår.

”Jag kom på den briljanta idén att prova med sån där sprejfärg man köper i leksaksaffären... Well, det blev ju inte rött i alla fall”, skriver hon under bilden.

Hon konstaterar även att resultatet inte blev jättelyckat, men att det åtminstone är en förändring.

I kommentarsfältet är följarna dock positiva till programledarens nya hårfärg.

”Inte så tokigt, du är djärv”, skriver en.

”En skönhet passar i allt Linda”, skriver en annan.

Om Linda Lindorffs nya look är här för att stanna eller inte återstår att se.
