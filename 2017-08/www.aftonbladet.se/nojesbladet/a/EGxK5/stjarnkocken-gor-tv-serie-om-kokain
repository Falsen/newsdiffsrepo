Stjärnkocken gör tv-serie om kokain
AGNES ARONSSON

Kändiskocken Gordon Ramsay satsar nu på en ny dokumentärserie, som är under arbetsnamnet ”Gordon on Cocaine”. Hans hemland Storbritannien är det land i Europa där den största mängden kokain används, och ofta inom restaurangbranschen. Han vill nu belysa problemet med den nya tv-showen.

– Dokumentären är beslutsam och chockerande, men framförallt en ögonöppnare och förhoppningsvis en riktig utbildning för alla de inom vår bransch och utom den. Jag utmanar alla att se den här serien och sen inte tänka på att ta kokain igen, säger han till Deadline.

Han vill skala bort kokainets glamorösa image, lyfta de olika sidorna av drogen och visa den skada som kokain har orsakat. Gordon Ramsay har själv bevittnat vilka tragedier kokain kan leda till. Han miste nämligen en nära vän och lärling som jobbade på hans restaurang, genom en överdos 2003.

– Jag har velat förstå världen kring kokain ända sedan jag förlorade en av mina kockar på min restaurang i Chelsea. Och jag ville lära mig varför det har blivit en sån epidemi, inte bara globalt, men även inom matvärlden, säger Gordon Ramsay till Deadline.

I serien reser han till Syd- och Centralamerika och träffar drogsmugglare, ser hur tillverkningen går till och åker med på en helikopterspaning. I Storbritannien följer han sedan med polisen för att sätta fast langare och testar 30 kilo kokain i ett labb. Dokumentären blir i två delar, och båda avsnitten blir en timme långa. Den har fått grönt ljus att sändas på ITV, men när det blir är ännu inte officiellt när.
