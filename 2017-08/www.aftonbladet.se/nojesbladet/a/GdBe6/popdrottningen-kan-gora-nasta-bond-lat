Popdrottningen kan göra nästa Bond-låt
LEO PETTERSSON

I förra veckan skrev Daniel Craig, 49, på för ytterligare en film i rollen som James Bond.

Tidigare har det rapporterats om att Adele, 29, skulle sjunga ledmotivet till den filmen. Hon gjorde den populära ”Skyfall” till filmen med samma namn som kom ut 2012.

Men nu kommer uppgifter om att en annan superstjärna får göra sin Bond-debut.

Enligt Daily Star är Beyoncé, 35, när att skriva på avtalet. Tidningen ska ha varit i kontakt med en källa som står nära världsstjärnan.

– Detta är det enda projekt som hon är intresserad av för tillfället, ska källan ha uppgett för tidningen.

Produktionsbolaget har inte velat kommentera uppgifterna om Beyoncés medverkan i filmen som börjar spelas in i slutet av detta år eller i början av nästa år.
