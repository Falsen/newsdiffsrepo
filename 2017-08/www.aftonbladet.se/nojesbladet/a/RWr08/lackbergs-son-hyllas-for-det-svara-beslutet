Läckbergs son hyllas för det svåra beslutet
LEO PETTERSSON

På måndagen skrev Camilla Läckberg, 42, på Instagram att tre fyrbenta familjemedlemmar måste få ett nytt hem.

Anledningen är att Simon Skölds kattallergi har förvärrats.

”Med sorg i hjärtat måste vi nu ge bort våra katter” skrev Camilla Läckberg i går.

Nu har sonen Charlie bestämt vilket hem som katterna Happy, Lucky och Darryl ska få.

”Charlie läste alla era DM igår, bad om bilder, ställde lite frågor. Och han fattade sen ett beslut om var de ska få ett nytt hem. Och min fina, underbara, omtänksamma kille valde en dam som bor själv framför barnfamiljerna som hörde av sig. För "hon bor ju själv och behöver få sällskap”. Så nästa vecka flyttar dom”, skriver Läckberg i det nya inlägget.

Hon passar på att tacka innerligt för alla fina meddelanden som har skrivits till familjen. En omplacering är den enda utvägen och familjen är trygg i att katterna kommer att få nya kärleksfulla hem. Sedan tidigare hade katten Nemi redan fått en ny ägare.

Charlies beslut hyllas nu på Instagram.

”Vad fint gjort av din son. Katterna blir säkert väl omhändertagna. Kram till er”, skriv en användare.

”Så fint gjort!! ♥ tråkigt för er men damen är nog lycklig :)”, skriver en annan.

”Beautiful cats. So pleased they will keep a lady who is on her own company, that is so wonderful Camilla.” hälsar en tredje.
