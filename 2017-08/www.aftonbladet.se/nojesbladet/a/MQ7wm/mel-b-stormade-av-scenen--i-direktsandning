Mel B stormade av scenen – i direktsändning
EMELIE ANDERBERG

Under kvällens program av ”America’s got talent” fick tittarna sig en rejäl överraskning. I direktsändningen av kvartsfinalen skulle juryn bedöma utbrytarkungen Demien Adityas framträdande. Artisten hade flera tekniska problem, vilket fick Mel B och Simon Cowell att trycka på sina röda knappar.

När Simon Cowell skulle leverera sin kritik mot framträdandet passade han på att pika jurykollegan:

”Det känns som att det här är väldigt mycket som Mels bröllopsnatt. Stor förväntan, men inte mycket till löfte eller leverans”.

Uttalandet gjorde Mel B upprörd, då hon för närvarande går igenom en skilsmässa från Stephen Belafonte. I direktsändning kunde tittarna se hur hon reste sig upp och kastade ett glas vatten över Cowell innan hon stormade ut.

Sångerskan ansökte om skilsmässa från maken den 20 mars i år och ansökte sedan om ett besöksförbud bara dagar senare. I april fick hon igenom ett domstolsbeslut som stoppade Stephen Belafonte från att släppa de sexvideos som hon menar att han har kontrollerat henne med.
