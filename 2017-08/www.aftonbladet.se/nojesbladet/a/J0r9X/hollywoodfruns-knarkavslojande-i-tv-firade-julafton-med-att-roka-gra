Hollywoodfruns knarkavslöjande i tv:  Firade julafton med att röka gräs
MATHILDE ALBINSSON

I senaste avsnittet av ”Breaking news” gästades Filip och Fredrik av Jennifer Åkerman och Isabel Adrian.

Radarparet testade Hollywoodfruarnas åsikter om droger – som frispråkigt tyckte till om det kontroversiella ämnet. Legalisera eller inte, det är frågan, menade Filip Hammar och Fredrik Wikingsson i programmet.

– Jag tycker väl att gräs kan man få röka, säger Jennifer Åkerman och erkänner att hon själv har testat.

– Jag har haft extremt kul många gånger. Ibland kan man ha en dålig tipp och då är det inte så kul, säger hon.

Hon ombes ge sina bästa tips på hur man undviker att må dåligt.

– Jag tycker att man ska vara i en kul miljö med kul folk. Jag hade bästa julafton någonsin. Jag kommer aldrig ha så kul igen. Julafton är ingenting längre.

Gräs bör inte legaliseras, menar Johan Franck, professor i psykiatri vid Karolinska institutet samt verksamhetschef för Beroendecentrum Stockholm.

– Cannabis är beroendeframkallande och narkotikaklassat. Det är ju en hälsorisk, säger han och fortsätter:

– Men ska man exponera en befolkning för beroendeframkallande medel blir det mer en fråga om solidaritet. Alla människor kan bli beroende om man tar tillräckligt mycket narkotika, men vissa blir snabbare beroende än andra, vilket beror på biologiska och ärftliga faktorer. En viss andel skulle råka illa ut snabbare än andra. Samma argument gör att man försöker ha en restriktiv alkoholpolitik.

Isabel Adrian förespråkar inte en julafton på gräs och testar inte gärna andra droger heller.

– Jag gör ju inte det. Jag är tråkig, men jag tycker däremot att man ska få ha det som en slags medicin. För det hjälper ju mot smärta, säger Isabel Adrian, som däremot medger att hon har testat ”Ayahuasca”, ett slags psykadelisk brygd.

– Det kanske är en drog, men det kommer ju från naturen. Det är meningen att man ska kunna gå in i sig själv och det ska man inte göra om man inte har under övervakning. Det var lite obehagligt, men det sparade mig rätt många tusenlappar för psykologen, kan jag säga. Men jag säger inte att det är för alla, fortsätter hon.

Men Johan Franck är skeptisk till en sådant metod.

– Det finns inga studier som visar att Ayahuasca skulle ha några effekter vid pyskisk sjudom eller annan psykisk ohälsa som gör att man skulle kunna rekommendera det. Det är bara att konstatera att de anekdotiska uppgifterna får stå för den som sprider dem. Man måste gå på fakta och evidens och det saknas i det fallet.

”Breaking News med Filip och Fredrik” sänds måndag till torsdag klockan 22.00 på Kanal 5.
