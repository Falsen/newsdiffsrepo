Rebecca Stella har förlovat sig
AGNES ARONSSON

Rebecca Stella avslöjade förlovningen med skivbolagskungen Manny Dion på sitt Instagramkonto. Där la hon upp en bild på sin hand, med en stor, glittrande ring på det ”rätta” fingret.

”Jag sa ja!!!!”, skriver hon till bilden.

Nu strömmar gratulationerna in från glada följare.

”Åh guuuuu grattis världens finaste ni”, skriver Parisa Amiri, som är ny programledare för Kobra i SVT.

”Men åhhh GRATTIS!!!!!”, skriver Youtube-profilen Therese Lindgren.

I ett sms till Nöjesbladet berättar Rebecca Stella om känslorna efter förlovningen.

”Det känns overkligt, är extremt lycklig! Min fästman gick ned på knä och frågade om jag ville gifta mig med honom. Klassiskt och romantiskt. Bröllop nästa år kanske, först tänkte jag bli klar med den här graviditeten.”

För bara ett par veckor sedan avslöjade Rebecca Stella att hon väntar barn genom att lägga upp en bild på Instagram, där hon håller händerna om sin mage.

– Vi är otroligt lyckliga och glada, sa Rebecca Stella till Nöjesbladet då.

Rebecca Stella är just nu aktuell som den nya programledaren för ”Paradise hotel”, med premiär på TV3 och Viafree den 4 september. Hon tog över rollen efter Malin Gramer, som är höggravid.

– Jag är besatt av Paradise Hotel och det finns inget svenskt program jag hellre skulle jobba med, så när jag fick frågan om att bli programledare var det omöjligt att tacka nej, sa Rebecca Stella då i ett pressmeddelande.

Nöjesbladet har sökt Rebecca Stella.
