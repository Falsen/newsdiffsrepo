Kvinna tvingades amputera tå – stämmer Katy Perry
AGNES ARONSSON

Katy Perry stäms av en scenarbetare som hävdar att hon förlorade en tå då hon ombads hjälpa till att flytta en vägg under stjärnans ”Prismatic World Tour” 2014, rapporterar TMZ. Men väggen fastnade och rullade över hennes hägra stortå som då fylldes med blod.

I stämningen hävdar kvinnan att hon erbjöds is, men ingen ringde ambulans. Istället fick hon ringa en vän som skjutsade henne till akuten.

Tån ska ha angripits av kallbrand och hon blev efter en tid tvingad till amputation. Under flera månader var hon oförmögen att använda foten och läkare uppmanade henne att behålla den ”döda” tån så länge som möjligt innan amputationen. Scenarbetaren hävdar att hon därför lidit känslomässigt och stämmer nu Katy Perry, Live Nation och flera andra scenproduktionsföretag på stora summor pengar.
