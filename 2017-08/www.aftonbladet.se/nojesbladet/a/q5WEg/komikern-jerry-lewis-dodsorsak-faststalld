tisdag 22 augusti 2017
Komikern Jerry Lewis dödsorsak fastställd
AGNES ARONSSON

Den legendariske komikern, skådespelaren, sångaren och regissören Jerry Lewis gick bort i sitt hem i Las Vegas i söndags, omgiven av den närmsta familjen. Dödsorsaken har nu fastställts, enligt TMZ. Lewis dog av en kranskärlssjukdom där hjärtat inte längre kunde pumpa tillräckligt med blod till resten av kroppen. Det inträffar vanligen när blodkärlen smalnar. Enligt sajten ska ingen obduktion göras eftersom Lewis var under läkarvård vid tillfället för sin död.

Hans mest ikoniska roller var i ”Doktor Jäkel och mister Hyde”, ”Alla tiders gågosse” och ”King of comedy”. I slutet på 1940-talet hade han den framgångsrika duon ”Martin and Lewis” tillsammans med Dean Martin.
