Vendela Kirsebom om kärleken till sin PH-hunk
HANS SHIMODA

Norsk-svenska exmodellen Vendela Kirsebom har varit världens vackraste kvinna, prytt omslaget på Sports Illustrateds prestigefulla baddräktsnummer. 1996 gifte sig under prinsessliknande former på Grand Hotel i Saltsjöbaden med norske affärsmannen Olaf Thommessen.

Idag är hon skild sedan många år, har hunnit fylla 50 och blivit dokusåpakändis…

Anledning? Hon och unga pojkvännen Petter Pilgaard, 37, är Norges nya it-par och de har en realityserie på TV2 Livsstil som nyligen slog tittarrekord.

– Det är helt otroligt att vi lockar så många att titta på oss och vårt förhållande, säger de.

Paret är på besök i Sverige för att gå på modellagenturen MIKAs 30-årskalas och med på festen är ett helt kamerateam som filmar varje steg de tar.

Paret fick upp ögonen för varandra för några månader sedan och även det skedde i tv-rutan.

– Vi träffades i norska kändisversionen av ”Farmen”, plötsligt var det bara kärlek, förklarar de för Nöjesbladet.

Petter är även han känd i Norge tack vare sin status som ”Paradise Hotel”-hunk, men i jämförelse med Vendela är han tvåa.

– Det är liksom drömmen att var ihop med VENDELA KIRSEBOM! Men faktum är att hon är vackrare på insidan än på utsidan och det vill inte säga lite.

I norsk media har det skrivits en hel del om parets åldersskillnad på 13 år.

– Är man kär i någon så är man kär i någon, då spelar inget annat någon roll, har Vendela sagt till Norska VG.

Petter är lyrisk över sin äldre flickvän.

– Det bästa med Vendela? Att hon är så otroligt snäll och så skrattar hon åt mina dåliga vitsar.

Förhållandet är relativt nytt och de vill inte rusa fram utan tar det försiktigt.

– Vi ska inte förlova oss, inte just nu i alla fall. Det är ingen brådska med att sätta någon ”etikett” på vår kärlek. Händer det så händer det, men allt känns helt fantastiskt. Vi har det ”kempebra” tillsammans!

Av Hans Shimoda
