Tv-profilen skadad – har brutit tre revben
LOUISE ÅSTRÖM

Tv-profilen Piers Morgan är bland annat en av programledarna i ”Good morning Britain”. Han är också känd som domare i ”Britains got talent”.

På Twitter berättar han nu att han skadat sig efter ett fall och fått uppsöka sjukhus.

”Jag har brutit tre revben efter att ha fallit på arslet. Tack till personalen @ChelwestFT för en effektiv behandling”, skrev han under tisdagen.

Efter sitt inlägg på Twitter hånas han nu av många av sina följare.

”Vad gör dina revben i ditt arsle?”, skriver en följare.

”Snubblade du över ditt ego?”, skriver en annan.

Samtidigt får han stöd efter olyckan.

”Har hänt mig och jag vet hur smärtsamt det är. Försök att inte skratta, nysa eller hosta. Krya på dig”, skriver en följare.

”Låt hatarna hata. Krya på dig”, skriver en annan.

I ett försök att muntra upp sig själv har Piers Morgan bland annat besökt Harrods, det lyxiga shoppingcentret i London.

Under onsdagen meddelade han att han planerar att vara tillbaka på jobbet på måndag. Med sina brutna revben.
