Kändisarna sörjer Jerry Lewis: ”Världen är inte lika rolig nu”
MATHILDE ALBINSSON

Det komiska geniet Jerry Lewis gick bort på söndagen, 91 år gammal.

En hel värld uttrycker sitt deltagande i sorgen på sociala medier.

”Den dåren var ingen dumskalle. Jerry Lewis var en obestridligt genial och ofattbar välsignelse, komedins absoluta! Jag är, för att han var”, skriver Jim Carrey på Twitter.

”Älskade Jerry, jag älskade dig och Dean när jag var liten, men blev kär i dig när du spelade i Snövit och de sju dvärgarna på S&C... Du spelade alla sju”, skriver Cher på Twitter.

”Kondoleanser till Jerry Lewis familj. Världen är inte lika rolig i dag”, skriver William Shatner på Twitter.

”Kära Jerry, pappa kommer bli lika glad över att träffa dig som jag blir ledsen över att du försvinner. Ge honom en av dina stora björnkramar från mig. Jag kommer alltid älska dig”, skriver Nancy Sinatra på Twitter.

”Jerry Lewis gick bort i dag, miljoner världen över älskade honom, miljoner barn hjälpte han. Vila i frid och kondoleanser till hans familj”, skriver Whoopi Goldberg på Twitter.

”Det var otroligt att få skratta med och känna den fantastiske Jerry Lewis! Han kommer fortsätta få dem att skratta i livet efter detta”, skriver Samuel L. Jackson på Twitter.

”Jerry Lewis var en genialisk komiker, skådespelare, regissör, uppfinnare, humanist och som en Las Vegas-bo är det här det jag kommer sakna mest”, skriver Jimmy Kimmel på Twitter och hänvisar till ett klipp på Youtube.

”Jerry Lewis var en komisk och filantropisk ikon. Jag skickar kärlek till hans familj i dag”, skriver Ellen DeGeneres på Twitter.

”Jerry levde för att få världen att skratta och skrattade gjorde vi i decennier. Hans talang överträffades bara av hans medmänsklighet”, skriver Larry King på Twitter.

”Jerry var en pionjär inom komedi och film. Och han var en vän. Jag var lyckligt lottad över att ha sett honom några gånger genom åren. Till och med vid 91 år, missade han aldrig en punchline. Du kommer bli saknad”, skriver Robert DeNiro i ett uttalande.
