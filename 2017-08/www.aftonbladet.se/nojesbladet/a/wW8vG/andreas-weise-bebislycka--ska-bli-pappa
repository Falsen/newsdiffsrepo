Andreas Weise bebislycka – ska bli pappa
MATHILDE ALBINSSON

Andreas Weise, 31, och sambon Sofie Brange, 30, ska bli föräldrar.

De väntar sitt första barn i hop – en liten flicka.

Han delade med sig av den glada nyheten på Instagram, där han har publicerat en bild på Sofie Brange som poserar med en hand på magen.

”På bröllop med mina tjejer”, skriver Andreas Weise till bilden och avslutar med en bebis-emoji.

Gratulationerna strömmar in bland kommentarerna.

En annan som ser fram emot nytillskottet är Arne Weise, 87.

– Ja, jag ska bli farfar! Det är första gången, jag är redan morfar. Det gläder mig mycket.

Han bekräftar att det är en flicka.

– Hon är vacker. Jag har sett henne på ultraljudsbild. Det ska bli jätteroligt med fler barn i familjen och att det är en flicka känns riktigt roligt, säger han.

Nedkomsten är planerad till december.

Andreas Weise och Sofia Brange blev tillsammans 2014 och förlovade sig i oktober förra året.

Nöjesbladet söker Andreas Weise.
