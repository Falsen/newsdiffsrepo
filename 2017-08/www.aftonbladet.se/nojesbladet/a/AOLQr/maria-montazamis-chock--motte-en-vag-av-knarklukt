Maria Montazamis chock – mötte en våg av knarklukt
LOUISE ÅSTRÖM

Maria Montazami är aktuell i elfte säsongen av tv-programmet ”Svenska Hollywoodfruar”. Den nya säsongen blir händelserik, berättade hon för Lotta Bromé i P4 Extra.

– Det ska bli jättekul. Och kom ihåg att jag varit med i alla säsonger. Det är inget skryt, jag bara säger att jag har varit med. Man tänker att ”nu har jag inget kvar att berätta”. Men hela tiden kommer det upp saker. Man förändras som person, utseende och allt. Och nu är mina barn vuxna, säger hon i intervjun.

Montazamis son, Nicholas, har börjat på college. Och under ett besök på skolan blev Montazami rejält chockad.

– Du kommer få se när jag öppnar dörren till Nicholas college och blir slagen i ansiktet av marijuana-doft. Han röker inte marijuana, men så är livet nu.

Hon intygar att det blev en krock mellan Sverige och USA.

– Ja, herregud. Jag är jätte-anti droger, säger hon.

– Jag är jätteglad att inte min son är inblandad i sånt men jag var ju jättechockad. Det var ju det sista jag kunde tänka mig. Att gå in på ett fint college och det luktar sånt, säger hon.
