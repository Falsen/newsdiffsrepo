Coldplay hyllar orkanens offer med nyskriven låt
LINNÉA GEIJER

Orkanen Harvey har orsakat enorm förödelse över hela Texas. Många kändisar har kämpat för att samla in pengar till offren och uppmanar i sociala medier fler att bidra.

I en konsert i Miami hedrar Coldplay katastrofens offer, med en sång om statens huvudstad Houston.

– Vi kommer att uppträda denna endast här, en enda gång, och så ska vi skicka den här positiva energin till alla de i Houston, säger frontmannen Chris Martin från scenen.

Bandet, som hade spelningar inplanerade i Houston, ställde in på grund av orkanvarningen. Därför fick de några oväntade lediga dagar, som de tillbringat med att skriva hyllningslåten.

”Från Miami skickar vi kärlek till Houston. Vi ber att ni klarar er genom regnet”, sjunger Chris Martin.

”Jag vet att inget kommer knäcka Houstons vilja. Åh jag kan knappt bärga mig innan jag kan återvända dit”.
