tisdag 22 augusti 2017
Knarkattack i ”Big brother”-huset
JAKOB MEIJER

Den tjugonde säsongen av ”Celebrity Big Brother” sänds just nu i Storbritannien. Trisha Paytas, amerikansk youtuber, valde att lämna programmet frivilligt efter nästan två veckor i huset. Men trots att hon inte längre är med skapar hon rubriker även på utsidan.

I ett Twitterinlägg går hon till attack mot de övriga deltagarna och anklagar dem för att ta droger – i huset.

”Användandet av droger skulle chocka er”, twittrade hon nyligen, skriver The Mirror.

Inlägget är numera borttaget, men spekulationerna är i full gång vad som egentligen pågår i kändishuset.

Trisha Paytas har inte kommenterat inlägget, men en talesperson för programmet dementerar uppgifterna.

– Big brother övervakar ständigt deltagarna och deras beteende, säger personen.

Drogdiskussionen drog igång efter att skådespelaren Paul Danan och förre Girls aloud-medlemmen Sarah Harding hamnat i luven på varandra. Harding ska ha anklagat Danan för att ta ”tabletter” så att han kan hålla sig nykter.

Paul Danan, som blev rasande, menade i sin tur att han tagit en alvedon.
