Kritik mot svenska dj-stjärnornas reklam för alkoglass
LEO PETTERSSON

Alkoglassen ”N’ice” har tidigare skapat stor debatt. I förra året skrev fler än 3 600 personer på IOGT-NTO:s namninsamling för få bort alkoglass helt från matbutikerna.

Nu har även Reklamombudsmannen sagt sitt i frågan om reklamen för produkten.

En privatperson anmälde reklamen till ombudsmannen efter att ha sett glassannonserna i Farsta Centrum. Personen menade att det var uppenbart att reklamen attraherade ungdomar och att annonserna visades utomhus under en period då många ungdomar dricker alkohol.

Bakom produkten står de tidigare Swedish House Mafia medlemmarna Axwell, 39, och Sebastian Ingrosso, 34, i samarbete med dj:n Alesso samt en känd bartender. Ingen av dem har yttrat sig i ärendet.

– Det är olyckligt. Vi skulle gärna ha sett att de svarat, säger reklamombudsmannen Elizabeth Trotzig till Nyhetsbyrån Siren.

RO anser att reklamen är utformad ”utan vederbörlig känsla för socialt ansvar” och att den strider mot reglerna.

Beslutet är avsett att vara vägledande för reklambranschens aktörer.
