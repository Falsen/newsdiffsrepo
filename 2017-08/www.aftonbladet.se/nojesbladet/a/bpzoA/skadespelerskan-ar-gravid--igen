Skådespelerskan är gravid – igen
AGNES ARONSSON

Paret Rose Byrne, 37, och Bobby Cannavale, 46, började dejta 2012, och har sedan tidigare sonen Rocco, 19 månader, tillsammans. Nu väntar de barn nummer två, vilket skådespelerskan avslöjar i en intervju med Jones Magazine, rapporterar Daily Mail.

– Jag är lite trött men jag mår bra. Du får alltid lite mer uppmärksamhet när du är gravid, vilket är fantastiskt, säger hon i intervjun.

Under fotograferingen för samma tidning visar hon för första gången upp sin gravidmage.

I en intervju med News Corp tre månader efter att hon födde sitt första barn berättade stjärnan att hon levde i en bebisbubbla.

– Jag är fortfarande i en dimma, jag har inte ens lämnat min lägenhet på tre månader, sa hon då.

Rose Byrne har medverkat i filmer som Bridesmaides, X-men och Bad Neighbours.
