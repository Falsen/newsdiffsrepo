måndag 21 augusti 2017
Leo Carmona nekade in i det sista
LEO PETTERSSON

I en intervju med ETC, som publicerades i dag, erkände den svenska artisten att han var inblandad i Arlandarånet 2002.

Kristoffer Triumf hade tidigare intervjuat Leo Carmona i podcasten ”Värvet”. Då kom det mycket uppmärksammade rånet på tal.

Först svarar Leo ”Kinesen” Carmona på frågan om vilket som är det värsta brottet han har begått.

– Det jag sitter för i dag, säger han i podcasten.

Anstiftan till mord?, frågar Triumf.

– Ja, absolut, svarar Leo Carmona.

Och det är du skyldig till?

– Ja ja, absolut, svarar han.

Leo Carmona dömdes till livstids fängelse för det brottet 2004. Samtalet går vidare på att själva brottet genomfördes i svallvågorna efter Arlandarånet 2002.

– Ja, det är alltså vad domen säger, berättar Carmona.

Kristoffer Triumf frågar då om man inte kan diskutera det sambandet.

– Nej, alltså, problemet med själva brottsoffret då, det har egentligen inte så mycket att göra med den här Arlandagrejen.

Triumf poängterar att Arlandarånet är preskriberat när intervjun släpps (20 augusti) och undrar om han skulle kunna erkänna brottet då. Det säger Leo Carmona att han skulle kunna göra – och det är vad han nu också har gjort.

Men på den direkta frågan om han var inblandad fortsätter han att neka.

– Jag kan inte kommentera det nu, säger han i podcasten.
