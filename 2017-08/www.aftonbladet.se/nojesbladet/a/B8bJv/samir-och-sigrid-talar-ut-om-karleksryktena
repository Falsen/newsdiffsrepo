Samir och Sigrid talar ut om kärleksryktena
MATHILDE ALBINSSON

Samir Badran, 27, och Sigrid Bernson, 28, dansade tillsammans i TV4:s tävlingsprogram ”Let’s Dance” tidigare i år.

Sedan dess har fansen spekulerat i huruvida de är ett par eller inte. Båda lade titt som tätt ut romantiska bilder på sina sociala medier, men ingen av dem bekräftade ryktena.

Förrän nu.

I dag talade Samir Badran och Sigrid Bernson för första gången ut om kärleksryktena i deras gemensamma, nystartade Youtube-kanal.

Och ja, de är ett par.

– Nu är vi tillsammans. Så ni vet det allihopa, säger Samir Badran i slutet av det 14 minuter långa klippet och ger sin flickvän en puss på munnen.

Samir Badran berättar i klippet att de fann tycke för varandra snabbt.

– Hon var den bästa personen jag har träffat. Och söt, säger han.

Sigrid Berson svarar:

– Du är den snällaste jag någonsin träffat. Völdigt rolig, härlig, omtänksam. Och jättedriven. Det är jag sjukt impad av.

De berättar också varför de inte har kommenterat romansryktena tidigare.

– Jag ville inte ge media det här. Folk började spekulera, ta kort på oss och filma och vi var inte tillsammans då. Och jag visste fortfarande inte om Sigrid tyckte om mig, säger Samir Badran.

Men han fick den bekräftelse han behövde under en dansträning, medan de ännu tävlade i ”Let’s Dance”. Sigrid Bernson gav honom en puss.

– Hon gav mig en puss på munnen. Jag tänkte ”hela mitt liv är klart”. Jag var skitglad. Man sitter äcklig, svettig i en danslokal, det var inget folk där, jag visade en bild och jag får en puss på munnen.

– Det var en snabb, blyg puss, säger Sigrid Bernson.

– Ja, men den var söt, konstaterar Samir Badran.

Ryktesspridningen började egentligen med en kyss-bild, som publicerades i samband deras deltagande i ”Let’s Dance”.

– Jag sa att det var en segerkyss, men det var det inte. Men jag tyckte om Sigrid då. Jag insåg också då att det var lite mer än bara dans, säger Samir Badran i klippet.
