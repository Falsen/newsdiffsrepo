Bonusfamiljen klart för en tredje säsong
AGNES ARONSSON

Första säsongen av Bonusfamiljen hade i snitt 1,3 miljoner tittare per avsnitt då det sändes på SVT. Intresset utomlands har varit stort och Netflix har köpt sändningsrättigheterna för första och andra säsongen för global lansering.

Nu meddelar SVT att relationsdramat får en tredje säsong. Inspelningen börjar i april nästa år med preliminär start våren 2019.

Det är sedan tidigare klart att den populära serien återvänder med en säsong två. Då kan tittarna vänta sig två nya ansikten när Regina Lund och Dragomir Mrsic välkomnas in i rolluppsättningen. I säsong två återvänder även de bekanta ansiktena Vera Vitali, Erik Johansson, Johan Ulveson, Ann Petrén och Barbro ”Lill-Babs” Svensson med flera i sina roller.

Bonusfamljens skapare Clara, Moa och Felix Herngren har tagit inspiration från sin egen situation i en stor och brokig.

”Vi är så himla glada och tacksamma för att publiken har tagit den här serien till sig och engagerat sig i karaktärerna. I säsong två är vår förhoppning att man ska få lära känna dem ännu bättre och få se mer av deras bra och dåliga sidor. Vi har bland annat borrat ner oss i hur olika man kan se på vad en familj är och hur det påverkar bonusfamiljen när deras förväntningar på livet tillsammans krockar”, säger de i ett gemensamt uttalande i ett pressmeddelande.

Säsong två av Bonusfamiljen har premiär den 29 januari 2018.
