Mannheimers frikort: Barack Obama
LEO PETTERSSON

Några månader har gått nu sedan Mia Skäringer, 40, och Anna Mannheimer, 53, startade en podcast ihop. I den pratar de om allt mellan himmel och jord.

I det senaste avsnittet började Mia Skäringer dryga halvtimmen in att prata om lukter.

– Jag har börjat köpa parfymer som kostar skjortan, säger hon och menar på att hennes svetlukt i kombination med parfymdoften skapar ett sorts umami.

Samtalet vandrar först vidare på temat kroppslukter.

– Det har jag tänkt på, det finns liksom två olika raser. Det finns dem som har en kroppslukt som är lite varm, lite mjölkig, kan vara lite matig. Sen har man den sura, säger Anna Mannheimer.

– Den har jag lyckats att inte få. Och det gillar jag, svarar Skäringer.

Mannheimer fortsätter sedan med att beskriva hennes mans doft som ”varm bulle med mjölk”. Hon tror också att det finns människor som inte kan lukta svett.

Samtalet får då en liten vändning när Mannheimer säger att det finns några frikort i familjen.

– Vi har såhär frikort, du vet man har lite löjligt, man säger: vem skulle du få ligga med utan att jag blir arg.

– Ja, ja, ja, just det. Vi har kört den leken också, svarar Skäringer.

– Och då har vi, hela familjen då, inte Olga för hon är inte där än, men styvsönerna, jag och Peter vi har liksom samma. Vem som helst utav Michelle eller Barack Obama, säger Mannheimer.

Hon säger vidare att Barack Obama, 56, omöjligt kan lukta svett. Han känns lite luktlös, menar hon.

Men lovorden slutar inte där.

– Han är ju oklanderlig. Hela hans sätt att vara. Jag kan tänka mig till och med, att om man skulle ha sex med honom så skulle han ha en ganska snygg orgasm-min. Lite njutningsfull. Inget sådant där tjurvrål och juck in i stjärten. Lite Marvin Gaye, du vet sexual healing och sedan ett snyggt avslut.

Mia Skäringer fortsätter sedan på lukt-temat med en fiktiv politiker, nämligen Claire Underwood i ”House of cards”.

– Där har du också något väldigt svalt, säger hon.
