Då har ”Mamma Mia: Here we go again” premiär
LINNÉA GEIJER

Den 20 juli nästa år är det äntligen dags för premiären av efterlängtade musikalkomedin ”Mamma Mia: Here we go again”. Många välkända ansikten från den första ”Mamma Mia”- filmen kommer då reprisera sina roller, bland dessa Meryl Streep, Pierce Brosnan, Colin Firth, Amanda Seyfried och Dominic Cooper.

Så sent som för några veckor sedan bekräftades Lily James ha anslutit sig till inspelningarna. Hon kommer i filmen spela en ung version av Meryl Streeps karaktär Donna.
