Dumpa sambon och ta chansen med den heta kollegan?
OLLE KVARNSMYR

Jag är 21 år och har fått mitt första jobba nu på ett kontor. Där har har jag träffat en fantastisk tjej. Några år äldre än mig. Vi fann varandra direkt, har kul ihop och hon är väldigt flörtig. Det kittlar i magen när jag tänker på henne och jag längtar efter henne direkt efter att jag har lämnat jobbet. Inget har hänt men hon höll min min hand länge under sommarfesten. Problemet är att jag redan har en tjej sedan gymnasiet. Vi bor ihop, har alltid planerat för en framtid men samtidigt tänker jag aldrig på henne. Vad ska jag göra?

Om jag ska vara krass tror jag inte på livslång kärlek med klasskamraten från gymnasiet. Visst finns det fall där det har funkat men inte många. Du är inte färdig som person och både du och din kvinna utvecklas hela tiden. Bygger du bo som tonåring är det även vanligt att hamna i en småborgerlig vuxen livstil lite för tidigt i livet. Om du bara visste hur många brev jag får från 30-åringar som byggde bo för tidigt. Dessa brevskrivare är nu så uttråkade och sugna på äventyr och spännande romanser att de hånglar upp närmsta granne för att pigga upp tillvaron. Jag råder dig därför att ta chansen med den spännande kollegan. Heta romanser som 21-åring är bland det bästa livet kan erbjuda och inte något att välja bort. Mitt svar är även baserat på ditt brev som jag kortat ner avsevärt. Där fick jag en väldigt noggrann beskrivning av deb heta kollegan. Men bara några rader om din sambo. Henne beskriver du inte alls. Kanske det är svaret. Du har redan omedvetet fasat ut henne?
