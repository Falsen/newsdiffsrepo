lördag 19 augusti 2017
Miley Cyrus nya galna bondgård - se bilderna
MATHILDE ALBINSSON

Miley Cyrus kommer hem igen.

Popstjärnan har köpt en bondgård i hemstaden Franklin i Tennessee, där hon är född, skriver Nashvillepost.

Hon köpte gården i slutet av juli för 5,8 miljoner dollar (nästan 50 miljoner svenska kronor) – och fick då ett rustikt, men moderniserat, boende om 7000 kvadratmeter, komplett med alla faciliteter en popstjärna kan tänka sig: Swimmingpool, en minigolfbana, en takterass, fem sovrum, hela fyra och ett halvt badrum (!) och en tillhörande timmerstuga på bekvämt gångavstånd.

Miley Cyrus har tidigare pratat om längtan efter landet. I en intervju med Wbn 10 News berättade hon att hon tröttnat på livsstilen i Los Angeles och längtade efter en förändring. Då var hon dock inne på att flytta till Chattanooga, som också ligger i Tennessee.

– Jag är bara trött på Los Angeles-livsstilen och känner att jag kommit till en punkt i livet där jag hellre bor på en plats med äkta, genuina människor. Jag har varit i Chattanooga, Tennessee, ett par gånger genom åren och folket där är på riktigt... De är äkta, och ja, varje samhälle har sina problem men folket där bra och anständiga människor som bryr sig om sitt samhälle. Det är bland de saker jag tycker är viktigast när man bestämmer sig var man ska bo, sa Miley Cyrus då.

Hon försäkrade i samma intervju att valet att flytta till en mer avlägsen plats inte kommer påverka hennes musikkarriär.

– Jag drar mig inte tillbaka, jag letar bara efter en förändring i livet och jag tror att jag har hittat det i Chattanooga.
