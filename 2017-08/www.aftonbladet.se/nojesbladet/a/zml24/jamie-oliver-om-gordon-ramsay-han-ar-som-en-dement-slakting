Jamie Oliver om Gordon Ramsay: ”Han är som en dement släkting”
LINNÉA GEIJER

Gordon Ramsay är känd för att i stundens hetta kunna slänga ur sig de mest dräpande av förolämpningar.

Tidigare i år hånade han kockkollegan Jamie Oliver genom att kalla honom tjock och hävda att han kunde lösa Storbritanniens fetmaepidemi genom att äta all mat själv. TV-profilen har sedan dess bett om ursäkt för kommentarerna, och Jamie Oliver har länge undvikt att kommentera konflikten.

Tills nu.

– Det är lite som att gå till någon du älskar som har demens och hela tiden glömmer vad de sagt, berättar Jamie enligt Mirror till The Sun.

Han förklarar vidare att medan hans TV-kollegor var extremt förargade över Ramsays kommentarer brydde han sig ärligt talat inte. Han har heller inte tagit åt sig av Ramsays ursäkt, mycket för att han inte anser Ramsay kapabel till känslor av ånger.

Jamie kan heller inte komma på en anledning till det oprovocerade påhoppet.

– Jag tror inte att han kan vara svartsjuk för ingen annan brittisk TV-kock har erövrat amerikansk TV som Gordon och verkligen lyckats. Han är grym, men vi är olika, säger han.
