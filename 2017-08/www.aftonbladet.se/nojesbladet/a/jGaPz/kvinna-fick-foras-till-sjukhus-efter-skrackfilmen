tisdag 22 augusti 2017
Kvinna fick föras till sjukhus efter skräckfilmen
LEO PETTERSSON

Det var sent på fredagskvällen som filmvisningen ägde rum i staden Teresina, nordöstra Brasilien.

Daily Mail rapporterar att en kvinna i 20-årsåldern greps av panik efter vad hon såg på bioduken.

I en video, filmad med en mobil, ses kvinnan skrika och hosta okontrollerat i det köpcentrum där biografen ligger. Tidningen skriver att kvinnan ska ha slagit sig själv i ansiktet när hon lämnade biografen och att hon fick senare föras till sjukhus.

Enligt lokala brasilianska medier ska kvinnan ha fått föras bort i rullstol.

”Annabelle: Creation” är regisserad av svensken David F Sandberg, 36, och filmen har koppling till skräckisarna ”The Conjuring” och ”Anabelle”.
