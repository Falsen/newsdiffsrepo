måndag 21 augusti 2017
Olivia Newton-Johns första ord efter cancern: ”Jag mår fantastiskt”
JAKOB MEIJER

Olivia Newton-John, 68, kämpar mot bröstcancer. Det var i maj som hon meddelade att hon återigen drabbats av sjukdomen. Ryggontet visade sig vara cancer som spridit sig, och stjärnan valde därför att skjuta upp sin planerade sommarturné.

Nu berättar hon för första gången om cancerbehandlingen, och hon har positiva besked att ge.

– För det första vill jag uttrycka min tacksamhet till alla ni som stöttat mig genom att skicka så vänliga och kärleksfulla meddelanden de senaste månaderna, säger hon i ett klipp.

– Era böner och lyckönskningar har verkligen hjälpt och fortsatt muntra upp mig. Jag mår fantastiskt och jag ser framemot att träffa er snart.

Det är andra gången som Olivia Newton-John drabbats av bröstcancer. För 25 år sedan lyckades hon besegra sjukdomen, vilket hon nu ser ut att göra igen.

Under åren har hon fortsatt kampen genom att samla in pengar för bröstcancerforskning. Skådespelaren har bland annat varit med och startat Olivia Newton-John Cancer Wellness and Research Centre i Melbourne.
