Iman om sorgen efter maken: ”Han gav mig de mest rörande 24 åren”
LOUISE ÅSTRÖM

David Bowie dog i januari 2016. I en stor intervju med Vogue berättar nu hans fru, supermodellen Iman Abdulmajid, om sorgen.

– För några månader sedan krävde stjärnorna Davids närvaro. Vi förlorade en make, en pappa, en svärfar, en vän, en mentor och alla onämnbara dagliga extaser som uppstår mellan folk som älskar varandra, säger hon i intervjun.

Hon berättar att hon sörjt mycket.

– Att sörja Davids död har hjälpt mig mycket. Men ett universellt sörjande för din livspartner kan också fördjupa din egen känsla över allt du förlorat. David gav mig de mest spännande, rörande och älskvärda 24 åren. Men det var för lite – chockerande kort. Och även om jag aldrig kommer att vänja mig vid att ha förlorat honom så gömmer han sig rakt framför mig.

Iman har adderat en ny titel i sitt liv. Hon är mormor. Davids son Duncan och hans fru Rodene fick en son för ett år sedan. I sommar kommer Imans dotter Zulekha och hennes man Jason få ett barn.
