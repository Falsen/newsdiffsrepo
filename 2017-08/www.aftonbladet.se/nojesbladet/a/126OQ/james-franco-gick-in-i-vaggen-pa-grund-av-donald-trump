James Franco gick in i väggen - på grund av Donald Trump
AGNES ARONSSON

Skådisen James Franco, 39, har 17 projekt inbokade enbart för det här året, och medger i en intervju med GQ Australia att han är en arbetsnarkoman. Men i november förra året var han tvungen att ta en paus för att utvärdera sitt liv.

– Jag hade verkligen en kris ett tag. Jag gick in i väggen, säger han i intervjun.

Till stor del påverkades han av att Donald Trump vann presidentvalet över Hillary Clinton.

– Jag känner att det inte är ett totalt sammanträffande att jag gick in i min egen vägg förra november. Jag tror att många i USA har ifrågasatt sina liv den senaste tiden. Vad de gör och hur de lever, säger han till GQ Australia.

Tillslut insåg han att han använde arbete som ett sätt att dölja sina känslor av ensamhet och sårbarhet, berättar han. Livet som arbetsnarkoman har påverkat kärlekslivet och att skådespelaren har inte varit i en relation på länge.

– Jag var en person som var inte kunde stadga mig med någon för att jag var så självupptagen innan. Jag var inkapabel att dela mitt hjärta med någon. jag var så rädd för att vara sårbar att jag gjorde mig själv upptagen varje minut av varje dag, så att jag skulle ha en ursäkt. Jag insåg det inte förens det verkligen började göra ont, säger han i intervjun.

Nästa år fyller han jämnt, men oroar sig inte för att gå igenom något liknande igen.

– Det jag verkligen är medveten om är att jag har insett vilket fantastiskt liv jag lever, så jag försöker verkligen vara tacksam. 40 är en stor milstolpe, men det känns som om jag gick igenom min egen 40-årskris - så jag tror inte att jag kommer gå igenom en till när jag fyller 40, säger han till GQ Australia.
