TV4 ändrar reglerna – efter bilderna på Anna Book
LINN ELMERVIK

I tidigare säsonger av ”Biggest loser” har deltagarna varit strängt förbjudna att visa upp sina viktnedgång offentligt innan programmet sänts. Resultatet ska vara en överraskning för tittarna.

Riktlinjerna för kändisarna i ”Biggest loser VIP” blir annorlunda.

Nu berättar TV4 att de gör om reglerna för de nya deltagarnas skull. Anledningen är att kanalen har svårt att hindra bilder från att läcka ut innan programmet visats i tv.

– Drömmen är såklart att allt ska vara hemligt och att våra deltagares slutliga förvandling ska komma som en total överraskning för tittarna och i vanliga fall brukar det här inte vara några konstigheter, säger Lotta Andersson, exekutiv producent för ”Biggest loser VIP”.

Hon fortsätter:

– Deltagarna får alltid riktlinjer för hur vi önskar att de ska hantera sina social medier efter inspelningen. Den här säsongen är dock lite speciell då det är offentliga personer som inte själva alltid kan styra vem som tar bilder på dem och då händer det att vissa framsteg kommer ut i förväg.

Beskedet kommer efter att flera bilder på säsongens deltagare har redan läckt ut. Sångerskan Anna Book har bland annat synts på helkroppsbilder både i sociala medier och i tidningsartiklar.

– Jag verkligen att de bilder man exempelvis sett på Anna snarare gör att man lockas att se hur resan dit gick till - för det är ju verkligen en grym förändring hon lyckats genomföra, säger Lotta Andersson.

Förutom Anna Book tävlar Army of lovers-sångerskan Camilla Henemark, predikanten Runar Sörgaard och kändisstylisten Jonas Hallberg tävlar i ”Biggest loser VIP”. De får sällskap av ”Farmen”-profilen Jan ”Blondie” Hammarlöf, sångaren Loulou Lamotte och ”Ullared”-medarbetaren Morgan Karlsson.

Programmet sänds i Sjuan i höst.
