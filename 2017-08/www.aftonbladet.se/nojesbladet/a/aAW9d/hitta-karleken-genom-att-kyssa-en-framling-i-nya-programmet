Hitta kärleken genom att kyssa en främling i nya programmet
AGNES ARONSSON

Först kom ”Gift vid första ögonkastet” till Sverige. Nu är det dags för ett nytt dejtingprogram i samma anda, där singlar istället för att gifta sig hittar kärleken genom en enda kyss. Produktionsbolaget Warner Bros är på jakt efter personer mellan 18–40 år till det nya programmet ”Love at first kiss”.

”Missa inte chansen att vara med i årets härligaste tv-program med chans till romans! Bara en halv dags inspelning och förhoppningsvis blir det en match och du slipper mysa ensam i höst”, skriver de i ansökningsformuläret.

I Sverige är det ett nytt programformat, men TLC sänder redan showen som får singlar att gå utanför sina komfortzoner genom att kyssa en total främling utan att introduceras på förhand. Om det uppstår gnistor kan kyssen leda till dejter, och tillslut möjligtvis också kärlek. Den den utländska versionen av programmet produceras av dem som står bakom ”The Bachelor”.

Nöjesbladet har varit i kontakt med Warner Bros som har avböjt att kommentera.
