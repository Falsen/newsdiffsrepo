tisdag 22 augusti 2017
Jay-Z om bråket med Kanye West: ”Ett jättestort problem”
MATHILDE ALBINSSON

De var som ler- och långhalm. 2011 gjorde de till och med ett studioalbum ihop, ”Watch the Throne”. Men de senaste åren har Jay-Z och Kanye West glidit ifrån varandra och deras dispyter sinsemellan har orsakat många rubriker, inte minst deras pengagräl om streamingtjänsten Tidal.

Nu tar Jay-Z  bladet från munnen och ger sin version av bråket.

Han förklarar i ”Rap Radar podcast” att Kanye West gick för långt, när han gjorde ett utspel mot Beyoncé och Blue Ivy under en av sina konserter för en tid sedan.

– Man drar in inte min fru och barn, det sårade mig verkligen. Kanye är som min lillebror, han har pratat om mig massor av gånger och skrev en sång åt mig som han kallar ”Storebror”. Vi har kommit över större grejer, men drar du in min familj i det så är det ett problem för mig, säger han och förtydligar:

– Det är ett jätte, jättestort problem. Han vet att det är ett problem. Han vet att han har gått över en gräns.

Han syftar på en konsert förra året, när Kanye West ventilerade sina tankar om Jay-Z med publiken. I samma monolog hävdade han även att Beyoncé uppförde sig divaaktigt och att stjärnparet inte lät Blue Ivy leka med hans barn.

Enligt Metro har bråket mellan de både rapparna även påverkat Beyoncé och Kim Kardashian.

Tidningen uppger att Kim Kardashian ska vara upprörd över rykten om att Beyoncé och Jay-Z skulle se ner på hennes karriär om realitysåpastjärna.
