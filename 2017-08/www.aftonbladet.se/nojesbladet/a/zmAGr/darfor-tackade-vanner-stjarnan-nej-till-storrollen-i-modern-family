Därför tackade ”Vänner”-stjärnan nej till storrollen i ”Modern family”
AGNES ARONSSON

Matt Leblanc har avslöjat att han blev erbjuden rollen som Phil Dunphy i ”Modern family”, en roll som tillslut gick till Ty Burell. Burell står i stor tacksamhetsskuld till Matt LeBlanc, eftersom det var den rollen som gjorde honom känd.

”Vänner”-stjärnan blev erbjuden rollen 2009 efter att hans spin-off serie ”Joey” lades ner, rapporterar Usa Today.

– När jag läste det tänkte jag att ”det här är ett väldigt bra manus, men jag är inte rätt man för det här”. Jag skulle göra projektet en otjänst om jag tackade ja, säger Matt LeBlanc till USA Today.

Kanske hade han rätt. Burell har nämligen vunnit Emmy Awards för sitt framträdande som Dunphy både 2011 och 2014.

50-åringen Matt LeBlanc lär säkerligen få fler roll-erbjudanden i framtiden som han väljer att tacka nej till. Skådisen avslöjade att han har planer på att gå i tidig pension när han gästade Conan O’Briens show i veckan.

– Jag tror att jag inte skulle vilja göra ett jäkla dugg. Det är precis vad jag vill göra. Bara ingenting. Ingenting alls. Zero, sa han.

Han är nämligen mer sugen på att leva ett fridfullt liv på hemmaplan med så lite arbete som möjligt.

– Det hade kanske varit roligt att stiga upp på morgonen och köra runt med bulldozern hela dagen. Kanske skulle jag skaffa en till. Vi skulle kunna köra race med dem. Du kan komma över, sa han till programledaren O’Brien under intervjun.
