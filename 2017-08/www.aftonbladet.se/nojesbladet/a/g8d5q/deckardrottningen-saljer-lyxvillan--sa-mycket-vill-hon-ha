Deckardrottningen säljer lyxvillan – så mycket vill hon ha
MATHILDE ALBINSSON

Succéförfattaren Liza Marklund, 54, har sålt böcker i över nio miljoner exemplar och är översatta till 30 språk.

Nu säljer hon sin jättelyxhus i Stockholm, en byggmästarvilla från 1958 som är ”något för finsmakaren”, enligt annonsen.

Bostaden är byggd i flera etage, har sjöutsikt och en totalyta på 376 kvadratmeter.

– Det är ett unikt hus. Huset i sig stort och har en häftig arkitektur. Byggmästaren har verkligen förverkligat sina idéer med spännande planlösning, halvetager, loft och hög takhöjd. Det är mycket sammantaget som gör det här till en chans om man vill ha något utöver det vanliga, säger Jonas Nyman, som är mäklare på Skandiamäklarna och sköter försäljningen.

Huset består av 10 rum, har marmorgolv och smidesräcken och flera sällskapsrum varav ett har en takhöjd på cirka sex meter – och i närheten finns även en ångbåtsbrygga.

Utropspriset är satt till 14,7 miljoner kronor.

– Det är ganska stort intresse. Många av de som hört av sig bor redan i Mälarhöjden, folk som redan trivs i området men vill ha ett större hus nära vattnet. Det är även folk i övriga innerstan som letar lite bredare efter något som är ett häftigt hus, helt enkelt, säger Jonas Nyman.

Den som bleknar vid tanken på en nästan 700 kvadratmeter stor tomt kan dock vara lugm-

– Om man ser till storleken på huset, så är det förvånansvärt lättskött. Trädgården har ett bevattningssystem som är automatiserat. Det är ett stort hus, men ändå hanterbart, säger Jonas Nyman.
