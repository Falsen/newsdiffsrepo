Mel B:s vassa budskap på MTV-galan
JAKOB MEIJER

Det har stormat rejält kring Melanie Brown, 42, den senaste tiden. Stjärnan  avbröt nyligen inspelningen av ”America’s got talent” då jurykollegan Simon Cowell skämtat om hennes äktenskap med Stephen Belafonte, 42.

De flestas blickar var, med tanke på den senaste tidens turbulens, riktade mot just Mel B när hon dök upp inför nattens MTV-gala. Och en av galans snackisar blev stjärnans klänning och det budskap hon visade upp på röda mattan.

På Browns paljettklänning i guld kunde man läsa texten: ”You will never own me” – ”Du kommer aldrig äga mig”.

Melanie Brown har inte kommenterat vad hon egentligen menar med klänningen, men många tolkar det nu som att det är en passning till ex-mannen Stephen Belafonte.

Paret går sedan i våras igenom en infekterad skilsmässa. Melanie Brown menar bland annat att Belafonte utsatt henne för övergrepp och hotat med att släppa sexvideor på paret.
