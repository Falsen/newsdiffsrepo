Katie Price: Min man anklagar mig för sin otrohet
JAKOB MEIJER

Katie Price tredje äktenskap i ordningen ser ut  att sluta som de andra – med skilsmässa. Efter att Price avslöjat sin man Kieran Hayler med att vara otrogen med familjens barnflicka har hon gått till attack mot sin man i brittisk media.

I en intervju med The Sun berättar modellen att när hon konfronterade sin man med att ha hittat intima mejl i hans mobiltelefon, så ska Hayler i stället ha lagt all skuld på Price.

– Kieran sa; ”vänta bara tills folk får veta att du har skickat meddelandet till killar”. Han försökte vända på det och få mig att se skyldig ut. Det verkligen en sjuk och hycklande grej att göra, säger hon till The Sun.

Modellen medger att hon skickat meddelandet till andra män.

– Ja, det låter kanske helt galet. Men Kieran har jäklats så mycket med mitt huvud att jag ville tro att någon annan också skulle vilja ha mig.

Representanter för Kieran Hayler, som tidigare blivit påkommen med att ha träffat två av Prices vänner bakom hennes rygg, bekräftar otroheten för The Mirror.

På söndagen laddade Hayler upp ett meddelande på Snapchat där det såg ut som att han hade en mysig tv-kväll med sin fru. Klippet har i sin tur fått många att tvivla på sanningshalten i Prices anklagelser. Det har fått modellen att om möjligt bli ännu mer rasande.

”Mitt hjärta är krossat. Kierans video är fejk, för att det ska se ut som att jag inte är seriös. Min historia är helt sann. Det är över”, skriver hon på Twitter enligt The Mirror.
