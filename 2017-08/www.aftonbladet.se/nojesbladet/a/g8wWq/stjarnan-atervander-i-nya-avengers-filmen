Stjärnan återvänder i nya Avengers-filmen
AGNES ARONSSON

Nyheten om att Gwyneth Paltrow, 44, återvänder i nya ”Avengers: Infinity war” lär vara glädjande för många fans. Det var hennes kollega, skådespelaren Robert Downey Jr., 52, som kom med överraskningen på Instagram under tisdagen. Där avslöjade han även att Jon Favreau kommer att att medverka. Downey Jr. la upp en bild på sig själv tillsammans med skådisarna, iklädda sina dräkter, med kommentaren ”Infinity trinity”.

Paltrow har tidigare medverkat som karaktären Pepper Potts i de tre första ”Ironman”-filmerna och i ”Avengers”. Favreau är producenten bakom de två första Ironman-filmerna och spelar dessutom livvakten Happy Hogan i Avengers.

Även skådespelare som Scarlett Johansson och Josh Brolin medverkar i filmen.

”Avengers: Infinity war” har biopremiär i maj 2018.
