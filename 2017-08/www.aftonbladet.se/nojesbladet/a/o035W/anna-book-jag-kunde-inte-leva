Anna Book: ”Jag kunde inte leva”
LOUISE ÅSTRÖM

Anna Book är en av årets deltagare i tv-programmet ”Biggest loser vip”. På Instagram har hon vid flera tillfällen visat upp sina nya tänder. För Nöjesbladet berättar hon nu om valet att förändra sitt leende.

– Jag har velat fixa min mun i fem år. Eller egentligen har jag velat fixa mina tänder sedan jag var 15 år. Jag sög på tummen så länge, säger hon till Nöjesbladet och fortsätter:

– Jag hade dåligt självförtroende för mina tänder.

Anna beskriver hur hennes tänder blivit allt sämre under de senaste åren.

– Mina tänder var så sjuka av svår muntorrhet efter mina 17 bukoperationer och många tunga mediciner i långa perioder som torkar ut slemhinnorna i munnen. Tänderna blev gulare och gulare. Jag röker inte, jag dricker inte kaffe och jag kände ”vad fan händer med mina tänder”. Jag hade konstant smärta, det ilade, isade och värkte och jag kunde inte leva.

Nu har hon satt in porslinskronor både uppe och nere. Det innebär att hon slipat ner sina egna tänder innan hon monterat dit de nya. Nu har tandköttet läkt och hon visar stolt upp gapet innan hon utbrister:

– Så lovely!

Hon har även valt att tatuera in nya ögonbryn.

– Jag formade om dem och gjorde microblading. Alltså 3D-tatueringar. Jag har precis gjort en påfyllnad och kanske måste göra en till. Men ”Despacito” som man säger på spanska. Man får inte vara för brutal och gå på för hårt, säger hon.
