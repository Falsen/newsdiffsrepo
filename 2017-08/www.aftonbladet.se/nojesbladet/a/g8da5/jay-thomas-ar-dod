Jay Thomas är död
LOUISE ÅSTRÖM

Skådespelaren och komikern Jay Thomas, 69, har dött i cancer, rapporterar TMZ.

Enligt Daily News fanns hans fru Sally och sönerna Sam, Jake och J.T vid hans sida när han dog i sitt hem i Santa Barbara, Kalifornien.

Hans agent, Don Buchwald har bekräftat nyheten.

”Jay var unik, han tappade aldrig orden och var fylld med så mycket roliga och galna tankar och upptåg”, säger Buchwald till TMZ.

Jay Thomas är mest känd för sin roll i tv-serien ”Skål”. Han slog igenom som Remo i ”Mork & Mindy”. Han har även gjort rollen som Jerry Gold i ”Murphy Brown” i nästan tio år.
