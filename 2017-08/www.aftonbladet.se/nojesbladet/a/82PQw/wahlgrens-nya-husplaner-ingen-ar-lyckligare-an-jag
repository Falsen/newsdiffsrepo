Wahlgrens nya husplaner: Ingen är lyckligare än jag
JAKOB MEIJER

Hans Wahlgren och Christina Schollin har hus i Nerja och Emilio Ingrosso i Palma. Nu är även Pernilla Wahlgren på jakt efter en bostad i soliga Spanien.

I veckan har tv-profilen tillsammans med dottern Bianca Ingrosso, följt av ett tv-team, varit i Marbella för att kolla in potentiella semesterbostäder.

”Så spännande att gå på husjakt”, skriver Pernilla Wahlgren på sin blogg.

Under sin vistelse i Spanien har hon hunnit se en handfull objekt. Huruvida hon landar något återstår att se. Efter att ha varit på en sista visning i fredags ska Pernilla Wahlgren sätta sig ner och ta sig ”en ordentlig funderare och känna efter vad som känns mest rätt”.

En som verkar hålla både tummar och tår för att husköpet faktiskt blir av är Bianca Ingrosso.

”Vi är ju här för att leta efter ett hus att köpa då mamma har förälskat sig i Marbella och vill gärna ha ett semesterhus här, ingen är lyckligare än jag haha”, skriver Bianca Ingrosso på sin blogg och fortsätter:

”Då har jag både en mamma i Marbella, en pappa i Palma och en mormor & morfar i Nerja”.
