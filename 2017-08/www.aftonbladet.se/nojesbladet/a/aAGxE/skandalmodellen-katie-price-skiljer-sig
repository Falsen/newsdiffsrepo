Skandalmodellen Katie Price skiljer sig
JAKOB MEIJER

Katie Price avslöjar för The Sun att Kieran Hayler träffat barnflickan i ett år. Relationen ska även ha fortsatt efter att barnflickan slutat sin tjänst hos familjen. Till tidningen berättar Price att hon upptäckte affären en kväll när hon kom över sin mans telefon och hittade intima mejl som han skickat till sin älskarinna.

– Jag var verkligen äcklad, jag grät och blev helt tokig, som en galning, säger hon till The Sun.

Det är inte första gången Price avslöjar sin man med att vara otrogen. 2014 ska han ha träffat två av Prices vänner bakom hennes rygg, något hon förlät honom för.

På Twitter förklarade då Hayler sin kärlek för Price och att han skulle göra allt för att få deras förhållande att fungera igen.

”Jag ska laga ditt hjärta och jag söker efter ljuset i tunneln för att få vårt sagoslut. Tro på mig”, twittrade Kieran Hayler.

Men nu är parets äktenskap definitivt över.

– När jag konfronterade honom nekade han först, även när jag sa att hon (barnflickan) erkänt. Jag grät och frågade hur han kan göra så här mot mig igen, säger Katie Price.

Katie Price och Kieran Hayler, som har två barn tillsammans, gifte sig 2013 på Bahamas. Nyligen förnyade paret sina löften.

Katie Price har tidigare varit gift med artisten Peter Andre (2005–2009) och kampsportsstjärnan Alex Reid (2010–2012)
