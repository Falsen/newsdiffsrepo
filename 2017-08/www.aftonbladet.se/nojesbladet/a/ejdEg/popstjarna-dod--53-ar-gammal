Popstjärna död – 53 år gammal
MATHILDE ALBINSSON

Brittiska popstjärnan Melissa Bell har avlidit, rapporterar The Sun.

Hon var medlem i den Grammy-vinnande musikgruppen Soul II Soul och var under sin tid där bandets huvudsångare.

Hennes bortgång annonserades av dottern, sångaren Alexandra Burke, på Twitter på tisdagen. I ett känslosamt meddelande minns hon sin mamma som vacker, rolig och kärleksfull.

”Vår vackra mamma fick sina vingar måndagen den 28 augusti 2017, en dag som har förändrat våra liv för alltid. Vi kommer aldrig glömma hennes villkorslösa kärlek, stöd, karisma, styrka och mod genom hela livet. Vi är evigt stolta och tacksamma över att kalla henne vår mamma”, skriver hon.
