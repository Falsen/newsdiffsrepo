Blondie om vänskapen med Farmen-Özcan: ”Har blivit som bröder”
LOUISE ÅSTRÖM

Özcan Yildiz och Jan ”Blondie” Hammarlöf blev kända i Sverige när de fann varandra i tv-programmet ”Farmen” som sändes 2002. Därefter medverkade de i ”Club Goa” tillsammans. De har också tävlat i ”Fångarna på fortet”.

Blondie är nu aktuell som en av de tävlande i ”Biggest loser VIP”. För Nöjesbladet berättar han att han och Özcan fortfarande är goda vänner.

– Ja, vi pratas vid varje dag. Vi pratar om det mesta, säger han och fortsätter:

– Vi har blivit som bröder på något sätt. Han är jättesnäll, Özcan. Han ska vara macho men är en snäll och ödmjuk kille.

Blondie bor i Uddevalla och Özcan i en förort till Stockholm. När vännerna ses äter de gärna en bit mat ihop, berättar Blondie.

– Ja för fan, vi har skitkul. Vi går ut och käkar och pratar om gamla tider.

Bästisarna paktade gärna och ofta i tv.

– Tittar man på ”Club Goa” och vi blickar tillbaka till då, alltså snacka om paktexperter. Jävlar vad vi körde ut folk.

Är du fortfarande lika vass på att pakta?

– Skulle det komma ett sånthär program som ”Club Goa” eller liknande igen och det skulle vara ett rävspel, så självklart.
