Därför syns stjärnorna aldrig ihop
LOUISE ÅSTRÖM

Sju säsonger av tv-serien ”Game of thrones” har passerat. Karaktärerna Cersei Lannister och Bronn bor båda i Kings Landing och har gemensamma allierade. Trots det har de aldrig synts i samma scen.

I säsongsfinalen valde till exempel Bronn att ta en drink med Podrick istället för att medverka på samma möte som Cersei.

Anledningen till att karaktärerna aldrig syns tillsammans är för att Lena Headey, som spelar Cersei och Jerome Flynn, som spelar Bronn, har dejtat varandra. Och det slutade inte väl, skriver Metro UK. De ska inte ens kunna vara i samma rum.

”Jerome och Lena pratar inte med varandra längre och är aldrig i samma rum samtidigt”, sa en källa till The Telegraph 2014.

”Det är synd för det verkade som att de lappat ihop relationen under ett tag, men nu ska de hållas isär till varje pris”.
