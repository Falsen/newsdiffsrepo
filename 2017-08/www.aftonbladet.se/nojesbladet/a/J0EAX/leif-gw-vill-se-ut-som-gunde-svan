tisdag 22 augusti 2017
Leif GW: Vill se ut som Gunde Svan
LEO PETTERSSON

Vid årsskiftet gav Leif GW Persson, 72, ett nyårslöfte. Hans mål var att gå ner hela 50 kilo.

I måndagens Nyhetsmorgon berättar han för programledaren Anders Pihlblad, 49, att han kommit en bra bit på vägen.

– Nu har jag gått ner 26 kilo, säger Leif Gw Persson.

Men det har varit svårare under sommaren.

– Man äter ju mer. Det är lite mer fritid och man ränner inte omkring hela tiden.

Nöjesbladet har tidigare skrivit om Leif GW Perssons problem med att gå ner i vikt under sommaren. Då sa han att alkoholen har varit en bov i dramat.

GW säger att han hade ”goda förutsättningar” för att påbörja sitt viktras från årsskiftet.

– Jag var ju verkligen smällfet så jag hade ju goda förutsättningar. Men nu är jag bara vanligt fet. En tanke bakom det var att jag skulle underlätta för knäna. Jag måste ner 25 kilo till om jag ska bli, åtminstone på avstånd, lik Gunde Svan och liknande, säger han med ett skratt i Nyhetsmorgon.

Tiden som överviktig beskriver han som jobbig.

– Det är ganska hopplöst att vara så där tjock faktiskt. Det är en ansenlig grad av invalidisering. Det påverkar ditt liv väldigt starkt alltså, säger Leif GW Persson.

Det ska däremot inte påverkat hans stora jaktintresse.

– Nu har jag ju hjälp på nära håll. Så jag fraktas ut till ett så kallat pass och så placeras jag där i ett litet trätorn, sen drar det hela igång. Och där sitter jag, så det fixar sig. Men det inte så att jag går runt på fjället och jagar ripor.
