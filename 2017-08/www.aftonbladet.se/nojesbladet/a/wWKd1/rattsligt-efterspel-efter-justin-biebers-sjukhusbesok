Rättsligt efterspel efter Justin Biebers sjukhusbesök
AGNES ARONSSON

Det var i maj som Justin Bieber, 23, besökte en akutmottagning i New York efter att han varit med om en fotbollsolycka. Han var rädd att olyckan fått en av hans testiklar att vrida sig – ett tillstånd som nästan alltid kräver operation, rapporterar TMZ. Sångarens besök har nu fått ett rättsligt efterspel.

Sjukhuset hävdar att en före detta anställd fått nys om superstjärnans besök och på olagligt vis tillhandahållit sig Justins sjukjournaler via en dator. Den tidigare anställda ska ha gjort intrång i hans filer efter att hon hört rykten om att han besökt sjukhuset på grund av en könssjukdom.

Sjukhuset sparkade den anställda kvinnan för att ha varit en ”omoralisk anställd”, som gjort intrång på Justin Biebers privata rättigheter.

Den sparkade kvinnan har nu stämt sin tidigare arbetsplats för felaktiga uppgifter, och hävdar att hon aldrig haft tillgång till Biebers filer, rapporterar TMZ. Hon menar att hon helt enkelt hört genom andra anställda att han var där för att behandla en könssjukdom.

– Min klient har aldrig haft tillgång till Mr. Biebers medicinska filer och ändå har hon fått sparken för det, säger kvinnans advokat David H. Rosenberg till TMZ.

Utöver intrånget i hans sjukjournaler slutade historien gott för Justin Bieber som varken led av pungvred eller könsjukdomar. Läkaren konstaterade att han efter olyckan drabbats av en svullen testikel och skickades hem, enligt källor till tidningen.
