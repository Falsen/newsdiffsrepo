Paris Jacksons starka hyllning till sin pappa
LEO PETTERSSON

Den 25 juni, 2009 gick Michael Jackson bort.

Han hade under sin livstid blivit krönt till kungen av pop och han berörde under sin livstid miljontals människor världen över.

Hans dotter Paris Jackson, 19, hyllar i dag honom i ett känslosamt födelsedagsmeddelande på Instagram.

”Födelsedagshälsningar till mitt livs kärlek, den som visade mig vad passion verkligen var, den som gav mig moraliska värderingar att leva efter och hur man ska drömma”, skriver hon.

Paris Jackson tillåter inga kommentarer på sitt konto men på bara 40 minuter hade över 30 000 personer gillat inlägget.

”Även om jag inte är med dig, och du inte är med mig, vet jag att vi är ett. Och våra själar kommer aldrig att förändras på det sättet. Tack för din magi, för evigt och alltid”, avslutar hon sitt inlägg med.
