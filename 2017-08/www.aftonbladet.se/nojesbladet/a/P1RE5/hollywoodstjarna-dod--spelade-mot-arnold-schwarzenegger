lördag 19 augusti 2017
Hollywoodstjärna död – spelade mot Arnold Schwarzenegger
MATHILDE ALBINSSON

Actionskådespelaren och stuntmannen Sonny Landham har gått bort.

Han blev kanske mest känd för sin roll som Billy i filmen ”Predator” (”Rovdjuret” på svenska) där han spelade mot Arnold Schwarzenegger.

Sonny Landham gjorde sig även ett namn i filmvärlden efter sin insats i ”48 timmar” som karaktären Billy Bear.

Enligt systern, Dawn Boehler, ska dödsorsaken bero på hjärtsvikt, rapporterar amerikanska medier. Han dog på torsdagen på ett sjukhus i Kentucky.

Innan Sonny Landham slog igenom i filmbranschen, medverkade han i ett antal pornografiska filmer. Det ska han senare ha ångrat och sagt att han gjorde det för pengarna, skriver TMZ.

Han inledde en kort, politisk karriär 2003, och kampanjade då för att bli guvernör i Kentucky, men blev dock aldrig nominerad. Han försökte återigen 2004 och 2008 blev Landham vald till att kandidera för en av Kentuckys platser i den amerikanska senaten, men fälldes av ett av sina egna uttalanden på en politisk radiostation. Partiet tvingades att ta tillbaka hans nominering ett par dagar senare.

Han lämnar efter sig sin son, William, och sin dotter Priscilla.

Sonny Landham blev 76 år.
