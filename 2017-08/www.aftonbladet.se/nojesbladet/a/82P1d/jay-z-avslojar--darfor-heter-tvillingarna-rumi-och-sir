Jay-Z avslöjar – därför heter tvillingarna Rumi och Sir
MATHILDE ALBINSSON

Beyoncé, 35, och Jay-Z, 47, välkomnade tvillingarna Rumi och Sir till världen i mitten av juni.

Nu berättar pappa Jay-Z om namnvalen i en Tidal-intervju.

– Rumi är vår favoritpoet, så det var för vår dotter, säger Jay-Z i intervjun enligt People.

Han syftar på den persiske poeten Jalal al-din Rumi, som levde och verkade på 1200-talet i nuvarande Afghanistan.

Och sonen Sir såg redan vid födseln ut som någon som bär upp en överordnande titel, berättar han vidare i intervjun.

– Han kom bara ut som en Sir.

Tvillingar ska ha drabbats av gulsot, något som nyfödda ibland får på grund av för högt blodvärde till följd av outvecklad lever. Tvillingarna ljusbehandlades för åkomman.

En månad efter tvillingarnas födsel visade Beyoncé upp familjetillskotten för första gången i det första Instagraminlägget på då nästan två månader. På bilden poserar hon i blommig klänning och lång slöja med tvillingarna i famnen.

Paret, som är gifta sedan 2008, har sedan tidigare dottern Blue Ivy, 5, tillsammans.
