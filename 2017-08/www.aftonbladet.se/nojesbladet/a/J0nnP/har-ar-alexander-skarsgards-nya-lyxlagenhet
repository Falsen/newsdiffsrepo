Här är Alexander Skarsgårds nya lyxlägenhet
JAKOB MEIJER

I juli rapporterade Nöjesbladet att Alexander Skarsgård, 41, och brittiska modellen Alexa Chung, 33, gått skilda vägar.

Skarsgård har nu tagit ett första steg ut i singellivet genom att skaffa en lyxlägenhet i East Village i New York, skriver Variety.

Det gamla lägenhetshuset i tegel från 1800-talet ligger i ett anrikt distrikt, känt för att ha huserat flera celebriteter. Skådespelaren och Golden globe-vinnaren Chloe Sevigny och Smashing pumpkins-gitarristen James Iha är några av de som bott i huset genom åren.

Den svenske Hollywoodskådisen ska verkligen ha fastnat för lägenheten då han enligt Variety gett närmare två miljoner kronor över utgångspriset på 16 miljoner kronor.

För det får han nu en lägenhet med bland annat originalgolv, inbyggda bokhyllor, en öppen eldstad, exponerade tegelväggar och träbjälkar och som grädde på moset ett badkar med lejontassar.

Alexander Skarsgård sågs senast i succéserien ”Big little lies” i rollen som obehaglig hustrumisshandlare, en roll han blivit Emmy-nominerad för.
