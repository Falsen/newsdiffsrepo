Selena Gomez Instagram hackad – sprider bilder på Justin Biebers penis
MATHILDE ALBINSSON

Selena Gomez kan stoltsera med det största kontot på hela Instagram. Mindre kul för Justin Bieber, som plötsligt hamnade i hennes följare flöde – i bara mässingen.

På måndagskvällen publicerades en minst sagt avslöjande nakenbild på Justin Bieber.

Bilden försvann dock lika snabbt som den dök upp. Men då hade den redan haft möjligheten att nå ut till världsstjärnans 125 miljoner följare.

Det rör sig om en hackerattack, skriver Variety.

Men nakenbilderna på Justin Bieber har florerat på internet förut. De syntes senast 2015, efter popartistens semester på Bora Bora. Justin Biebers kommentar angående bilderna då var att han kände sig ”superkränkt”, enligt Variety.

Selena Gomez och Justin Bieber var tidigare ett par. De bekräftade sitt förhållande 2011, efter åtminstone ett års romansrykten, men gjorde slut strax därefter. De har haft ett av-och-på-förhållande sedan dess, men har inte dejtat offentligt under det senaste året.
