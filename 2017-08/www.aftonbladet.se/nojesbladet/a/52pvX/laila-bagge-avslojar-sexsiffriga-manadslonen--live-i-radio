Laila Bagge avslöjar sexsiffriga månadslönen – live i radio
LINNÉA GEIJER

I morgonens avsnitt av Rix Morgonzoo beslutade sig programledarna att i samband med surströmmingpremiären leka leken ”Säg det eller svälj det” där de får valet att svara på en given fråga eller svälja surströmming.

När det är Laila Bagges tur blir hon av Roger Nordin frågad hur mycket pengar hon tjänar i månaden. Först blir Laila ställd.

– Ska jag räkna in allt? Det går ju inte, jag har massa på banken, utbrister hon med ett skratt.

Men svaret följer snart.

– Om vi skiter i investeringarna och bara tar det jag kan plocka ut... Mellan 250 000 till 300 000 kronor i månaden, förklarar hon.

Hon må ha undkommit surströmmingen, men möts istället av kollegornas genuina chock. Speciellt Roger spär inte på orden:

– Vad gör du här?! Snacka om ett fuck-off kapital.

Summan är dock egentligen inte allt för förvånande, Laila är nämligen inte den som ligger på latsidan. Förutom radiojobbet för RIX är hon nämligen involverad i flera TV-produktioner, designar egna smycken, skriver musik och sjunger. Dessutom driver hon en framgångsrik blogg.
