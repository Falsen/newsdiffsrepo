Nick Jonas rasar mot fans efter kroppshånet
MATHILDE ALBINSSON

Nick Jonas, 24, har inlett ett Instagram-bråk med ett fan.

På fredagen blev sångaren stoppad av ett fan på gatan i Los Angeles. Fanet ville ta en selfie tillsammans med stjärnan, vilket Nick Jonas ställde upp på.

På bilden står fanet, vid namn Zak Hanzal, och den tidigare Jonas Brother-medlemmen med armarna om varandra – den ena lite längre än den andra.

Och det var just längdskillnaden som Zak Hanzal sedan valde att framhäva i texten till bilden. Det fick Nick Jonas, som är 170 centimeter lång, att surna till ordentligt.

”Du behöver några centimeter till, brorsan”, skrev Zak Hanzal följt av en emoji som gråter av skratt.

Nick Jonas slog tillbaka:

”Du behöver lite stil, ’brorsan’. Jag behövde inte stanna för att ta den där bilden med dig. Oförskämt. Väldigt oförskämt”, skriver han i en av kommentarerna.

Kort därefter ändrade Zak Hanzal texten, till det mer ödmjuka: ”En av de mest ödmjuka superstjärnorna... MIN MAN”.

Och Nick Jonas begravde stridsyxan i och med den ändrade versionen av texten.

”Hej, allt är bra. Finns ingen anledning till att sprida hat”, skrev han i en ny kommentar och riktade sig till alla som uttryckt sitt ognick jonasillande efter Zak Hanzals första text.

Slutet gott, allting gott.
