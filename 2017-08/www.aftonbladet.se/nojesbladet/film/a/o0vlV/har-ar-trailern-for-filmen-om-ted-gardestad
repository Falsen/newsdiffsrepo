Här är trailern för filmen om Ted Gärdestad
LEO PETTERSSON

I den första trailern för filmen om den svenska musikikonen Ted Gärdestad ryms det många känslor. Det är glädje, sorg och intriger.

Enligt Adam Pålsson, 29, är det en viktig och intressant historia att berätta.

– Alla känner till Teds musik. Han är en nationalikon. Men hans liv är höljt i dunkel. Vi vet så lite om vem han var och hur hans liv såg sig. Det är en ynnest att få berätta den historien som jag tror att väldigt många svenskar har längtat efter att få ta del av, säger han.

Filmen är inte färdigklippt än och Adam Pålsson kan därför inte svara på hur han tror att den ska tas emot.

– Det viktigaste för mig är att Teds familj är nöjd. Sedan är det klart att man drömmer om att få göra en film som många människor ser och älskar.

Musiken i filmen står han själv för. Adam Pålsson har tidigare spelat i band och till filmen har han spelat in över 25 av Ted Gärdestads låtar i nya versioner.

– Det har varit viktigt att inte bryta illusionen. Det ska kännas som Ted.

”Ted – för kärlekens skull” har premiär kring jul och när Adam Pålsson tittar tillbaka på inspelningen ser han en väldigt kul och inspirerande tid.

Kanske tittar han också tillbaka på sin livs största roll.

– Att få spela Ted... Alltså, det är en skänk från ovan. Jag tycker att jag har haft en väldig tur än så länge. ”Torka aldrig tårar utan handskar” var en ärofylld uppgift. ”Innan vi dör” var var också en stor upplevelse. Men det är klart att det är speciellt att få spela Ted Gärdestad. Kanske är det min livs roll, jag vet inte.
