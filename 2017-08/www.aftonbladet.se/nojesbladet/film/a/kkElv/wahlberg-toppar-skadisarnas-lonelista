Wahlberg toppar skådisarnas lönelista
TT

Skådespelaren har haft en inkomst på motsvarande 549 miljoner kronor innan skatt de senaste tolv månaderna. Pengarna kommer bland annat från filmerna ”Transformers: The last knight” och komedin ”Daddy&#x27;s home 2”.

På andra plats hamnar Dwayne Johnson som toppade listan 2016. Hans inkomst beräknas nu till 525 miljoner kronor, från ”Baywatch” och HBO-serien ”Ballers”.

Andra manliga skådespelare på listan är Jackie Chan, Samuel L. Jackson och Chris Pratt.

När Forbes förra veckan presenterade listan över de bäst betalde kvinnorna i Hollywood hamnade Emma Stone högst upp. Hon drog in motsvarande 211 miljoner kronor.
