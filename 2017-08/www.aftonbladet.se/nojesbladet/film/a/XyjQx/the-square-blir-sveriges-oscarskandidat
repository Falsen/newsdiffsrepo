”The square” blir Sveriges Oscarskandidat
TT

Det blir Ruben Östlund och hans samtidssatiriska ”The square” som får representera Sverige i Oscarskampen om en nominering i kategorin bästa icke engelskspråkiga film. Det har de sju ledamöterna i den svenska Oscarskommittén beslutat. Oddsen borde vara goda, den färska Guldpalmsvinsten från Cannes i våras är en tung merit. Filmen har dessutom, tillsammans med den kanske vassaste Oscarskonkurrenten, ”Sameblod”, blivit nominerad till European Film Awards, som hålls i december.

Oscarsnomineringarna offentliggörs den 23 januari 2018.
