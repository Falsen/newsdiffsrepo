söndag 20 augusti 2017
Då börjar nästa säsong av ”South Park”
LEO PETTERSSON

Onsdagen den 13 september sänds det första avsnittet av ”South Park” säsong 21 på Comedy Central.

Den föregånende säsongen, och den dessförinnan, kom att handla väldigt mycket om presidentvalet och om Donald Trump, 71.

Men skaparna Trey Parker, 47, och Matt Stone, 46, vill gå ifrån det.

– Det var trist för oss förra säsongen eftersom vi inte ville göra en stor Trump-grej. Vi tänkte hela tiden att det skulle försvinna och vi ville inte bli fast i att vara en politisk serie, säger Parker i en intervju med Bill Simmons.

Till LA Times säger Parker att han och Matt Stone var utbrända i slutet av förra säsongen. De lovar att säsong 21 kommer att gå tillbaka till det ”normala”.

– I denna säsong vill jag gå tillbaka till att Cartman klär ut sig själv till en robot och jävlas med Buttes, för enligt mig är det brödet och smöret av ”South Park” – barn som är barn vilka är löjliga och skandalösa. Men inte ”såg du vad Trump gjorde i går?”, säger Parker till La Times.

– Vi hade förmodligen kunnat sätta upp stora tavlor med ”Titta vad vi ska göra med Trump nästa vecka” och fått galna tittarsiffror. Men jag bryr mig bara inte, säger han.
