”Pretty Little Liars”-skådisen har dömts till fängelse
AGNES ARONSSON

Brandon Jones, 29, mest känd för att ha spelat Andrew Campbell i ”Pretty Little Liars” mellan 2013 till 2015 har dömts till fängelse för vapenbrott, rapporterar TMZ.

Jones ska nu avtjäna 180 dagar i fängelse. Det är betydligt mindre än de fem och ett halvt år som han först riskerade att bli dömd till för att ha dragit vapen mot sin granne under en argumentation i mars förra året.

Han har också dömts till tre års övervakning, 30 dagars samhällstjänst och 26 lektioner där han ska lära sig att hantera sin ilska.

”Enligt vår uppfattning har Brandon Jones pistol varit fullt laglig och registrerad. Han var på sin flickväns privata ägor och han och hans flickvän kände sig under hot under dispyten med grannarna”, sa skådisens representanter till TMZ efter incidenten.

Han ska ha stått fast vid att han inte gjort sig skyldig vapenbrottet.

Brandon Jones är även känd från tv-serier så som ”The Fosters”, ”The big bang theory”, ”CSI: NY” och ”Supernatural”.
