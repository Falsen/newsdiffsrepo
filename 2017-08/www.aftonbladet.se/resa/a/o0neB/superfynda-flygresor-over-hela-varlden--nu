Superfynda flygresor över hela världen – nu
KRISTOFER GUSTAFSSON

Slutet av augusti är ofta billigaste och bästa tiden att boka reguljärflyg. I år  kan det vara bättre än någonsin. För det råder ett rejält högtryck på flygkampanjer just nu.

– Massor av galet bra priser. Bra tillfälle för den som funderar på att resa till Thailand eller Australien över jul, till exempel, konstaterar Lina Eklund, kommunikatör hos Resia.

Vad sägs om en reguljärbiljett till London för 450 kronor eller sväng till Los Angeles för knappt två små tusenlappar?

Men boka nu. Biljetter och erbjudande tar snabbt slut. Här är några av de pågående kampanjerna.

• SAS – en miljon biljetter – till och med 24 augusti.

• Norwegian – höstrean är här – till och med 4 september.

• Air France och KLM till och med 28 augusti.

• Thai till och med 28 augusti.

• British Airways till och med 14 september.

• Qantas till och med 28 augusti.

• Virgin till och med 31 augusti.

När semestern tar slut och skolan tar fart sjunker priset på utlandsresor ofta radikalt. Just nu är det årets lägsta pris på vissa håll. Riktiga klipp för den som har tid, lust och semesterdagar kvar – se prisexempel nedan.
