Det här är världens bästa flygbolag
CLARA ÖHRN

Qatar Airways har för tredje gången utsetts till världens bästa flygbolag. Det är företaget Skytrax som håller i tävlingen som ibland kallas flygbranschens ”Oscarsgala”. Det Dohabaserade flygbolaget petar i och med det ner fjolårets vinnare, Emirates, till en fjärdeplats.

Tävlingen baseras på omdömen från nästan 19,9 miljoner människor från 105 länder, som fått säga sitt om kvaliteten på olika flygbolag. Alltifrån ombordstigning till service och renlighet har bedömts, skriver tidningen Vagabond.

Precis som föregående år domineras listan av asiatiska flygbolag med hela sex bolag i topp tio.

Finnair hamnar på 25:e plats och är därmed det bästa flygbolaget i Norden. Tätt därefter, på 28:e plats, kommer Norwegian. Värre är det för SAS som hamnar först på 65:e plats.

Förra årets ranking inom parentes.
