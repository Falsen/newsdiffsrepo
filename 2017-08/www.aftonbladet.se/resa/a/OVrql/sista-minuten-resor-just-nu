Sista minuten-resor just nu
KRISTOFER GUSTAFSSON

Priset att resa utomlands är lägre än någonsin. Hög tid att fynda en sista minuten-resa innan det blir ”högsäsong” igen och priserna stiger. September är en het månad att resa utomlands.

– Kan du tänka dig att lösa boendet på egen hand? Då kan du komma riktigt billigt undan för många flygbiljetter ligger kring 500 kronor per person. Det är billigare än vad en inrikesresa brukar kosta, oavsett om du bokar tåg eller flyg, säger Lina Eklund, kommunikatör hos Resia.

Och intresset för att komma iväg tycks vara stort:

– Vi noterar extra stort intresse för sista minuten-resor från norra Sverige de senaste dagarna. Just nu kan du från både Luleå och Umeå ta dig till Spanien, Grekland eller Turkiet för 500 kronor, säger Martin Funevall på sistaminutenresor.com

Reser du utan barn och detinte är så noga var du hamnar kan du också komma väldigt billigt undan på resor med ospecificerat boende.

– För knappt två tusen kommer du till vackra ön Zakynthos i Grekland, föreslår Lina Eklund hos Resia.

Andra resmål som finns att välja mellan är Cypern, Kreta, spanska fastlandet, Mallis och Kanarieöarna.

– Vill du ha högsommarvärme är Turkiet mest intressant. Minst 30 grader på dagen och sällan under 20 grader på kvällen, konstaterar Martin Funevall.

De länder som lockar mest i  september är Grekland, Spanien och Kroatien. Inte helt oväntat. Resorna till Kroatien har ökat med 26 procent i år visar statistik från Resia.

Hitta en sista minuten-resa på sajten sistaminutenresor.com. I faktarutan (nedan) hittar du några förslag från sistaminutenresor.com och Resia.
