Koldioxiden är nyttig – larmen är osanna


REPLIK. Eva-Lotta Funkquist är vilseledd av de larm, som ständigt kommer. Beräkningen om 4,2 jordklot är lika lite trovärdig, som den om att oljan snart tar slut.  Den har kommit år efter år, men alltid haft fel.

Debatt om klimat och hållbarhet måste utgå från mätbara fakta. I våras larmade ”forskare” om att isen på havet i Arktis kommer att försvinna. Men den tinar inte snabbare i år än de senaste fyra åren. De sade att landisen på Grönland smälter, trots att dess massa ökat ovanligt mycket 2016.

Isen är en och en halv till tre kilometer tjock. På den höjden är det 10-20 grader kallare än vid marken. Även om klimatet blir 4 grader varmare, tinar den bara i fronten längs marken. Smältvattnet kan inte öka havets höjning med mer än 1 mm/år.

Rapporteringen om klimatet utgörs ofta av spekulationer och simuleringar om framtiden, det vill säga gissningar. De blir vilseledande eller felaktiga.

Det gäller även de från FN:s klimatpanel IPCC. I 30 år har de misslyckats med att bevisa hypotesen om koldioxidens dominerande verkan på klimatet, googla ”koldioxidens verkan på klimatet”.

IPCC står för Intergovernmental Panel on Climate Change, alltså en mellanstatlig, helpolitisk organisation. Den styrs av FN:s nationer, varav en stor majoritet är U-länder. När de framställt sig som ett ”vetenskapligt organ” har de hissat falsk flagg.

IPCC förtjänar ingen trovärdighet. Deras larm slår oftast fel. Mer koldioxid i luften gör växterna frodigare och människorna rikare, googla ”koldioxid välgörande”.

Tydligast är “Fullskaleprovet”. Man värmer växthus och sprutar in koldioxid för att få större skördar. Sedan 1950-talet har jordens temperatur stigit med några tiondels grader och halten koldioxid med 30 procent:

1. Satelliter visar att Jorden blivit 11 procent grönare. Öknarna har minskat.2. FAO noterar 40 procent ökade skördar på 20 år.3. Världens fattiga har fått mer och billigare mat.4. Världsbanken beräknar nästan två miljarder färre extremt fattiga sedan 1990.

Uppvärmningen har varit bra. Utsläppen har varit bra.

Sture Åström, sekreterare nätverket Klimatsans

► Häng med i debatten och kommentera artikeln – följ Aftonbladet Debatt på Facebook.
