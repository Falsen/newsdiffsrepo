Granskningen av IS-nätverket i Sverige
Frida Johanson

Mohamed Belkaid från Märsta var med och koordinerade terrorattackerna i Paris och Bryssel. I slutet av förra året kunde Uppdrag granskning avslöja hans koppling till ett våldsbejakande islamistiskt nätverk i Sverige. En grupp vars centralperson Säpo förgäves försökt stoppa i över 15 år.

Den man som är misstänkt för terrorattentaten på Drottninggatan, Rakhmat Akilov, har flera gånger uttryckt sympati för Islamiska staten.

Sedan terrordådet har vi fått många frågor om att återpublicera det reportage som Uppdrag granskning sände 2016 om IS och Mohamed Belkaids nätverk i Sverige.

Nu finns det i SVT Play.

Vi har också valt att återpublicera Uppdrag gransknings program om självmordsbombaren Taimour Abdulwahab som sprängde sig till döds på Bryggargatan strax före jul 2010, bara meter från Drottninggatan där lastbilsdådet ägde rum.
