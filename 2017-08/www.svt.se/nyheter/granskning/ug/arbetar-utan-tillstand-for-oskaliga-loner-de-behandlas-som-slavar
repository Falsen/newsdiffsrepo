Arbetar utan tillstånd för oskäliga löner – “De behandlas som slavar”
Anna-Klara BankelReporter Uppdrag granskning

Både inom bygg- och transportbranschen har låglönearbetet blivit så vanligt, att allt fler av de företag som vill följa avtal, konkurreras ut. Och genom att betala ut oskäligt låg lön kan entreprenörer skaffa sig ett bättre läge i den hårda konkurrensen.

Fackligt center för papperslösa är en ideell organisation bildad av förbund inom LO, TCO och Saco. Organisationens huvuduppdrag är att stöda papperslösa och asylsökande med frågor de möter på arbetsmarknaden.

LÄS MER: Gamla kontor hyrs ut illegalt som bostäder

Bengt Sandberg berättar att organisationen, som bildades år 2008, tar sig an ärenden där människor blivit lurade på lönen, arbetat under odugliga förhållanden eller skadat sig på jobbet. I många fall finns det nästintill ingen dokumentation och ord står mot ord.

– Det är viktigt att vi tar oss an de här fallen och hjälper de som utnyttjas. Om vi inte tar kamp för varje människa som inte får lön enligt det svenska kollektivavtalet så öppnar vi för att det är okej att utnyttja människor under slavliknande villkor. Och det kommer jag aldrig att acceptera.

Beroendeförhållandet till arbetsgivaren kan se ut på olika sätt. För den som fått avslag på sin asylansökan, men innan dess lyckats skaffa sig ett arbete, är det i dag möjligt att istället jobba sig till ett uppehållstillstånd. Om man haft en anställning under fyra år kan man nämligen söka permanent uppehållstillstånd i Sverige.

Det här betyder att beroendeförhållandet till arbetsgivaren blir närmast total. Arbetstagaren upplever att det är arbetsgivaren som har makten över om de senare ska kunna beviljas permanent uppehållstånd eller inte – och går med på villkor som annars inte vore aktuella.

LÄS MER: Svartarbetet kostar staten många miljarder

Enligt Bengt Sandberg kan alla som kontaktar centret vara anonyma. Och alla ärenden behandlas med fullskalig sekretess.

– Att bli utnyttjad och lurad på sina pengar är otroligt kränkande och något som ingen borde behöva utsättas för.
