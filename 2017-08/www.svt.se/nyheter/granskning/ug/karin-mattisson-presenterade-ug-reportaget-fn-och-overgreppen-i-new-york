Granskning av FN blev världsnyhet i New York
Linda HaglundWebbreporter Uppdrag granskning

Reportaget om barnen som utsattes för sexuella övergrepp av fredsbevarande soldater i Centralafrikanska republiken blev en världsnyhet i mitten av mars. Uppdrag gransknings reporter Karin Mattisson kunde då avslöja att flera av de utsatta barnen aldrig fått någon hjälp, trots att Unicef påstod att de tagits om hand.

Granskningen, som uppmärksammats av bland annat The Guardian och Fox News, har bidragit till en förnyad diskussion om FN och de övergreppsskandaler som genom åren skakat FN:s fredsbevarande organ. I förra veckan bjöds Uppdrag gransknings reporter och programledare Karin Mattisson in för att visa delar av reportaget i New York, på ett möte som arrangerades av bland annat Code Blue Campaign, en organisation som arbetar med att syna FN.

Läs mer: Utsattes för övergrepp av soldater – tvingas bo på gatan

Intresset för presskonferensen var stort. Totalt 50 personer, bestående av internationella journalister, FN-medarbetare och representanter för frivilligorganisationer var på plats. Efter presskonferensen hölls en paneldebatt där Karin Mattisson deltog tillsammans med flera tunga namn från FN-sfären.

Läs mer: FN-personal bakom sexuella övergrepp mot barn

Förutom Kanadas före detta FN-ambassadör Stephen Lewis och Paula Donovan, människorättsaktivist som tidigare arbetat för Unicef, medverkade även domaren Marie Deschamps. Hon ledde den oberoende utredningen av FN:s hantering av Kompass-affären och hur de agerande efter övergreppen, men hon har inte uttalat sig sedan hon presenterade sina resultat i slutet av 2015. Hennes uttalande under paneldebatten, där hon beklagade FN:s hantering av de utsatta barnen, är därför unikt.

– När Unicef säger att de tar hand om de här individerna så förväntar vi oss att de verkligen gör det. Men reportaget visar tyvärr att så inte är fallet. Det här missförhållandet är inte bara skadligt för den allmänna synen på Unicef -  den stora skadan ligger hos de traumatiserade offren, sade Marie Deschamps.

Karin Mattisson säger att hon är överväldigad av det intresse som hennes reportage väckt.

– Och det känns jättebra eftersom uppmärksamheten gör att historien inte slutar här utan fortsätter leva vidare. FN:s högsta ledning har fått informationen på sitt bord och är medvetna om att barnen inte fått den hjälp de blivit utlovade.

– Sedan vi var på plats har en av de utsatta pojkarna fått besök från Unicef. Och det är första gången. Ett av barnen har fått medicinsk hjälp och vi följer upp med våra kontakter in Bangui, säger Karin.

Mötet i New York hölls den 12 april och anordnades av Aids Free World och Code Blue Campaign. Uppdrag gransknings reportage i två delar finns att se på SVT Play till och med den 26 maj i år.

Här kan du läsa mer om vad internationella medier skriver om reportaget:

AFP / Radio Belge (RGBF), 12 April 2017Maintien de la paix: l&#x27;ONU taxée d&#x27;immobilisme face aux abus sexuelsLa Vanguardia 12 April 2017“ONG acusa a la ONU de olvidar a niños víctimas de abusos de ”cascos azules”The Daily Caller, 12 April 2017The UN Peacekeeping Forces’ Rampant Child Rape Problem ContinuesAgence Afrique, 13 April 2017L’ONU critiquée dans le dossier d’abus sexuels commis par des casques bleusInter Press Service, 14 April 2017Survivors of Sex Abuse Say UN Neglected ThemCBC Radio ‘As It Happens’, 13 April 2017UN Haiti AbuseRTÈ Radio, 16 April 2017CAR abuse allegations
