Nu återuppstår Kent – fast i körform
Pontus Kinnander

Efter en lång avskedsturné och tre utsålda stora spelningar i Stockholm lades ett av Sveriges största pop- och rockband i vintras ned. Eskilstunabandet Kent hade innan dess släppt tio album och har en av många älskad låtskatt.

Nu är bandets musik åter aktuell, men den här gången i körform. Studiefrämjandet i Stockholm drar under hösten nämligen igång Kentkören.

”Studiefrämjandet vill göra något för de röster som sjungit med i konserter genom åren så nu bjuder vi in till gemensam mässa”, skriver Studiefrämjandet på sin hemsida.

Kursen hålls vid 12 tillfällen, kräver ingen förkunskap och avslutas med en konsert.
