Räddad efter sjönöd på Hjälmaren
Lars Adolfsson

Räddningstjänsten åkte ut med en båt och kunde snart hitta den nödställde som fastnat i vassen.

– Personen i båten var inte riktigt nykter och tacksam för att få hjälp, säger Per Larsen på räddningstjänsten.

Det var boende i närheten som hörde ropen på hjälp av en slump. Samtidigt som räddningstjänsten hjälpte mannen kom fler larm från den nödställdes vänner som saknade honom.

– Det var tur att vi redan var på plats, annars hade det här blivit en mycket större insats eftersom mannens vänner inte var i närheten av räddningsplatsen, säger Per Larsen.
