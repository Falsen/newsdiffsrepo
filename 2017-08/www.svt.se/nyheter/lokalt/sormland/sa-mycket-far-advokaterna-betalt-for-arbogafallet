Så mycket får advokaterna betalt för Arbogafallet
Pontus Kinnander

Den totala kostnaden för advokater och målsägandebiträden i Arbogarättegången landade på drygt 6,8 miljoner kronor. I Arbogafallet kommer hela summan betalas av staten, efter beslut av tingsrätten.

Johanna Möllers advokat Amanda Hikes fick dock inte i närheten av den summan hon krävt. Hikes har lagt ner 1 745 timmars arbete på fallet och ville ha ett timarvode på 1 825 kronor, istället för 1 342 kronor som är praxis. Enligt Hikes har Johanna Möller skickat över 1 000 sidor brev till henne innan huvudförhandlingen, och inför varje förhandlingsdag kom 42-åringen med ytterligare skrivelser, krav och frågeställningar. ”Det har gjort mitt arbete mer svårhanterligt”, menar Hikes.

LÄS MER: Allt om Arbogafallet

Tingsrätten gör dock bedömningen att Hikes endast har rätt till den ordinarie timtaxan, och hennes ersättning blir därför drygt 3,2 miljoner kronor.
