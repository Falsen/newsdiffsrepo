Venegas saknar Nyköping – lämnar riksdagen
Pontus Kinnander

I valet 2014 blev Nyköpingsbon Marco Venegas invald i Miljöpartiet genom personkryss. Men det räckte med en mandatperiod. Nu har han nämligen bestämt sig för att inte ställa upp som kandidat till riksdagen vid nästa val.

– Det var och är en fantastisk resa att få medborgarnas förtroende att representera dem i riksdagen, men när jag nu ska bestämma mig för att kandidera igen så känner jag att jag saknar Nyköping, säger Venegas i ett pressmeddelande.

– Det finns mycket kvar för MP att göra i Nyköping. Till exempel vill jag att alla unga i högstadiet och gymnasiet ska kunna få feriepraktik.

Miljöpartiets riksdagslista ska vara klar i januari.
