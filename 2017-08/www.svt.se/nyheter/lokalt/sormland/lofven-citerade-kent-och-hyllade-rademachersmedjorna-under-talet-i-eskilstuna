Publicerad:20 augusti 2017 16.31Uppdaterad:20 augusti 2017 16.38
SVT Nyheter Sörmland
Alexander Weimar

Det var mycket folk vid rademachersmedjorna i Eskilstuna under söndagen för att se statsminister Stefan Löfven tala. Det började med ett fördömande av attackerna i Barcelona och Madrid följt av en tyst stund.

Referenserna till Eskilstuna var många när Stefan Löfven sommartalade. Han framhöll det blocköverskridande samarbete i Eskilstuna kommunfullmäktige men gjorde också tillbakablickar till stadens industrihistoria.

– Jag har många gånger varit i Eskilstuna som facklig företrädare. Från Rademachersmedjorna till Spotify går det en röd tråd av uppfinningar, innovation och forskning, sa Stefan Löfven i sitt tal.

LÄS MER: Hög säkerhet när statministern sommartalar

Stefan Löfven har sedan han valdes till partiordförande för socialdemokraterna 2012 haft sina sommartal i Vasaparken i Stockholm. Men i år föll alltså valet på Sörmland och Eskilstuna.

– Jag vill göra saker utanför Stockholm också. Jag älskar Stockholm och är född där men nu vill jag göra nått annorlunda och Eskilstuna är perfekt. Det är en kommun i omställning och jag gillar att ställa om och hela tiden vara med. Det gör mig så glad att ungefär 800 miljoner kronor ska investeras i Eskilstuna, i nya skolor, förskolor och äldreboendena. Det är positiva utmaningar, säger Stefan Löfven(S).

LÄS MER: Löfven ger mer pengar till polisen

Valet av plats till sitt sommartal tror Susanne Nyström, ledarskribent för Eskilstuna-kuriren, har till stor del att göra med att Eskilstuna har ett blocköverskridande samarbete i kommunfullmäktige.

– Det är ingen hemlighet att Stefan Löfven gärna ser ett samarbete över blockgränsen. Det var nog delvis en av orsakerna till att han var just här, säger Nyström.

TV: Se hela inslaget här
