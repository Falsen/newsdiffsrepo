”Likvärdigheten i skolan är hotad”
Love Ahlstrand

Bristen på behöriga lärare är akut över hela Sverige. Det gör att de behöriga lärare som finns får ökad arbetsbelastning, då de måste lägga tid på att hjälpa och vägleda obehöriga kollegor. En utveckling som kommer att gå ut över eleverna, menar man på Läraförbundet.

LÄS MER: Akut lärarbrist i länet

– Lärares arbetsmiljö och arbetsbelastning påverkar i hög grad elevernas kunskapsresultat, säger Cecilia Rahbek Nöhr på Lärarförbundet i Eskilstuna.

Lärarbristen slår dock olika. Även om den känns av i hela Sverige är det framförallt små kommuner och socialt utsatta områden som har svårast att locka till sig behöriga lärare. Det gör att undervisningen där riskerar att bli lidande menar Cecilia Rahbek Nöhr.

– Det här borde ligga högst upp på politikernas att göra-lista att se till att skolan är likvärdig, inte bara mellan kommunerna, utan också inom kommunerna, säger Cecilia Rahbek Nöhr.

Är en behörig lärare bättre än en obehörig?

– Ja, det skulle jag vilja säga. Med en lärarutbildning har man tillägnat sig både praktiskt och teoretisk kunskap som man har stor nytta av.
