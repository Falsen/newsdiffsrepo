Här återskapas en riktig gäddfabrik
Cecilia Hedlund

I Buskhyttan utanför Nyköping togs idag det första spadtaget för att återskapa en av Sörmlands största våtmarker. Tanken är att projektet även ska leda till minskad övergödning vid Östersjökusten.

Stiger upp för att leka

– Det här kommer bli en stor blöt äng, som på våren är täckt med vatten och på sommaren är gräsmark. När den är täckt med vatten kommer den vara en fantastisk plats för fåglar och gädda som stiger upp från Östersjön för att leka här, säger Nils Ljunggren, projektledare på Sportfiskarna.

Arbetet för att återställa Långsjöns grunda vatten väntas pågå under fem år.

Och det kommer att bli en idealisk lekplats för gädda – en riktig gäddfabrik, enligt Sportfiskarna.

Vill ha grunt och varmt vatten

– Vi kallar det för det, men man skulle även kunna kalla det för en fågelfabrik eller reningsverk också. Men det här blir en fantastisk plats för gädda, den bästa plats en gädda kan ha den första tiden i livet; grunt och varmt vatten, säger Nils Ljunggren.

Syftet är att det ska bli mer gädda vid kusten vid de yttre delarna av Bråviken.

Arbetet leds av Sportfiskarna och finansieras av SSAB och länsstyrelsen.
