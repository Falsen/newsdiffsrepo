Kristersson: Inte kandidat
TT

– Jag är inte partiledarkandidat och det har jag sagt förut också. Men det verkar vara lika svårt att bli ihågkommet varje gång, säger den ekonomisk politiske talespersonen Ulf Kristersson till TT.

På torsdagen meddelade hans eget länsförbund i Sörmland att man vill att Kinberg Batra avgår. Kristersson säger dock att han är bekymrad över det läge partiet befinner sig i.

– Det är en destruktiv och tråkig situation. Vi har verkligen problem på riktigt, men det tycker jag att vi borde diskutera i lugn och ro och i sansat format, med varandra och inte om varandra, säger Kristersson.

Han säger att han har backat upp sin partiledare offentligt, även nu.

– Det har jag visst gjort. Till alla som har frågat mig om jag har förtroende för Anna har jag sagt ja, sist alldeles nyss i radio.

Ulf Kristersson bor i Strängnäs och är uppvuxen i Torshälla.
