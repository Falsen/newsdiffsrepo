Lastbilsolycka utanför Katrineholm – riksväg avstängd hela dagen
Alexander Weimar

Föraren fördes med ambulans till Kullbergska sjukhuset och enligt räddningstjänsten ska han vara lindrigt skadad. Det är fortfarande oklart exakt vad som fick lastbilen att köra av vägen.

Enligt polisen ligger långtradaren tvärs över vägen och blockera körbanan. Dessutom ska mestadels av lasten ha lossnat och ligga utspridd kring olycksplatsen.

– Tung trafik leds om via Nyköping medan lätt trafik kommer få åka på länsväg 556 tillsvidare, säger vakthavande befäl Anette Wilhelmsson.

Olyckan innebär långa köer på riksväg 55 och då det är mötesfri väg och bitvis enfiligt är det svårt för bilister att vända.

– Folk ringer och klagar över att de sitter fast i köer. Men att lyfta bort en tradare är inte gjort i en handvändning, säger Anette Wilhelmsson.

Det var en styckegodslastbil som kört av vägen och man måste nu lyfta bort hela lastbilen, men även godsen innan vägen kan öppnas igen.

– Det kommer definitivt ta hela dagen. Kanske att den kan öppnas senare men det är väldigt mycket att städa upp innan man kan släppa på trafiken, säger Patrik Mannsbart, räddningsledare på Västra Sörmlands räddningstjänst.
