Rep spänt över stig – 16-åring på moped föll till marken
Pontus Kinnander

Det var vid klockan 22 i fredags kväll som en 16-åring kom åkandes på moped i Vilstaområdet när han körde in i repet som någon spänt över stigen.

–	Han for i backen och hans hjälm och krossglasögon flög av, säger Benny Ljungkvist vid Eskilstunapolisen.

16-åringen fick skrapsår på armbåge och knä och fick sin mobiltelefon förstörd. Som tur var skadades han inte allvarligt.

En polisanmälan om vållande till kroppskada är upprättad, men ännu finns ingen misstänkt.
