Arg riksmarch mot BB drog genom Eskilstuna
Cecilia Hedlund

Bakom marschen står intresseorganisationen Födelsevrålet, och i Eskilstuna är det Lovisa Lindström och Linda Tjernberg som är initiativtagare till manifestationen.

– Vi vill åstadkomma en attitydförändring inom kvinnohälsan. Det räcker med de neddragningar och försämringar som varit. Det räcker nu och det är ovärdigt för en vård i Sverige 2017. Kvinnohälsan måste komma upp på dagordningen, säger Lovisa Lindström.

LÄS MER: Tufft arbetstempo gör det svårt att rekrytera

Innan tåget avgick läste Linda Tjernberg upp ett skildring av en kvinnas förlossning och tiden efter den.

Kvinnan fick svåra smärtor efter sitt första barns födelse, och först efter en längre tid med upprepade besök inom vården visade det sig att hon utvecklat en fistelgång i underlivet.

Den kvinnan är i dag stomiopererad och gravid med sitt andra barn – och förstås oroad inför sin andra förlossning.

– Vi lyfter fram privatpersoners egna berättelser som vi fått tilldelade oss, säger Linda Lindström.

– Många familjer är besvikna på de förlossningserfarenheter de har. Man saknar stöd och stöttning före förlossningen och man saknar eftervård, säger Linda Lindström.
