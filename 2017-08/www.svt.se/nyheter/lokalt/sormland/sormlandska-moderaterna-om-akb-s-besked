Sörmländska moderater om AKB:s avgång
Pontus Kinnander

På en presskonferens meddelade Kinberg Batra att hon uppmanat partiets valberedning att kalla till extrastämma, för att kunna välja hennes efterträdare.

– Jag har försökt lösa uppgiften och vända läget som vi är i nu. Men när det inte går att få presentera politiken, då går det heller inte att sitta kvar, säger Anna Kinberg Batra.

Beskedet kom efter att elva partidistrikt, däribland Sörmlands, krävt att hon ska lämna sin post.

– Anna har nu valt att avgå, det gäller för oss att fokusera framåt och låta valberedningen göra sitt arbete, säger Jari Puustinen, M kommunalråd i Eskilstuna.

Vem vill ni i Sörmland se som ersättare?

– Det finns namn nämnda från Sörmland, det enda jag hört är de namn som ni i Sörmland spekulerar om.

LÄS MER: Kristersson: Inte kandidat

Anna Kinberg Batra påstod att de moderater som gått ut och krävt hennes avgång har ägnat sig åt självskadebeteende, hur ser du på det?

– Det är Annas ord, jag har inga kommentarer på det. Nu fokuserar vi på framtiden.
