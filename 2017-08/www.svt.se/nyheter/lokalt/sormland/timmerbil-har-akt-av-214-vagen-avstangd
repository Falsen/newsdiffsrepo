Publicerad:21 augusti 2017 19.24Uppdaterad:21 augusti 2017 20.44
Timmerbil åkte i diket – började läcka
Cecilia Hedlund

Larmet om avåkningen, som inträffade vid det så kalldade Magdakorset på väg 214, inkom strax före klockan 19 på måndagskvällen.

– En lastbil med släp, lastat med timmer, åkte ner i diket. Någon form av tillsatsmedel för diesel har läckt ut och det försöker vi samla upp, säger Anders Ellow, inre befäl på Räddsam Mälardalen.

Timret landade på åkern intill vägbanan och vägen stängdes av medan räddningsarbetet pågick.

Föraren i fordonet kunde ta sig ut på egen hand. Han chockades av händelsen, men ska inte ha ådragit sig några skador.
