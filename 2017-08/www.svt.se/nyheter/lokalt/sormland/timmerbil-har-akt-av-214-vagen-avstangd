Publicerad:21 augusti 2017 19.24Uppdaterad:21 augusti 2017 19.31
Timmerbil åkte i diket – väg 214 avstängd
Cecilia Hedlund

Larmet om avåkningen, som inträffat i en vägkorsning, inkom strax före klockan 19 på måndagskvällen.

– En lastbil med släp, lastat med timmer, har åkt ner i diket. Någon form av tillsatsmedel för diesel har läckt ut och det försöker man nu samla upp, säger Anders Ellow, inre befäl på Räddsam Mälardalen.

Inget timmer ska finnas på vägbanan, enligt räddningstjänsten. Vägen är ändå avstängd i båda riktningar medan räddningsarbetet pågår.

Föraren i bilen kunde ta sig ut på egen hand.

– Han är chockad, och ambulans är på plats, säger Anders Ellow.
