Se bildkavalkad från populär veterandag
Lars Adolfsson

Det är Eskilstuna flygklubb och automobilhistoriska klubben i Eskilstuna som tillsammans arrangerar veterandagen.

– Något rekord blir det nog inte i år, men det är bra anslutning, fint väder och trevligt folk, säger Ola Englund, samordnare för veterandagen.

Runt 3 000 veteranbilar och runt 12 000 besökare samsades om utrymmet på Ekeby flygfält. Mats Isberg från Västerås har gjort besöken hit till en mångårig tradition och i år ställer han ut sin första bil.

– Det är en Ford Prefekt från 1952 som blev besiktningsbefriad i år så nu är det en riktig pensionär, säger Mats Isberg.

– En höjdpunkt på året att komma hit och kika på allting, säger Kent Arvidsson från Malmköping.

Äldre motorer och maskiner intresserar folk menar Ola Englund.

– Man vill bevara hur maskiner, bilar, mopeder, traktorer fungerar, säger han.

– Själv har jag alltid hållit på med bilar, det är någonting, man vill se tillbaka på det som varit, säger Kent Arvidsson.

– Var det bättre förr?

– Ja det tycker jag, avslutar Kent Arvidsson med ett skratt.

SE REPORTAGE: Välbesökt veterandag på flygfältet
