11-åringar jobbar för kriminella gäng
Love Ahlstrand

Enligt Thomas Bergqvist, kommunpolis i Eskilstuna, får barnen bland annat sälja, köpa och förvara narkotika.

I gengäld får de bekräftelse och ibland saker som de själva inte har råd med av äldre kriminella.

– Vi ser exempel på 11-13-åringar som springer ärenden åt mer etablerade kriminella som är mycket väl medvetna om att de här unga människorna inte har uppnått 15 år, det vill säga straffbarhetsåldern, säger Thomas Bergqvist till P4 Sörmland.
