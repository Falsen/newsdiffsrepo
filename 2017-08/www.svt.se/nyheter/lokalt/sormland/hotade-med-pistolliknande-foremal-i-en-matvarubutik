16-åring gripen för rån mot matvarubutik
Maria Lapenkova

Det rör sig om en 16-årig pojke som nu också är anhållen för brottet. Det uppger polisen på sin hemsida.

Klockan var strax efter 18 på fredagskvällen när gärningsmannen gick in i butiken i Årby. Mannen hade med sig ett pistolliknande föremål, som han hotade butikspersonalen med, men ingen ska ha skadats fysiskt. Gärningsmannen lämnade butiken med en okänd summa pengar

Enligt vittnen ska gärningsmannen ha varit ensam och maskerad.

– Det är just nu oklart om det handlar om en rånarluva eller en uppdragen tröja, säger Lennart Ahlin, vakthavande befäl vid Sörmlandspolisen.
