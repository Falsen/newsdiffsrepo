Hotade med pistolliknande föremål i en matvarubutik
Maria Lapenkova

Klockan var strax efter 18 på fredagskvällen när gärningsmannen gick in i butiken i Årby. Mannen ska ha varit ensam och maskerad.

– Det är just nu oklart om det handlar om en rånarluva eller en uppdragen tröja, säger Lennart Ahlin, vakthavande befäl vid Sörmlandspolisen.

Mannen hade med sig ett pistolliknande föremål, men ingen ska ha skadats fysiskt.

Gärningsmannen lämnade butiken med en okänd summa pengar.

– Poliser är på plats just nu i Årby och söker efter gärningsmannen och hör vittnen, i första hand anställda men det kan också finnas kunder som hört något, säger Lennart Ahlin.

Artikeln uppdateras.
