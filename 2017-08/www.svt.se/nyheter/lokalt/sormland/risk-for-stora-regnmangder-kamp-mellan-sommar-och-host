Risk för stora regnmängder: ”Kamp mellan sommar och höst”
Pontus Kinnander

Regnvädret kommer in västerifrån och enligt SMHI kan det komma 35 millimeter.

–	Lokalt kan det komma ännu mer, speciellt i samband med åska, säger Sandra Andersson.

Regnet kan innebära stora konsekvenser. Faller regnet över en stad kan det bli översvämningar i exempelvis källare och mindre vattendrag.

Det väntas börja regna under natten till torsdagen och under torsdag morgonen.

Betyder det här att hösten är här nu?

–	Nja. Regnet uppstår eftersom att det kommer in varm luft från kontinenten och svalare luft från väst. Det är i gränszonen däremellan som det kan komma mycket regn. Så det här är kampen mellan sommar och höst kan man säga, enligt Sandra Andersson.
