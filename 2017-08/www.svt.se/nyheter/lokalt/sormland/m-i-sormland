M i Sörmland kräver Kinberg Batras avgång
Pontus Kinnander

Det stormar rejält runt Moderaternas partiledare Anna Kinberg Batra. Vid lunch meddelade partidistriktet i Örebro att de ville att hon ska avgå – och bara en kort stund senare kom Sörmland med samma besked.

– Förtroendet är förbrukat och Moderaterna behöver en riktning och en ny partiledare för att ta oss ur krisen, skriver Erik Bengtzboe (M), ordförande för Moderaterna i Sörmland, i ett sms.

LÄS MER: Statsvetaren: Partier har bytt ledare nära val tidigare

– Vi uppmanar därför valberedningen att inleda processen för att låta partistämman avgöra och välja partiledare.

Det är nu sju moderatförbund runt om i landet som står bakom kravet på att partiledaren ska avgå. Det krävs åtta för att en extrastämma ska kunna inkallas.
