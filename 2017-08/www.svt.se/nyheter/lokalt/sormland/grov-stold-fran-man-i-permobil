Grov stöld från man i permobil
Pontus Kinnander

Det var strax innan klockan 18 som en man i 65-årsåldern kom körandes på sin permobil i industriområdet Bara i Oxelösund.

–	Han blev ikappkörd av två personer på varsin moped. Mannen på permobilen fick ett slag i bakhuvudet och sedan försvann mopedisterna med mannens dataväska, säger Dennis Johansson vid Sörmlandspolisen.

Mannen på permobilen ska enligt polisanmälan ha blivit chockad och körde till sin hemadress där polisen mötte upp honom.

–	Polisen har sökt av platsen så gott man kunnat och det ska finnas vittnen, säger Johansson.

Några misstänkta gärningsmän finns dock inte och mannen ska inte ha skadats så pass allvarligt att han behövde läkarvård.
