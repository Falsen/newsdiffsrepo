Kommun säljer museisamling: ”Vi måste få ihop ekonomin”
Pontus Kinnander

På tisdagen påbörjades katalogiseringen av föremålen på Strängnäs kommuns museisamling. De kvarvarande föremålen ska läggas ut till auktion.

Lars Larsson, M, är ordförande i kultur- och fritidsnämnden.

– Vid det senaste valet tittade vi i majoriteten på ekonomin. Vi har stora frågor att titta på vad gäller kulturskolan, fritidsgårdar och biblioteken. Vi måste ju få ihop ekonomin och då såg att vi att de här samlingarna drar stora pengar. Det är dyrt med museum, säger han.

Hur dålig ekonomi har ni egentligen?

– Det är en bra fråga. Vi är en kommun som har det rätt kärvt med ekonomin. Vi har en stor låneskuld till exempel.

Men beslutet att sälja ut samlingen har fått en hel del kritik från Strängnäsbor, enligt Lars Larsson har många tyckt att försäljningen är för jäklig.

– Oh, ja. Vi har haft en livlig debatt.

I och med nedläggningen spar kommunen in hyran på drygt 470 000 kronor per år.

Den 24 september drar nätauktionen igång och drivs av Nyköpings auktionsverk.

Enligt Strängnäs kommun antikvarie är denna typ av avveckling och utförsäljning unik i landet.
