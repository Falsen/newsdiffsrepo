40 år gammalt publikrekord slogs när AIK gästade Katrineholm
Maria Lapenkova

Det blev 1-0 till AIK, som under onsdagen gästade Katrineholm för kvalmatch till Svenska cupen. För motståndet stod division 2-laget Värmbols FC.

Matchen avgjordes på straffar i andra halvlek av Nicolas Stefanelli.

Inför matchen hoppades katrineholmarna på att kunna slå publikrekordet från 1977. Då hade 2445 personer kommit till Värmbols IP för en uppvisningsmatch.

Idag uppgick publiksiffran till 3123 personer och med det har det 40 år gamla publikrekordet slagits med råge.
