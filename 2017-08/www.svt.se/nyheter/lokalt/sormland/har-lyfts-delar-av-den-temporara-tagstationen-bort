Nu lyfts delar av den temporära tågstationen bort
Alexander Weimar

Sammanlagt ska tre moduler lyftas bort och sättas på en väntande trailer. Den tyngsta väger nio ton och de kommer att flyttas till idrottsplatsen Larslunda.

– Den har fungerat bra här och kommer nu flera idrottsföreningar till nytta säger Peter Fredriksson, NCC:s platschef.

LÄS MER: Inställda tåg mellan Eskilstuna och Läggesta

Under tiden som bygget av det nya stationshuset pågår så kommer ett mindre provisorisk väntrum att sättas upp i anslutning till perrongen. Det nya stationshuset förväntas kunna tas i bruk i slutet av året, precis som hela resecentrum.

– Bussarna ska börja gå här under den andra helgen i december, säger Irene George, kommunikatör vid NCC.

Även ett nytt dubbelspår kommer att läggas mellan Strängnäs och Härad. Tanken är att det ska öka kapaciteten på sträckan men också att förbättra punktligheten.

SE REPORTAGE: Stationshus lyftes bort under tågstopp
