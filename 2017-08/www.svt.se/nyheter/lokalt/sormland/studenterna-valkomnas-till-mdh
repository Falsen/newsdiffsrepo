Ny kull MDH-studenter välkomnades till Eskilstuna
Love Ahlstrand

Nästa vecka börjar höstterminen på riktigt för studenterna på MDH. Men redan på torsdagen tjuvstartade skolan med en introduktionsdag. Nyantagna studenter bjöds in till Stadshotellet i Eskilstuna för en informationsföreläsning innan de fick en guidad tur runt campus.

En av de nya studenterna som dök upp var Simon Karlberg, som ska läsa industriell design.

– Det känns skitbra faktiskt, jag flyttade hit för två veckor sedan och har kommit i kontakt med alla faddrar. Det är fantastiskt, de är jättetrevliga, säger han.

Varför valde du MDH?

– Jag ville läsa industriell ekonomi och kom in här. Eskilstuna är en väldigt trevlig stad så jag tänkte ”varför inte?”.

Vilka förväntningar har du på skolan?

– Jag vet inte så mycket om plugget, jag ska försöka klara det, jag tar det som det kommer. Men trevligt folk och härliga stunder, säger Simon Karlberg.
