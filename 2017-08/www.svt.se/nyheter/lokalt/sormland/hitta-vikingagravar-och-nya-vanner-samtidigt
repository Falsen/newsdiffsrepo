Hitta vikingagravar och nya vänner – samtidigt
Lars Adolfsson

På en klippa i Årbyskogen förklarar Agneta Scharp att eftersom istiden i Sverige tog med sig stenar ner från höjder, måste de stenar som nu ligger högst upp vara ditlagda vid senare tillfälle och är troligtvis gravar.

– Du ser dem kanske inte nu, men om jag pekar på dem så kommer du alltid att se dem hädanefter, säger arkeologen Agneta Scharp.

– Man behöver lära sig om historien i Sverige, säger Nahla Masood.

Tanken med vandringarna är främst att man ska börja prata med varandra.

– Vi ska träffas över fornlämningen och kommer igång att prata om något vi tycker är intressant.

Idén med det här integrationsprojektet är bra tycker Eskilstuna kommuns integrationssamordnare Rabie Aldeeb.

– De börjar på och prata med varandra och byter idéer och tankar, det blir inte bara integration med språket utan även med historia och landskap, säger han.

– Jag är övertygad om att vikingarna har tagit till sig mycket från de arabiska länder man besökte. Det man tog med sig hem var något fint. Sidenkläder fick bara de allra rikaste med sig i graven, säger arkeologen Agneta Scharp.
