Publicerad:20 augusti 2017 09.40Uppdaterad:20 augusti 2017 10.46
Två anhållna efter ännu en misstänkt dieselstöld i Katrineholms kommun
Alexander Weimar

Det var vid elva-tiden på lördagskvällen som polisen fick in larmet om dieselstölden. De anlände snabbt till platsen och lyckades då gripa två män. De båda var 25 respektive 37 år gamla och polisen misstänker att det eventuellt kan finnas en tredje misstänkt gärningsman som fortfarande är på fri fot. Polisen har letat på platsen med bland annat spårhund men utan resultat. Senare under natten kunde de två gripna männen anhållas.

Det har varit flera fall av diesel stöld i Katrineholms kommun de senaste veckorna. Tre personer sitter bland annat häktade då de misstänks för två olika fall av dieselstölder på en vecka. Polisen vill inte yttra sig om det finns ett samband mellan tidigare dieselstölder och den som skedde under lördagskvällen.
