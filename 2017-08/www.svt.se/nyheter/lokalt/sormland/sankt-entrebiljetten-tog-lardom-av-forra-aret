Festivalen Gainesville tillbaka på Strömsholmen
Björn Gustavsson

Tanken med musikfestivalen är att blanda gammalt och nytt både gällande musiken och besökarna. Festivalarrangören Janne Kleman har bland annat jobbat med Hultsfredfestivalen i 15 år och han menar att Gainesville skiljer sig mest genom sitt lugna tempo.

– Den största skillnaden är det inte krockar med spelningarna. Det är ett lugnt tempo och finns tid mellan spelningarna så att man inte behöver stressa till skillnad från de andra festivalerna i landet.

Janne Kleman tror att blandningen av besökare, banden och det lugna tempot också leder till att festivalen är mindre stökig än många andra.

De största dragplåstren till festivalen kommer att vara Bob Hund, Billy Bragg och Amazon enligt Janne Kleman.

– En del av dem spelar inte i Stockholm heller. Billy Bragg och Amazon till exempel. Sen spelar Tomas Andersson Wij och det kommer nog folk tycka är mysigt.

Vad kommer vara skillnaden från förra året?

– Vi fick ta lärdom av att det var för högt pris. Stockholmspris. Inför i år har vi försökt hitta en väg för att sänka priset.

– Vi har också tagit in ett lokalband och det bestämde vi tidigt att vi skulle ha. Lindäng!

Festivalområdet byggs för att kunna ta in mellan 1.500 och 2.000 besökare. Ett antal arrangörerna hoppas kunna hålla sig inom. Janne Kleman tror också att man som besökare kommer kunna uppskatta flera av banden jämfört med tidigare år.

– Personligen tycker jag att det finns en rödare tråd i programmet. Både gällande musik och text.
