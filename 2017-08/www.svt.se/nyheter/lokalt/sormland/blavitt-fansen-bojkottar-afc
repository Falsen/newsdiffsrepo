Blåvitt-fansen bojkottar AFC
Love Ahlstrand

Den 25 september tar AFC Eskilstuna emot IFK Göteborg hemma på Tunavallen. Matchen riskerar dock att spelas inför gles publik.

IFK Göteborgs supporterförening Änglarna uppmanar sina medlemmar och andra fans att stanna hemma. Det i protest mot vad man uppfattar som AFC: bristande föreningsdemokrati.

Tidigare år valde Malmö FF:s supporterförening att bojkotta matchen mot AFC. Både IFK:s och MFF:s fans har riktat kritik mot att AFC:s styrelseordförande Alex Ryssholm är vald på tio år, och mot att det kostar tusen kronor att bli medlem i föreningen. Närmare dubbelt så mycket som den näst dyraste klubben i Allsvenskan.

Alex Ryssholm har slagit ifrån sig kritiken.

– Det är inte så mycket att kommentera. Vill de inte stödja sitt lag får de väl stanna hemma och titta på tv. Deras kritik är grundlös och skulle de vända sig till mig skulle jag förklara allt, sa han till SVT i samband med att Malmöfansen lanserade sin bojkott.
