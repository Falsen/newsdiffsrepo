Älgolycka i Grycksbo
Martin Trygg

Vid 21.13 small det vid den norra infarten till Grycksbo på riksväg 69, strax innan 70-skyltarna. Där ska två bilar med totalt tre personer i ha krockat med en älgkalv.

– Ja det är två bilar som ska ha krockat med samma älgkalv, säger Stefan Fröbom hos räddningstjänsten Dalamitt.

Älgkalven lyckades springa till skogs och jägare är på väg ut för att se hur den mår. Ingen person ska ha fått några allvarligare skador och ingen behövde heller följa med till sjukhus.

Enligt ett vittne på plats som SVT Nyheter Dalarna pratat med är det totalstopp och köer på platsen.

Vid 21.40 meddelande inre befäl hos räddningstjänsten att man började bli klar med insatsen.
