Larm om ammoniakläcka i Vansbro
Theresa Persson

– Det är en tank på en kubikmeter som läcker, meddelade regional produktionsledare vid SOS Alarm.

Ett viktigt meddelande gick ut till allmänheten i Vansbro vid 10.30-tiden, som sedan hävdes efter klockan 11 på måndagsförmiddagen.

Jens Hermansson är räddningsledare i Vansbro.

– Lukten drog in mot centrum så vi bedömde att det var lika bra att gå ut med ett meddelande, men det var bara en säkerhetsgärd. Det ligger en skola här intill också och eleverna fick gå inomhus och stängt dörrar och fönster, säger Hermansson till SVT Nyheter Dalarna.

Vid 11-tiden på måndagen jobbade räddningstjänsten i Vansbro med att täta läckan.

– Vi tror att det är en packning som gått sönder i ammoniaktanken, som hör till ishallen, berättar Hermansson.

Texten uppdateras
