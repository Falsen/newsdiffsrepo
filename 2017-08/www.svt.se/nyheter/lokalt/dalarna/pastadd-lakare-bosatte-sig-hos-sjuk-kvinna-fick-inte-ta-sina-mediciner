Påstådd läkare bosatte sig hos sjuk kvinna – fick inte ta sina mediciner
Theresa Persson

Han ska enligt polisen ha bosatt sig hos en vårdbehövande kvinna under några dagar, och har sedan nekat henne att ta sina mediciner. Det i sin tur ledde till att den sjuka kvinnans tillstånd blev ännu sämre.

Mannen som är i 70-årsåldern hävdade vid gripandet att han är läkare.

Han är nu anhållen av polis misstänkt för grov misshandel. Händelsen ska enligt polisen ha inträffat någon gång mellan den gångna söndagen och tisdag denna vecka.
