Fet trend ger bönderna fetare plånböcker
Tobias EnmarkReporter

I juni förra året var det pris bonden fick för sin mjölk rekordlågt men sedan ett år tillbaka så har bonden succesivt fått mer och mer för sin mjölk.

Kajsa Pettersson är mjölkbonde i Horndal utanför Avesta och en av länets ca 60 Arlabönder som nu kommer att få mer betalt för mjölkproduktionen.

– Det innebär att våra bönder kan börja investera och få lite framtidstro säger, Kajsa Pettersson.

Från den 1 september så får de bönder som levererar till Arla en höjning på 9,5 öre vilket kanske inte låter så mycket.

– I juni 2016 fick vi 1,30 kr mindre så det har gått upp från 2, 40 ungefär till 3,70 idag säger Kajsa Pettersson mjölkbonde

Anledningen till att efterfrågan på mjölk är inte att man runt om i världen dricker mer mjölk utan trender.

– För fem-tio år sedan skulle alla ha produkter med låg fetthalt idag vill alla ha feta produkter det är en trend som finns i hela världen. Sen bidrar LCHF trenden till att man skall ha naturligt smör och feta produkter och det driver alltihop det är en global trend som verkligen har exploderat säger, Kajsa Pettersson mjölkbonde

TV: Här kan du se ett inslag om mjölkpriset
