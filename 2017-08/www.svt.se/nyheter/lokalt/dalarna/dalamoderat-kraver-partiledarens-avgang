Dalamoderat kräver partiledarens avgång
Hannes Forssell

– Nej det har jag tyvärr inte, det beror på en samlad bedömning. Hon är tyvärr inte rätt person att leda partiet.

Carl-Oskar Bohlin anger tre huvudorsaker bakom det tappade förtroendet.

– Till att börja med så har det skett ett stort väljartapp, senaste året har stödet halverats. Sen är förtroendet både bland egna och potentiella väljare lågt, vilket gör det svårt att plocka nya väljare, säger Carl-Oskar Bohlin och fortsätter:

– Sen blir det ju svårt när det största länsförbundet, vilket dessutom är hennes eget, går ut med att de inte stödjer henne. Det gör det svårt att bedriva ett effektivt ledarskap, säger Carl-Oskar Bohlin.

LÄS MER: Moderata förbundsordföranden: ”Kinberg Batra måste fundera över sin ställning”

När Anna Kinberg Batra tidigare har varit ifrågasatt så har hon stöttats av dalapolitikern, men det stödet är nu alltså borta.

– Hon har fått respit två gånger och lovat förbättring och förändring. Men det har inte funkat och vi har kommit till den punkten att mer av samma sak inte gör någon skillnad, säger Carl-Oskar Bohlin.

LÄS MER: Analys: Personer i partitoppen vill avsätta Anna Kinberg Batra

Med ett år kvar till valet – vad behöver Moderaterna för typ av ledare?

– Vi behöver tydlighet, en stark reformagenda och en partiledare som står för vårt budskap och vår politik, säger Carl-Oskar Bohlin.

Han har diskuterat läget med förbundsstyrelsen, som har samma uppfattning.

– Jag har också pratat med vissa kommunföreträdare, som är av samma åsikt, säger Carl-Oskar Bohlin.

LÄS MER: Majoritet av M-toppar i Stockholm saknar förtroende för Kinberg Batra

Han efterfrågar nu ett snabbt skifte av partiledare.

– Det kloka vore om Anna Kinberg Batra nu tog intryck av situationen och låter valberedningen begära in nya nomineringar till partiledare.

– Det är bra om det går skyndsamt, det är knappt om tid till nästa val, avslutar han.
