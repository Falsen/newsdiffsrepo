Klassiskt museum hotas av nedläggning
Niko AgoReporter

Det var på årsmötet som det uppdagades att pengar saknades på föreningens konto. Den tidigare kassören är nu polisanmäld misstänkt för bedrägeri.

Nu har man en skuld på närmare 300 000 kronor varav hälften är skatteskulder och den andra halvan hyresskulder och verksamheten är nu nära en konkurs.

– Vi behöver få ett andrum, säger Tomas Olsson, ordförande för CTH Vänförening.

Men man vill inte ha några bidrag från kommunen.

– Nej vi söker stöd hos allmänheten, säger Tomas Olsson.

CTH:s hatt och mössfabrik var under många decennier en ledande tillverkare i Norden. Fabriken grundades 1895 och stängdes 2004. Året efter öppnades fabriksmuseet.

För att rädda museet ska nu vänförening bland annat ge ut en bok och ordna loppis för att dra in pengar. Men man kommer också minska på personalen och se över alla utgifter.

TV: Se ett längre inslag om krisen på museet
