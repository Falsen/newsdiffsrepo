Företag lägger ned verksamhet i Smedjebacken – 24 varslas
Hannes Forssell

– Jag tycker det är väldigt synd, det är ju ett väldigt framgångsrikt företag och det är tråkigt att tappa arbetstillfällena, säger Fredrik Rönning, kommunalråd i Smedjebacken.

Rönning tror dock inte att de anställda kommer att få svårt att hitta nya jobb.

– Det finns efterfrågan i Smedjebacken både på arbetskraft och lokaler, om de skulle bli lediga, säger Fredrik Rönning.

Förutom anläggningen i Smedjebacken lägger Husqvarna även ner en anläggning i Tampa, Florida, ner. Totalt berörs 50 anställda.

Pullman Ermator kallas marknadsledande inom damm- och betongslamhantering. Företaget köptes upp för ett halvår sedan av Husqvarna, som nu alltså lägger ner verksamheten.

Orsaken ska vara en omstrukturering av verksamheten för att ”förbättra vår leveransförmåga och realisera synergier”, skriver Henrik Andersson, president för Husqvarna Construction i pressmeddelandet.

Omstruktureringen beräknas kosta 65 miljoner kronor.

Texten uppdateras
