Hanna från Säter mitt i stormen – ”Det är lugnt just nu”
Theresa Persson

– Vi har sett videos från familj och vänner som ser sina gator bli översvämmade i Houston, så det är nog värst där just nu, säger Hanna Villanueva.

Under lördagen hörde hon av sig till SVT Nyheter Dalarna och berättade att vädret förvärrades.

LÄS MER: Tusentals flyr översvämningarna i Texas

– Regnet är värst. Blåsten är kraftigare nu och regnet fortsätter, så vi har varningar om störtflod och översvämningar. Vi får se hur det ser ut imorgon (söndag reds.anm) när vi vaknar, säger Hanna Villanueva.

Familjen bor i San Antonio och trots att vädret verkar under kontroll just nu, så känner hon oro för sin familj.

– Våra barn är dessutom sjuk mitt i allt. Just nu är vi ok men visst är man lite orolig också, säger hon.

SVT Nyheter Dalarna kontaktade Hanna under måndagsförmiddagen, svensk tid, och hon gav då en uppdatering om vädret just nu:

– Vi mår bra och är otroligt tacksamma för att ha klarat oss så bra. Det är lugnt just nu och vi hoppas att det fortsätter så, meddelar Hanna Villanueva.

LÄS MER: Efter orkanen Harvey – nu kommer skyfallet
