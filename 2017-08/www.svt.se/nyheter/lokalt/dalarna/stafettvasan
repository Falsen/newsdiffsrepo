Löpning på schemat i vasaloppsspåret
Hannes Forssell

Runt 1.000 löpare startade det 90 km långa loppet klockan 05.00 i morse. 727 löpare är anmälda till halva sträckan, Ultravasan 45, som startar från Oxberg. Hemmahoppet på herrsidan Jonas Buud som vunnit två gånger har skadat sig och ställer inte upp. Även de två senaste årens segrare på damsidan, Jasmine Nunige, är skadad.

Drygt sex timmar efter att starten på Ultravasan gått kunde Elov Jonsson som första herre korsa mållinjen. Först av damerna blev Ida Jansson.

Klockan 09.00 startade sommarveckans äldsta inslag, Vasastafetten, en lagtävling som arrangerats sedan 1991. Vasaloppsorganisationen tog över driften av loppet 2008. Stafetten består av tio sträckor i vasaloppsterrängen mellan Sälen och Mora. I år är runt 4.270 löpare i 427 lag anmälda.

LÄS MER: Vasaloppet tvingas utöka sommarveckan

I år genomförs också för första gången Vasakvartetten. Det är en löparstafett för fyrmannalag och startar i Sälen klockan sju. Det finns en dam-, herr- och motionsklass. I herrklassen är det dock tillåtet för damer att vara med i lagen, men i damklassen tävlar bara damer. I motionsklassen skapas lagen fritt. 656 löpare i 164 lag hade anmält sig i måndags. De fyra delsträckorna är 23,5, 23,3, 24,2 och 19,1 kilometer långa.

LÄS MER: Löparstjärnan Jonas Buud står över Ultravasan i helgen
