Nattens nyheter – Bil voltade och man anhållen för misshandel
Theresa Persson

Under lördagskvällen åkte polisen till Ludvika, efter ett larm om misshandel i Ludvika där en man i 55-årsåldern sedan kunde gripas. Enligt polisen ska mannen ha misshandlat en annan person och anhölls senare.

Vid 4-tiden natten till söndag kom det in ett larm om en singellolycka strax utanför Gagnef, och polisen misstänker rattonykterhet efter att föraren blåst positivt i ett utandningstest. Detta uppger dt.se. Enligt SOS Alarm ska bilen ha voltat på riksväg 70, i höjd med Preem, och mannen som körde bilen fick föras till sjukhus för vård.

Under söndagsmorgonen, vid klockan 6.30-tiden kom ett larm in till SOS om en singelolycka i Säter där en person ska ha sladdat av vägen och kört ner en stoppskylt. Detta ska ha inträffat i närheten av Bispbergs såg, mellan Säter och Stora Skedvi. Allt ska ha gått bra med föraren enligt polisen.
