Organisationer polisanmäler Trafikverket
Martin Trygg

Det var i tisdags som SVT Nyheter Dalarna avslöjade att Trafikverket säger nej till vägskyltar för laddstationer. Nu kommer reaktionerna. Organisationerna Elbil Sverige och Tesla Club Sweden polisanmäler nu Trafikverket för diskriminering.

– Det är symbolhandling från oss. Vi vill ha en ändring av reglerna och ett förtydligande från Transportstyrelsen, säger Tibor Blomhäll, president på Tesla Club Sweden.

Organisationerna konstaterar att det finns tusentals skyltar för bensinstationer i landet och menar att elbilisterna känner sig diskriminerade av myndigheten. Men något hopp om att igenom sin anmälan har man inte. Diskrimineringslagen skyddar nämligen bara individer.

Känner ni till hur diskrimineringslagen fungerar?

– Jo det gör vi ju. Vi ser det mer som en symbolhandling. Polisen la ner anmälan så fort den kom in, säger Tibor Blomhäll.
