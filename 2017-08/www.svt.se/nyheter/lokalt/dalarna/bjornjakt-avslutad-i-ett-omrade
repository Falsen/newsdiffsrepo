Licensjakten på björn avslutad i område två
Theresa Persson

SVT Nyheter Dalarna har tidigare berättat om björnjakten och att den är uppdelad i fyra områden runtom i länet, där den mellersta delen har störst kvot.

I område ett återstår åtta björnar. I område två är jakten alltså avslutad, där 30 björnar fällts. Enligt Marie Edvall, rovdjurshandläggare på Länsstyrelsen Dalarna är det inte något snabbare jaktförlopp än tidigare.

– Men det har gått fortare och fortare för varje år, men om vi ska jämföra med förra året så är det ungefär lika. Det brukar gå snabbt i område två, det är också flest björnar i det området, berättar Marie Edvall.

I område tre återstår sex björnar, eller två vuxna honor över 80 kg. I område fyra återstår två björnar, eller en vuxen hona över 80 kg enligt Länsstyrelsen Dalarnas senaste uppgifter.

Licensjakten på björn pågår till och med till 15 oktober eller tills sista björnen är fälld.
