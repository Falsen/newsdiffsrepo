Nazistmärken inte hets mot folkgrupp
Bodil Ljungberg

Det var polisen som beslagtog klistermärken bl a i samband med en skyddsvisitation i början av månaden. Märkena var försedda med  texten Nordfront, och visade bland annat en bild av Adolf Hitler och påståenden som att ”Mångkultur är skadligt för dina barn”  och ”Krossa Homolobbyn”

Polisen fann även sex andra likande klistermärken uppsatta på två adresser i Falun och  lämnade in en anmälan om hets mot folkgrupp till JK.

Nu läggs förundersökningen ner. Märkena utgör inte hets mot folkgrupp enligt justitiekanslerns bedömning.

JK tillägger dock att en annan förundersökning, om ett klistermärke med Adolf Hitler som motiv, redan pågår och att det finns anledning att tro att det tillhör samma upplaga som det märket som anmälts nu. Det finns därför ingen anledning att  göra en separat förundersökning.
