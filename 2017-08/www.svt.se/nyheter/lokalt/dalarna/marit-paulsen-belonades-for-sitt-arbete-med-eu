Marit Paulsen belönades för sitt arbete med EU
Theresa Persson

Enligt den franska ambassaden i Stockholm, vill Frankrike med denna utmärkelse hedra Marit Paulsens gärningar och den avgörande roll som hon spelade vid Sveriges anslutning till EU.

Utmärkelsen delades ut under torsdagen och på plats i Frankrikes residens i Stockholm var utöver Marit Paulsen även maken Sture och Hans Unander, kommulnalråd i Malung-Sälens kommun.

Vid en ceremoni tilldelades hon ett kommendörs-kors och hyllades som en stor europé, som också betytt mycket för ett bättre djurskydd i hela Europa.

– Fred i Europa och mänskliga rättigheter. Sedan kan vi slåss om vilka fakta som ska hit och dit, men låt oss behålla grundtanken, säger Marit Paulsen när hon får frågan om vad hennes kommando är som nybliven kommendant.
