Moderaterna i länet ska enas om ny partiledare
Mattias Rapp

Spekulationerna kring vem som tar över partiledarposten i Moderaterna efter Anna Kinberg Batra är i full gång. Liksom arbetet bland partidistrikten där man nu ska nominera möjliga efterträdare.

I den våg av kritik mot Anna Kinberg Batra, som kulminerade i förra veckan då hon också meddelade sin avgång, var förbundet i Dalarna tidigt ute med uttalande om att hon inte längre var rätt person att leda partiet.

Carl-Oskar Bohlin, förbundsordförande för Moderaterna i Dalarna, säger att man nu påbörjar arbetet med interna nomineringar för att partidistriktet sedan ska enas om ett gemensamt förslag på ny partiledare.

– Sista dagen att lämna sin nominering är på torsdag. Därefter kommer vi att hålla ett möte under kvällen. Jag kan dock inte säga när vi offentliggör beslutet, men när det är klart skickar vi ut ett pressmeddelande.

LÄS MER: Dalamoderater om Kinberg Batras avgång: ”Vi kommer inte längre”

LÄS MER: Honom vill M i Norrbotten se som ledare
