Byggboom lyfter priserna på skogsmark i Dalarna
Theresa Persson

Efterfrågan på skogsråvara är stor och priset på skogsmark har stigit rejält i Sverige första halvåret i år. Det visar statistik från LRF Konsult

Genomsnittspriset för skogsmark ligger nu högre än toppåret 2010.  I Dalarna har priset stigit med 7 procent, till genomsnittpriset på 430 kr per kubikmeter skog.

– Marknaden i Dalarna känns stabil och försäljningarna drar många intressenter, inte minst skogsfastigheter som ligger tätortsnära där prisbilden kan bli riktigt hög, säger Thomas Persson, Fastighetsmäklare i Dalarna, i ett pressmeddelande.

Tillväxten ökar, arbetslösheten minskar, statsfinanserna är goda och ränteläget är fortsatt lågt. Detta gäller också Sveriges skogsindustrier och efterfrågan på skogsråvara är stor, enligt LRF Konsult.
