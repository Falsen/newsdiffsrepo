Vann maratonlopp – sålde hästen till shejk
Tobias EnmarkReporter

– Jag har varit med på de flesta mästerskapen men i år krockade de här tävlingarna och HH Sheikh Mohammed Bin Rashid Al Maktoum Endurance Cup Festival är en väldigt stor tävling och en av få med bra prispengar, säger Annelie Eriksson.

Dubais regent Shejk Mohammed Bin Rashid Al Maktoum sponsrade tävlingen, som är den största distansrittävlingen i Europa. Shejken är även ägare till två av de största stallen i sporten.

Många andra elitryttare hade valt att ställa upp i tävlingen. Annelie Eriksson och hästen Jumeira Palm ox tog hem segern i klassen 80 kilometer med 149 deltagare.

LÄS MER: Dalaryttaren vann internationell miljontävling

– Sista etappen red vi i en hastighet av 25 km/tim vilket är väldigt snabbt. Men min häst har sprungit galopp tidigare så jag visste att hon är väldigt snabb och har en jättebra spurt så jag kände mej ganska trygg inför slutet. Sen blev det ju en spurtuppgörelse som jag tog hem vilket var superkul säger, Annelie Eriksson.

MISSA INTE: Så får du lokala nyheter i SVT:s app

Efter vinsten fick hon frågan om hon ville sälja hästen till ett av shejkens stall. Något Annelie då valde att göra.

– Jag lever på det här och ju högre upp jag kommer inom sporten så ökar även kostnaderna och det är inte ofta man får sådana här erbjudanden.

– Att sälja hästen grumlade naturligtvis segerglädjen men jag vet att hon får det bra och kan utvecklas ännu mer i sitt nya stall, säger Annelie.

Annelie Eriksson har sex stycken hästar i sitt stall och siktar nu framåt mot nya framgångar med de hästarna.

TV: Se inslaget där Annelie Eriksson berättar om vinsten och beslutet att sälja hästen hon vann med
