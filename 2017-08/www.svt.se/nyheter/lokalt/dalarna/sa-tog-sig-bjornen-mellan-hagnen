Så tog sig björnen mellan hägnen i rovdjursparken
Torbjörn PåhlmanReporter

– Förhägnet ligger lite högre än det stora hägnet, säger arbetsmiljöinspektör Paul Keenan som nu utreder fredagens dödsolycka då en artonårig djurskötare dödades av en björn i rovdjursparken i Orsa.

Grävskyddet finns enligt parken under staketet men det grävde björnen sig under.

LÄS MER: Djurskötare avliden efter björnattack

Paul Keenan håller med om att höjdskillnaden mellan hägnen sannolikt gjorde det lättare för björnen att gräva sig ut och in i hägnet där djurskötaren och en familj från Holland befann sig.

LÄS MER: Björnen grävde hål under säkerhetsstängslet

En annan omständighet som Arbetsmiljöverket har att utreda är att parken i Orsa var en av få som till i fredags tillät att djurvårdarna hade björnar i hägnet bredvid när de gick in i ett tomt hägn. Det har Orsa rovdjurspark nu ändrat på.

LÄS MER: Hårdare säkerhet på andra djurparker med björn

– Nu har djurskötarna ett tomt hägn mellan sig och björnarna, när skötaren ska gå in i ett hägn. säger Grönklittsgruppens vd Anders Blomqvist till SVT.

TV: Se inslaget med grafik som visar hur björnen tog sig in i hägnet
