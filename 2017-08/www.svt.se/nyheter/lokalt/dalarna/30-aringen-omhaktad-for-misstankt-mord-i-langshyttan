30-åringen omhäktad för misstänkt mord i Långshyttan
Theresa Persson

Mannen som kommer från Västra gästrikland har suttit häktad i fem månader på sannolika skäl misstänkt för mordet, men överklagade nyligen åklagarens begäran om fortsatt häktning. Nu är det dock klart att mannen blir kvar i häktet till sjunde september.

–Vi har hela tiden begärt förlängning. Det är en väldigt omfattande utredning och det har varit ett intensivt arbete med bland annat många förhör och ett stort antal tekniska åtgärder, säger Kristofer Magnusson, förundersökningsledare.

Åtal ska väckas senast sjunde september och förundersökningsledare Kristofer Magnusson menar att utredningen kan ta tid.

– Det kommer bli aktuellt med en ny begäran om förlängning och jag bedömer att det är flera veckors arbete som återstår.

Det var i början av året som en kvinna anmäldes försvunnen i Långshyttan, varpå en man snart greps i Gävleborg. Mannen nekar till alla anklagelser.

Kvinnans kropp hittades senare med hjälp av polishundar i en villa och mannen är häktad på sannolika skäl misstänkt för mord men har fortsatt nekat till all inblandning.

Texten uppdateras

LÄS MER: Inväntar provsvar i utredningen om mordet på 31-årig kvinna

LÄS MER: Kropp hittad i Långshyttan
