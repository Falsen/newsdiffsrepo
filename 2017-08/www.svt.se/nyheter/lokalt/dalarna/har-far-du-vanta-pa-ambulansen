Här får du vänta på ambulansen
Hannes Forssell

Du riskerar att få vänta upp till dubbelt så lång tid på en ambulans beroende på var du bor i länet.

– Så här är det i glesbygdskommuner och glesbygdslän, det är nog ingenting vi kommer ifrån, säger Fredrik Forseslius, ambulanschef i Dalarna.

– Det kan behövas förstärkning inom ambulanssjukvården och då bland annat i Borlänge som har otroligt högt tryck, vilket också kan förstärka mot Gagnef som gör utryckningar dit, säger Christer Carlsson (M) oppositionsråd.

Generellt sett så har tiden innan ambulansen kommer fram ökat. I Gagnef ökade mediantiden för en utryckning med nästan två och en halv minut mellan 2010 och 2016.

– Det beror på att vi har fler uppdrag, säger Fredrik Forselius.
