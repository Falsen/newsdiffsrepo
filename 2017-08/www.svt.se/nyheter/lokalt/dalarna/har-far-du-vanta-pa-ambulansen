Här får du vänta på ambulansen
Hannes Forssell

Du riskerar att få vänta upp till dubbelt så lång tid på en ambulans beroende på var du bor i länet.

– Så här är det i glesbygdskommuner och glesbygdslän, det är nog ingenting vi kommer ifrån, säger Fredrik Forseslius, ambulanschef i Dalarna.

Generellt sett så har tiden innan ambulansen kommer fram ökat. I Gagnef ökade mediantiden för en utryckning med nästan två och en halv minut mellan 2010 och 2016.

– Det beror på att vi har fler uppdrag, säger Fredrik Forselius.
