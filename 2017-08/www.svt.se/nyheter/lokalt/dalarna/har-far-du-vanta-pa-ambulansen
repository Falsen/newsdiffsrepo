Här får du vänta på ambulansen
Therésa Persson

Du riskerar att få vänta upp till dubbelt så lång tid på en ambulans beroende på var du bor i länet.

– Så här är det i glesbygdskommuner och glesbygdslän, det är nog ingenting vi kommer ifrån, säger Fredrik Forseslius, ambulanschef i Dalarna.

– Det kan behövas förstärkning inom ambulanssjukvården och då bland annat från Borlänge som har otroligt högt tryck. Den stationen kan förstärka Gagnef som ananrs gör utryckningar åt det hållet, säger Christer Carlsson (M) oppositionsråd.

Gunnar Barke (S) håller med.

– Jag tror det är en alldeles utmärkt idé och det är också det som verksamheten kommit fram till. Då handlar det även om att stödja Ludvika och Västerbergslagen och om det är så att det behövs förstärkning dit, så är det lämpligt att Borlänge hjälper till, säger han.

Generellt sett så har tiden innan ambulansen kommer fram ökat. I Gagnef ökade mediantiden för en utryckning med nästan två och en halv minut mellan 2010 och 2016.

– Det beror på att vi har fler uppdrag, säger Fredrik Forselius.

LÄS MER: Risk att rättviksborna får vänta längre på ambulans

LÄS MER: Samarbete viktigt när ambulansen dröjer
