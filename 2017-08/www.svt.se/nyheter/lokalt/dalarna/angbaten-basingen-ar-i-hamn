Ångbåten Bäsingen är i hamn
Niko AgoReporter

Ångbåten byggdes år 1905 och fram till 1971 användes den för timmerflottningen i Dalälven.

Därefter och under mer än 40 år hade den sin hemmahamn i Torsång. Men sedan förra året är den tillbaka hemma i Bäsingen. Från och med juli i år har den börjat åka igen.

Det var eldsjälen Kurt Bertlin som tog initiativet för att båten skulle flytta från Torsång till Bäsingen, något som blev verklighet i somras förra året.

– Det känns helt underbart. Det är sagolikt. Mina visioner blir verkliga idag. Man ser att den kommer ut i trafik och glädjer folk, säger Kurt Bertlin med en stort leende och fortsätter:

– Mina tankar var att ta hem båten Bäsingen till det vatten den har jobbat och slitit. För mig är det ett stor dag att få åka med Bäsingen på en tur här i dag.

– Varje gång jag åkte förbi i Torsång och såg båten stå där så tänkte jag att det är fel att en båt som heter Bäsingen står i Torsång, säger Kurt Bertlin.

LÄS MER: Ångbåten som fick skjuts

Ägaren och kaptenen till ångbåten Bäsingen är Sven-Erik Ivarsson och för honom det är ett nöje att se båten tillbaka på samma plats, där den fram till 1971 användes för timmerflottningen.

- Det är roligt att åka igen med den. Mycket roligt. Det är mycket folk som har uppskattat den. Det känns jättebra.

– Vad är den största skillnaden mellan en ångbåt och en dieselmotorbåt?

– I en ångbåt det finns inget koppling eller växellåda så den åker antingen framåt eller bakåt. Den är den stora skillnaden.

– Hur många gånger har du kört med Bäsingen?

– Den är alldeles i början nu. Vi har kört två helger med turåkningarna och de turerna blev fulla nästan på en gång.

Det har varit stort intresse för att åka på turerna under sommaren enligt ägaren och kaptenen Sven-Erik.

– Det är många som har minnen av den båten för att den har ju gått här på timmerflottningen under en lång tid, från 1905 fram till 1970 då flottningen upphörde.

TV: Se Bäsingen stäva ut på den blanka sjön
