Befolkningsökning i Dalarna
Hannes Forssell

SCB har sammanställt befolkningsstatistik för det första halvåret 2017. Totalt ökar befolkningen i länet med 1.040 personer. 1.592 personer föddes och lika många dog i Dalarna under tidsperioden.

Befolkningsökningen beror på inflyttning till länet. Totalt har 4.887 personer flyttat till Dalarna. 3434 har flyttat från övriga Sverige och 1.453 från utlandet. Antalet som flyttat ut är 3.962. 3.676 personer har flyttat till andra delar av landet och 286 har flyttat utomlands.

Totalt har befolkningen ökat med 1040 personer. Flyttningsnettot, alltså antalet inflyttade vägt mot antalet utflyttade, blir 925 personer. 115 personer har tillkommit i statistiken, då de rapporterats in i efterhand.*

Den största befolkningsökningen har skett i Falun och Borlänge. Faluborna har blivit 404 personer fler och Borlänge har fått ett tillskott på 253 personer.

Smedjebacken och Vansbro tappar flest invånare. Befolkningen minskar med 59 personer i båda kommunerna.

I Dalarna bor nu totalt 285.571 personer.

*Händelser (födda, döda, flyttningar) som skett före den 1 januari 2017, men som har rapporterats efter										1 februari, påverkar folkmängden men är inte redovisade som händelser under januari-juni 2017.										Denna del av folkökningen redovisas istället som en justeringspost.
