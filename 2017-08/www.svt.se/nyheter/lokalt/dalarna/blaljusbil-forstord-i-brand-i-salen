Blåljusbil förstörd i brand i Sälen
Susanna Johansson

Det var strax efter klockan 02 natten till söndagen som branden upptäcktes och händelsen utreds nu som skadegörelse genom brand.

På gården fanns flera privata bilar men att det var just en blåljusbil som sattes i brand oroar räddningschefen Per Hampus.

– Det är oroväckande. Vi har ju varit förskonade från det här tidigare. Jag tycker att det är respektlöst när man ger sig på blåljuspersonal. Det får bara inte förekomma.

Bilen ska ha också ha flyttats några meter på parkeringen.

– Det är ju lite märkligt. Antingen om dom försökt stjäla den och misslyckats eller om dom försökt knuffa den mot byggnaden, säger Per Hampus.
