Stefan Olsson hyllad i Falun
Hannes Forssell

Stefan Olsson som spelar för Falu TK lyckades tidigare i år vinna Wimbledon, den kanske mest prestigefulla och traditionstunga turneringen i tennisvärlden.

– Att man faktiskt lyckades vinna en grand slam, det är ju helt sjukt egentligen, sen att vinna Wimbledon det är ju väldigt speciellt, säger Stefan Olsson.

TV: Stefan Olsson hyllad i Falun

Ett par hundra människor hade samlats på Stora torget i Falun för att hylla Wimbledonmästaren, som tidigare tagit guld i paralympics i London 2012, och silver vid paralympics i Beijing 2008.

– Jag tycker det är jättekul att Falu kommun vill uppmärksamma mig på det här sättet, det bevisar verkligen att handikappidrotten går mot att vi är atleter i stället för att det är rekreationell idrott, säger Stefan Olsson.
