Bråk vid krock i Borlänge
Martin Trygg

Det var strax efter klockan 10 som två bilar gick ihop i Skomakarrondellen i Borlänge. Ingen person skadades men fordonen fick plåtskador. Men när ambulans och räddningstjänst lämnat platsen uppstod bråk och polis larmdes till platsen.

– Ja det uppstod lite meningskiljaktigheter där man skulle göra upp om försäkringsärendet, säger vakthavande befäl vid polisen.

Det som hade kunnat sluta i ett försäkringsärende slutade nu istället med att polisen tog upp en anmälan om vårdslöshet i trafik.
