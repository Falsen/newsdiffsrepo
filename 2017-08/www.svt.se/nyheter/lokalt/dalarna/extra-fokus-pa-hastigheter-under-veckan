Extra fokus på hastigheter under veckan
Lars-Gunnar LarssonReporter

På tisdagsmorgonen stod polisen bland annat på Norra järnvägsgatan i Falun där SVT Dalarna var med. Och på bara en kvart tog man tre fortkörare.

– Det är lite nedslående resultat på en sån här känd sträcka där många vet att vi brukar stå. Men folk har bråttom till jobbet eller så missar man hastigheten ändå, säger Patrik Åkerlund som är ordningspolis i Falun.

Hastigheten är helt avgörande för hur svåra skadorna blir vid en trafikolycka. Statistik visar att 80 procent av alla fotgängare som blir påkörda i 50 kilometer i timmen dör.

– Skrämmande siffra, säger ordningspolisen Jenny Norberg i Falun. Och sen kan man tänka åt andra hållet också, tänk om man är den som kört på nån. Det sitter kvar, det är ingenting som man kommer ifrån.

Målet med veckan är enligt polisen att minska antalet döda och svårt skadade. SVT Dalarna hängde med på en kontroll i Falun på tisdagsmorgonen.

TV: Se inslaget om hastighetsveckan här
