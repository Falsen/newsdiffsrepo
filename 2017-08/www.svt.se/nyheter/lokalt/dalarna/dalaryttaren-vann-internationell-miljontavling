Dalaryttaren vann internationell miljontävling
Hanna Degerström

Framgångarna fortsätter för svensk distansritt.  I torsdags tog Sverige ett överraskande brons i distansrittens lag-EM i Bryssel och i dag följde Annelie Eriksson och Jumeria Palm upp framgångarna genom att vinna klassen 80 kilometer i det prestigefyllda och penningstinna loppet.

Det skriver hennes manager Bo Johansson i ett pressmeddelande.

– En obeskrivlig känsla. En av mina absolut största framgångar på den bästa häst jag haft, summerar Annelie dagens seger i Euston Park, England i samma meddelande.

Hon utmanades av 162 andra ekipage på den krävande banan. Eriksson avgjorde i en spurt och vann med en sekund över Förenade Arabemiratens Ali Abdulrahman Belghuzooz Al Zarooni på Alaurza.

Annelie Eriksson är 29 år och satsar professionellt på distansritt. Dagens framgång visar att hon och hennes hästar kan slå de bästa.

– Tillsammans med Jumeira Palm känner jag att jag nu på allvar kan satsa mot de stora mästerskapen. Dagens seger visar att vi kan slå de bästa i världen.
