Borlänge firade nya medborgare
Niko Ago

– I dag firar vi de som fick medborgarskap under 2016, säger Torunn Ohlsson, enhetschef på mottagningsenheten i Borlänge.

Totalt var det 734 personer från Borlänge som fick medborgarskap under fjolåret.

– De har stor betydelse. Utan att gå in på politiken så behöver vi nya människor i Sverige och i Borlänge. Det här är många gånger välutbildade människor i arbetsför ålder, så från det perspektivet har det stor betydelse, säger Torunn Ohlsson.

Vädret var lite sisådär med strilande regn, men annars bjöd dagen på skoj för barnen, musik, körsång och tal.

Artisterna Victoria och Olle Pållesgård, Suzana Barmani och Basel Batal deltog med arabisk och kurdisk musik, Darapan Lissmats bjöd på thaisång. Även Somaliska musik- och kulturföreningen fanns på plats.

TV: Se intervjun med Torunn Ohlsson
