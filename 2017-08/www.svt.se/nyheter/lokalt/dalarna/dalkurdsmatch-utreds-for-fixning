”Kom som en chock för oss”
Niko Ago

En timme innan avspark meddelade Svenska spel att allt spel på matchen skulle stoppas. Spelbolaget ansåg att oddset på matchen avvek, både i Europa och Asien.

– Det kom som en chock för oss, vi kände att vi gjorde en bra match, säger Dalkurds sportchef Adil Kizil, efter händelsen.

Även tabelltvåan Dalkurds vd är förvånad över misstankarna.

– Vi toppar ligan tillsammans med IF Brommapojkarna och vi gjorde det som alla väntade sig mot Norrby, vi vann med 0-3, säger Cego Heskali, vd på Dalkurd:s FF.

Nu utreds händelsen som misstänkt matchfixning och Svenska Spel går igenom alla transaktioner för att se vem som spelat  vad, hur och varför.

– Att försöka att påverka matcherna skadar trovärdigheten för ligan, för vårt lag och för fotbollen generellt. Det är jobbigt. Det känns jättejobbigt faktiskt, säger Cego Heskali.
