Här springer brandmännen fem kilometer i full utrustning
Theresa Persson

Peter Bäck som är styrkeledare för Räddningstjänsten i Hedemora förklarar för SVT Nyheter Dalarna att deras deltagande i löploppet var en kul grej, men med allvarlig grundton.

– Vi har under en längre period haft svårt att rekrytera personal till vår deltidsbrandstation i Hedemora. För att synas och marknadsföra oss på ett roligt sätt sprang vi fem kilometer i larmställ och tuber, säger Peter Bäck och fortsätter:



– I år sprang vi även de här fem kilometrarna med masken på. En av oss sprang även en mil med utrustning, på den fantastiska tiden 63 minuter, avslutar Peter Bäck.

MISSA INTE: Så får du lokala nyheter i SVT:s app

Har ert deltagande gett någon effekt efter loppet?

– Ja, vi har fått 320 nya följare på vår facebooksida – vi jagar likes helt enkelt. Vi använder nämligen sidan mycket för att förmedla viktig information. Men även för att sprida information om när vi rekryterar ny personal.

Hur var responsen när ni sprang?

– Det är mycket tack vare publiken och deras pepp som man orkar ta sig runt, helt klart. Och vi syns ju i mängden och det var väldigt roligt, säger Peter Bäck.
