Nätkränkningar ökar bland elever i Dalarna
Sandra Lind

Enligt en undersökning som Enkätfabriken gjort på uppdrag av telekomföretaget Telenor uppger mer än hälften av lärarna i norra Mellansverige (Dalarna, Gävleborg och Värmland) att skolan de arbetar på har problem med nätkränkningar bland eleverna. Enligt undersökningen handlar det huvudsakligen om kränkande kommentarer på sociala medier samt olovlig publicering och delning av bilder och filmer.

Brist på kunskap

Förutom att kränkningarna tycks öka ju äldre eleverna blir uppger närmare en av tre lärare i undersökningen att nätmobbning och kränkande beteenden på sociala medier har ökat det senaste två terminerna. Trots det uppger 20% av lärarna att de aldrig eller sällan pratat om problemet med eleverna och sex av tio lärare uppger att problemet tas upp cirka en gång per termin.

Mörkertal

Enligt Telenor som beställt undersökningen tyder resultaten på att mörkertalet av nätkränkningar är stort runt om i landet.

– De flesta fall av nätmobbning kommer aldrig till lärarnas kännedom, skriver Telenor i ett pressmeddelande.

Undersökningen

Totalt har 1518 mellan- och högstadielärare i Sverige intervjuats var av 127 arbetar på skolor i norra Mellansverige. Undersökningen utfördes mellan juni-augusti 2017 genom webbintervjuer
