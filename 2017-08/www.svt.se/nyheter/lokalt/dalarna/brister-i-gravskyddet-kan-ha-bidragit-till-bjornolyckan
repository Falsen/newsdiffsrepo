Brister i grävskyddet kan ha bidragit till attacken
Torbjörn PåhlmanReporter

– Runt de stora björnhägnen ska det vara omöjligt att gräva sig ut. Nu skedde det här inne i ett hägn och jag kan bara spekulera om skyddet där inte varit lika stort som skyddet är ut mot parken, säger Olle Rydell.

Åklagaren som leder förundersökningen om misstänkt arbetsmiljöbrott i samband med att en ung djurskötare dödades av en björn i Orsa rovdjurspark i fredags har valt att tills vidare sekretessbelägga detaljerna om hur björnen grävde sig in i det hägn där djurskötaren befann sig. Det kan ha att göra med att man vill klarlägga var ansvaret för konstruktionen ligger.

I rovdjursparkens egna föreskrifter har inte funnits någon regel om dagliga säkerhetsronder för brunbjörnarna. Något som kunde ha lett till att björnens grävning hade upptäckts i tid. Särskilda föreskrifter om dagliga säkerhetsronder finns för tigrar, leoparder och isbjörnarna.

TV: Se inslaget där Olle Rydell intervjuas

LÄS MER: Djurskötare avliden efter björnattack
