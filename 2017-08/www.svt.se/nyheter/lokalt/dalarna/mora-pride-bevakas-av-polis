Dags för Mora pride – bevakas av polis
Mattias Karlsson

Prideparaden i Mora inleds under förmiddagen då man samlas för att vandra genom staden bort mot Tingshusparken. Där hålls sedan en festival med dans, musik och marknadsstånd fram till kvällen.

För att upprätthålla säkerheten, då man befarar att det kan komma meningsmotståndare och högerextremister i syfte att störa evenemangen, kommer polis att bevaka paraden och arrangemangen under dagen så att inget händer.

– Mora är en liten stad, och vi har sett att Pride blivit attackerat i Stockholm. Här kan vad som helst hända, och därför har vi också tänkt på säkerheten när vi arrangerat det här, säger Joel Sålder som är en av arrangörerna.

Flera uppmärksammade stölder av prideflaggor har också den senaste tiden skett i närheten av Rättvik, och den regnbågsmålade trappan vid Holmtorget i Falun har utsatts för skadegörelse.

LÄS MER: Rekordmånga deltog under prideparaden
