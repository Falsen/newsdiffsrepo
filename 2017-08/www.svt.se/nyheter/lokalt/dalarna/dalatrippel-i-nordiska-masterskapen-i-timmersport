Dalatrippel i nordiska mästerskapen i timmersport
Hannes Forssell

Det blev full pott för Dalarna vid de individuella tävlingarna i timmersport i Göteborg på fredagen, som avgörs i Göteborg. Calle Svadling från Bjursås vann före Ferry Svan från Skamhed, som gjorde sin första tävling som senior. Flerfaldiga nordiska mästaren Hans Ove Hansson som bor i Mora kom på tredje plats.

Förutom att ha kämpat till sig en silvermedalj kan Ferry Svan nu även titulera sig landslagsman.

Det blev blågult i topp även på torsdagen, då lagdelen i timmersport avgjordes. Sverige tog guld med ett lag och brons med ett andralag. Norge tog silver.
