Publicerad:20 augusti 2017 14.46Uppdaterad:20 augusti 2017 19.51
SVT Nyheter Dalarna
Hannes Forssell

Larmet kom till SOS Alarm strax före klockan två på söndagseftermiddagen. Räddningstjänst från Mora, Vansbro, Dala-Järna och Gävunda larmades till olyckan.

Personen på motorcykel har förts till sjukhus med ambulanshelikopter. Skadeläget är oklart.

– Jag vet inte mer än att ska ha varit talbar när han fördes till sjukhus, säger vakthavande befäl vid polisen.

Olyckan inträffade på riksväg 26 vid Brintbodarna utanför Vansbro.

– Bilen ska ha gjort en vänstersväng samtidigt som motorcykeln börjat en omkörning, säger Bo Lundberg, räddningschef på Vansbro räddningstjänst.

Två personer fanns i bilen. De ska vara fysiskt oskadda.

Ett körfält är avstängt. Tidigare har det varit totalstopp på vägen.
