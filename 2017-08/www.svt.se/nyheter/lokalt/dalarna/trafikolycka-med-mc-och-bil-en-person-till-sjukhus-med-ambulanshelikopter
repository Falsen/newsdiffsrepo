Trafikolycka mellan MC och bil – en person till sjukhus med ambulanshelikopter
Hannes Forssell

Larmet kom till SOS Alarm strax före klockan två på söndagen. Räddningstjänst från Mora, Vansbro, Dala-Järna och Gävunda larmades till olyckan.

Personen på motorcykel har förts till sjukhus med ambulanshelikopter. Skadeläget är oklart.

– Jag vet inte mer än att ska ha varit talbar när han fördes till sjukhus, säger vakthavande befäl vid polisen.

Olyckan inträffade på riksväg 26 vid Brintbodarna utanför Vansbro.

– Bilen ska ha gjort en vänstersväng samtidigt som motorcykeln börjat en omkörning, säger Bo Lundberg, räddningschef på Vansbro räddningstjänst.

Två personer fanns i bilen. De ska vara fysiskt oskadda.

Vägen stängdes av helt i samband med olyckan.
