Marcus första dalamästaren i cosplay
Bodil Ljungberg

”För stort engagemang och dedikation till att få dräkten rätt och mycket eget arbete i många olika material” löd juryns motivering.

Marcus som gestaltade karaktären Guts från Manga-serien Berserk, berättar att han gjort dräkten själv och att mycket av materialet kommer från en bildelsbutik.

Det var första gången som ett distriktsmästerskap anordnades i Dalarna. Cosplay har växt och lockat många utövare i Sverige på senare tid. Men evenemangen där cosplayarna kan träffas och utveckla sitt intresse har hittills mest varit förlagda till större städer.

TV: Se inslaget om DM i Cosplay här

Det var för att fånga  upp intresserade i Dalarna som nätverket Cosplay Dalarna nu valde att arrangera ett mästerskap på hemmaplan.

– Man ska inte behöva ta sig utanför Dalarna för att hålla på med cosplay eller ha roligt tillsammans, säger Johanna Nybelius, om varför man dragit igång ett distriktsmästerskap.

MISSA INTE: Mer cosplay i SVT

Sju stycken ställde upp i det första distriktsmästerskapet, men många fler kom för att umgås, visa upp sig och inspireras av andra spelare.

– Jag skulle summera tävlingen som att det var roligt att se entusiastiska deltagare och jag tror att fler som var där och tittade på blev inspirerade att vara med nästa år.

– Överlag känns det som att vi träffade ett flertal personer som är intresserade av att försöka sig på en egen cosplay, säger Johanna Nybelius.
