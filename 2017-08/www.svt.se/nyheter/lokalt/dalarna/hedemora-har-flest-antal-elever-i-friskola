Här går flest elever i friskola
Theresa Persson

– Vi har politiker som tycker skolvärlden berikas av mångfald, och vårt uppdrag är ju att verkställa politikernas vilja, säger skolchefen i Hedemora Stefan Grybb.

Nyhetsbyrån Siren har sammanställt siffror på hur många friskoleelever som finns i länet. Antalet elever som går i friskola i Dalarna är högst i Falun och Hedemora. De båda kommunerna ligger långt över övriga kommuner när det gäller antalet friskoleelever.

LÄS MER: Länets bästa skolkommuner 2016

I Falun går 18,7 procent av skoleleverna i friskolor. I Hedemora ligger siffran på 19,5 procent.

– Vi har fullt i de kommunala skolorna och förskolorna, det är bara bra om andra aktörer kommer in på marknaden, säger Stefan Grybb.

Efter de båda kommunerna i antalet friskoleelever kommer Borlänge, här ligger antalet friskoleelever på runt hälften, 9,4 procent.

Riksgenomsnittet när det gäller antalet friskoleelever ligger på 14,6 procent.

LÄS MER: Premiär för två nya friskolor i Dalarna
