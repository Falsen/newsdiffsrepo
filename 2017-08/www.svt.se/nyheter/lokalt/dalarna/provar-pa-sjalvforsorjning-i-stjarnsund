Provar på självförsörjning i Stjärnsund: ”Det finns något mer”
Hannes Forssell

I avsnittet, som spelades in i vintras, besöker Kalle paret som i stort sett är självförsörjande.

– I hela mitt liv har jag kämpat för att komma dit jag är i dag, jag har uppnått min dröm. Men jag kan inte släppa tanken på att det finns något annat, något jag missat i livet, säger Zackari Wahlström i serien.

– I den här serien ska jag träffa människor som gått en annan väg i livet, bortom bilköer, möten och oändliga diarielistor. Ett liv som jag inte har.

Kalle blir inspirerad av livet de lever och tar dit sin egen familj för att prova bo i ett litet hus.

– De verkar leva så idylliskt. Jag har en dröm om att vara självförsörjande till viss del på mitt lantställe, säger Kalle när han i serien åker för att träffa David och Eliza som bor i ett vagnshus han har byggt själv från grunden.

Om att leva självförsörjande menar David vara som att komma hem.

– Ett självklart sätt att leva på, när jag börjat förstå den miljöpåverkan som människan kan göra. Jag vill inte vara en del av den destruktiva processen. Nu fattar jag vad livet handlar om, att skapa mer liv. Det är för första gången som något känns hundra procent rätt, som att jag kommit hem, berättar David Roxendal.

Avsnittet sänds nästa vecka men finns redan nu på SVT Play.

Se avsnittet på SVT Play: Självförsörjning på sex kvadrat
