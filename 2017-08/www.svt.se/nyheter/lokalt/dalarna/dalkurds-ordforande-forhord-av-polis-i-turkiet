Dalkurds ordförande förhörd av polis i Turkiet
Martin Trygg

Ramazan Kizil ska ha varit i Turkiet för ett tandläkarbesök enligt Dalarnas Tidningar som var först med att berätta  om händelsen

SVT Nyheter Dalarna har varit i kontakt med hans son, Adil Kizil, sportchef i Dalkurd som berättar att pappan släpptes efter fem timmar i förhör.

– Han vet inte vad han anklagas för men de har släppt honom nu, säger Adil Kizil som är lättad efter beskedet.

Ramazan Kizil har tidigare dömts till fängelse i Turkiet för att hållit ett tal på kurdiska.
