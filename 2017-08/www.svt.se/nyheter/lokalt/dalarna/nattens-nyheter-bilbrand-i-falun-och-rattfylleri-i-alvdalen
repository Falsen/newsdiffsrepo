Bilbrand i Falun och rattfylleri i Älvdalen
Theresa Persson

En personbil ska ha kört av vägen och in i träd på E45 vid Råbäcken mellan Johannisholm och Ryssa, söder om Mora. Larmet kom in 00:41 enligt SOS Alarm. Föraren ska dock ha klarat sig utan skador. Under en dryg halvtimme stängdes vägen av medan räddningsarbetet pågick.

I Falun tog en stulen bil eld i höjd med Tallen, vid City gross i Falun, strax efter klockan 04.00 natten till lördag. Bilen blev utbränd och räddningstjänsten lyckades släcka fordonet. Bilen misstänks ha stulits i Borlänge uppger dt.se.

I Älvdalen ska ett vittne ha ringt in till polisen och berättat hur hen sett hur en personbil kördes vingligt och sedan krockade med en annan bil, och avslutat i diket men ändå fortsatt färden. Vittnet följde efter den vingliga bilen i väntan på polispatrull och det visade sig sedan att föraren var en man i 20-årsåldern, som var alkoholpåverkad.

20-åringen misstänks för rattfylleri och fick sitt körkort omhändertaget.
