Man tafsade på tonåring vid busshållplats
Kolbjörn Lindberg

Polisen larmades vid 17-tiden av en flicka i övre tonåren som blivit antastad av en man på Källgatan i Söderhamn.

– Gärningsmannen ska ha smekt henne på benet och försökt få med henne från platsen, säger Torbjörn Karlsson, RLC-befäl vid polisen.

Händelsen ska ha utspelat sig då flickan väntade på bussen.

– Vi har fått signalement på mannen och gjort en kontroll av en man, men det är inte tvärsäkert att det är den mannen vi söker.
