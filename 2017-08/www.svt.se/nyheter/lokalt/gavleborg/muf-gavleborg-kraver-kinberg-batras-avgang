MUF Gävleborg kräver Kinberg Batras avgång
Erik Engelro

Efter flera månader med sviktande opinionssiffror, problem att nå ut med partiets politik och löften om bättring har ungdomsförbundets tålamod sinat.

– Sex procent av väljarna vill se Moderaternas nuvarande partiledare som statsminister. Vi har förlorat positionen som det ledande oppositionspartiet och behöver ta kritiken från väljarna på allvar. Opinionen för Anna Kinberg Batra har gått successivt nedåt, men det är inte politiken det är fel på, säger MUFs distriktsordförande Adam Rydstedt i ett pressmeddelande.

Förbundsordföranden för Moderaterna i Gävleborg, Patrik Stenvard  har sagt att det inte finns något avgångskrav från deras håll.

MUF Gävleborg vill rösta om det intern inom partiet.

– Det rimliga är att förbundsstyrelsen samlas och har en omröstning helt enkelt. Så borde man göra i alla länen, säger Adam Rydstedt.

MISSA INTE: Så får du lokala nyheter i SVT:s app
