Jägarförbund vill skjuta 17 vargar i Gävleborg
Jonas Redin

Jägarna har i en skrivelse till länsstyrelsen i Gävleborg lagt fram sitt yrkande. Vargstammen ska enligt riksdagens beslut omfatta 170-270 vargar. Jägarnas Riksförbund skriver att aktuella inventeringar visat på att stammen är större än den övre siffran i riksdagens beslut.

Därför yrkar Jägarförbundet på att vargstammen måste minskas med totalt 166 vargar i hela landet, vilket för Gävleborg skulle omfatta 17 vargar.

”Vargpopulationen i Sverige är i dag långt högre än vad som krävs för att uppfylla Sveriges internationella åtaganden. Därför måste vargpopulationen sänkas, i första hand till nivåer i linje med de av länsstyrelserna beslutade miniminivåerna. I stora delar av Sverige är vargstammen dessutom långt över de av Länsstyrelserna beslutade miniminivåerna”, skriver JRF Gävleborg i sin begäran.

LÄS MER: Minskning av varg och lodjur i länet

Vidare påpekar jägarorganisationen att licensjakten inte ska vara något hinder för att bedriva skyddsjakt på varg, om vargar ställer till med skada. Skrivelsen är undertecknad av Ingemar Alin, distriktsordförande, från Ljusdal.
