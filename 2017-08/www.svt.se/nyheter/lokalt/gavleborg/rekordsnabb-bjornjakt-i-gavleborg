Rekordsnabb björnjakt i Gävleborg
Jimmy Roos

När det gick som snabbast sköts det i snitt en björn var tjugonde minut under björnjaktens första dag i måndags. När jakten avslutades för dagen återstod bara sex av tilldelade 30 djur. De sex kvarvarande björnarna sköts de två efterföljande dagarna.

Både länsstyrelsen och Svenska Jägareförbundet uttrycker en viss överraskning över att jakten gick så snabbt i år.

– Engagerade jägare med duktiga hundar, säger vilthandläggare Simon Viklund på länsstyrelsen och får medhåll av Per Mellström på Svenska Jägareförbundet som gör några tillägg.

–Jag tror att björnstammens storlek är underskattad i Gävleborg, säger Per Mellström.

TV: Se reportaget om den rekordsnabba jakten
