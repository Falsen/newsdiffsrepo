Rekordmånga besökte Furuvik
Erik Engelro

Under säsongens 93 öppetdagar har det arrangerats 19 konserter och sammanlagt 1,5 miljoner åk har gjorts i tivolits attraktioner.

Rockbandet Takida stod för säsongens besöksrekord med 11 490 gäster.

–Det är härligt att se att våra två största satsningar inför den här säsongen, en stor investering på ny attraktion och utökade konserter, har gett ett fantastiskt resultat. Det kräver extra insatser från personalen för att klara det ökade gästantalet, men alla har verkligen gjort sitt yttersta och levererat genom hela säsongen, säger Nina Tano, vd på Furuvik.

Till nästa år satsar man från Furuviksparkens sida med ett hotellbygge och ny interaktiv dark ride, det skriver parken i ett pressmeddelande.

Uppdaterad: Enligt Arbetarbladet finns det uppgifter som tyder på att året inte varit parkens bästa. Enligt uppgifter till tidningen är den bästa siffran år 1955 då parken ska ha haft 421 000 besökare.
