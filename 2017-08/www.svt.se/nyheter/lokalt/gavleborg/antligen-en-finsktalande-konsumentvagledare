Äntligen en finsktalande konsumentvägledare
Mikael Johansson

– Jag tror inte att det kommer vara några större skillnader på frågorna jag kommer att få från finsktalande som svensktalande, säger Richard Gardberg, nyanställd finsktalande konsumentvägledare med rötterna i Vasa.

Konsument Gästrikland hjälper invånarna i samtliga kommuner i Gästrikland samt Älvkarleby kommun med konsumentfrågor. Behovet av konsumentvägledare som pratar ett minoritetsspråk är stort.

– Efter att vi nu fått en finsktalande konsumentvägledare så är vi i störst behov av en arabisktalande konsumentvägledare, säger Sara Stenquist, chef för Konsument Gävleborg.

– Det är generellt svårt att få tag på konsumentvägledare, en med ett andraspråk som vi är behov av är mycket svårare.Richard Gardberg kommer inte vara tillgänglig varje dag för finskspråkig rådgivning. Den som söker finskskpråkig hjälp när han är borta får då lämna telefonnummer för att bli uppringd senare.

MISSA INTE: Så får du dina lokala nyheter i SVT:s app
