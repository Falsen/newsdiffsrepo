Styrelseuppdrag för vattenintresserade barn
Malin Zetterberg Lagerkvist

Barnstyrelsen ska också vara delaktig i utformandet av Gästrike Vattens skolbesök och studiebesök.

Det är tio barn i åldrarna 8-12 år som man letar efter.

– Vi kommer att jobba med de här barnen under ett års tid. Vi vill göra dem delaktiga i utformandet av våra skolbesök och vårt slutmål är att kunna erbjuda bra studiebesök i skolorna, säger Patricia Kingdon som är kommunikatör på Gästrike Vatten.

I ett pressmeddelande som Gästrike vatten skickat ut skriver de att barnen som deltar i barnstyrelsen bland annat kommer att få lära sig om vattnets väg från naturen till kranen, inspirera andra till att göra bra val för miljön och utföra experiment med vatten.
