50 år sedan första loket kom till Jädraås
Jimmy Roos

Den 6 oktober 1967 anlände föreningens ånglok Korsån och en kombinerade person- och postvagn till Jädraås från den tidigare hemvisten i Dannemora i Norduppland.

– Detta uppmärksammar vi söndagen den 27 augusti med två extratåg med Korsån och vår första vagn, säger Rikard Johanson, trafikchef vid JTJ.

1967 var avsikten att föreningen skulle disponera det s k Östbybergsspåret öster om Ockelbo. Av detta blev dock ingenting ty året därpå erbjöds istället sträckan Jädraås-Tallås.  I början av 1970-talet inleddes museitrafiken och sedan dess har ångtågen rullat varje sommar för turister.
