Kortläsare slogs ut på Gävle sjukhus
Erik Engelro

800 kortläsare slutade att fungera på Gävle sjukhus på onsdagen. Det innebar att personalen inte kunde använda sina passerkort. I stället har man fått skicka ut personal med riktiga nycklar som fått låsa upp dörrarna.

I ett meddelande till personalen uppges att de får ringa ett särskilt nummer i de fall inte extranycklar finns tillgängligt. I första hand gäller det akuta rum t ex där läkemedel förvaras.

– Ingen verksamhet ska ha blivit lidande. Det börjar sakteliga fungera igen, säger Ronny Stjernlöf.

Kan någon utifrån ha hackat systemet?

– Troligen inte, men det går inte att utesluta hacking, säger han.

Man räknar med att alla kortläsare ska fungera som normalt under slutet av dagen.

Arbetarbladet var först att berätta nyheten.
