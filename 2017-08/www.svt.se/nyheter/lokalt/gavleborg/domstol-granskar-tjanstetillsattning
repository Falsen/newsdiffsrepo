Domstol granskar tjänstetillsättning
Jimmy Roos

Tjänsten tillsattes med dåvarande kommunjuristen Helen Åleskog. Samtidigt höjdes hennes lön med 40.000 kronor i månaden.

Det kan stå i strid med delegationsordningen som reglerar vilka beslut kommunstyrelsens ordförande får fatta.

Tillsättningen har fått stark kritik, och alltså även överklagats till Förvaltningsrätten i Falun av en privatperson.

I överklagan skriver privatpersonen att hen yrkar på att beslutet upphävs.

Den överklagande redogör som skäl, att kommunstyrelsens ordförande har tagit ett beslut om att förlänga ett tidigare förordnande. Men i stället har en ny tjänst inrättats, biträdande kommundirektör.

”Beslutet innebär en årlig kostnad för kommunen på 650.000 kronor. Medelsanvisning saknas”, skriver den överklagande.

Beslutet har tagits av kommunstyrelsens ordförande, och kontrasignerats av kommundirektören. Enligt överklagan synes det vara fråga om en otillåten så kallad blandad delegation.

”Jag anser att kommunstyrelsens ordförande överskridit sina befogenheter och att beslutet därför ska upphävas”, skriver den överklagande.
