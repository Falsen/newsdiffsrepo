Nya Gefle IF – med siktet inställt uppåt
Jimmy Roos

Ny tränare, nytt spelsätt och efter det att Johan Oremo sålts till Halmstad i juli har nya spelare stadigt tillkommit i spelartruppen.

– Poya Ashbagi har ett väldigt tydligt arbetssätt precis som våra tidigare tränare har haft sitt sätt att arbeta., säger Per Lagerström. Klubbdirektör i Gefle IF. Så nu går vi in i ett nytt sätt att arbeta och då blir det en hel del förändingar.

TV: Här ser du reportaget om nya Gefle IF

Först lånades Anton Kralj från Malmö FF och sedan Juan Diego Gutiérrez från danska Vejle

Yassin Housni värvades från Haninge. Sedan passade man på att låna Diego Montiel från Sirius. Igor Zhurakovskyi kom hit ända från Ukrainska Olimpik Donetsk.

Och så när Gefles supportar som bäst försökte stava sig igenom alla nya namn var det dags att ta sig an ett till. Förra veckan värvades anfallaren Bajram Ajeti från Lilleström. Och norrmannen presenterade sig direkt med ett mål i sin allra första match i Gefletröjan.

–Det känns bra att vara här, säger Bajram Ajeti. Jag har blivit väl mottagen i laget

Hur har ni råd med alla värvningar?

Klart att det kostar, men det har varit väldigt ekonomiskt noggrant, säger Per Lagerström. Därför finns det en del korta kontrakt som gör att det går natt rädda nu. men på längre sikt måste vi hitta lösningar.

Poya Ashbagi har förändrat Gefle iF, inte minst spelmässigt, och såhär förklarar han skillnaden nu och förr:

– Det är väl det att vi kanske har lite högre försvarsspel, att fler spelare är delaktiga i speluppbyggnaden, i anfallspelet så att vi får lite längre anfall än vi hade tidigare.

– Många tränare kan komma in och börja spela väldigt kortsiktigt på ett riskminimerande sätt för att få resultat, men vi har varit tvungna att göra helt  tvärtom, och sättet vi har hanterat vår situation har varit klockrent, menar Poya Ashbagi.

Så även om Gefle fortfarande ligger sist i tabellen verkar ändringarna ha gett resultat. Och de senaste fyra matcherna är laget faktiskt obesegrat.

– Vi kan bara tänka på vad vi gör bra på träning och på match, och gör vi det bra så kommer resultaten därefter.

En match i taget?

– Inte en match i taget. Utan en träning i taget. Så är det för oss, säger Poya Ashbagi.
