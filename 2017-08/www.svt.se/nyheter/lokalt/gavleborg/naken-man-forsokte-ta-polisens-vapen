Naken man försökte ta polisens vapen
Emma Åhlström

Det var på Prästgårdsallén i stadsdelen Bomhus i Gävle som mannen på söndagskvällen sprang runt naken. En polispatrull grep mannen, som fick följa med till stationen för att fastställa identiteten.

Väl i arresten uppstod ett tumult då mannen försökte ta en polis tjänstevapen. Han är nu misstänkt för försökt till grov misshandel, och våldsamt motstånd.

– Vi vet ännu inte vem den här mannen är, säger polisens presstalesman Mikael Hedström till SVT Nyheter Gävleborg. Vi får ingen kontakt med honom.

Polisen som grep mannen uppfattade att mannen skrek något på tyska, men det har inte gått avgöra om mannen är tysk eller inte.

Åklagare har ännu inte fattat beslut om mannen ska anhållas, då man inte har någon identitet.

– Normalt ska ett anhållandebeslut tas inom 12 timmar efter ett gripande, men vid särskilda omständigheter kan den tiden förlängas, säger Mikael Hedström.
