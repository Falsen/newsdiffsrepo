Kvinna omkommen i villabrand i Färilla
Erik Engelro

När räddningstyrkan kom till platsen och gick in i huset påträffade man en kvinna som avlidit.

– En dam är omkommen till följd av händelsen. Rummet hon befann sig i är brandskadat,  säger Leif Gefvert, insatsledare.

Ärendet är nu överlämnat till polis. Enligt vakthavande befäl har en anmälan om vållande till annans död upprättats. Nu ska en teknisk undersökning genomföras på platsen.

Anhöriga har underrättats om dödsfallet.
