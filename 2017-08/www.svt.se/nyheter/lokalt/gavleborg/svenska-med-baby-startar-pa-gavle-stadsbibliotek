Svenska med Baby startar på Gävle Stadsbibliotek
Jimmy Roos

Det är en ideell verksamhet som vänder sig till och utformas av föräldrar som är hemma med små barn. Syftet är att bryta segregation och skapa möten mellan föräldrar och barn från olika bostadsområden med ursprung i hela världen och träna svenska.

– Vi hoppas att stadsbibliotekets centrala läge i Gävle kommer att locka familjer från flera olika bostadsområden. Verksamheten stämmer också väl överens med folkbibliotekets idé om att vara en öppen och attraktiv mötesplats, där alla ska känna sig välkomna. säger Josefine Tham som är barnbibliotekarie på Stadsbiblioteket.

Svenska med baby startar tisdag 5 september och pågår varje tisdag kl 10.30 – 12.00.
