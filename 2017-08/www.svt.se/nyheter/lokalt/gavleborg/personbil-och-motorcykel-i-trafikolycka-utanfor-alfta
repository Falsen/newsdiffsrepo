Personbil och motorcykel i trafikolycka utanför Alfta
Jonas Redin

Enligt SOS Alarm var det en kollision som inträffat mellan en personbil och en motorcykel. Olyckan larmades klockan 20.43. Platsen var riksväg 50 utanför Alfta i riktning mot Bollnäs. Det var totalstopp i trafiken efter olyckan.

Flera personer uppgavs vara inblandade, och tre ambulanser skickades till olycksplatsen.

Vid 21.55 uppgav SOS Alarm att två ambulanser hade lämnat platsen med var sin skadad på väg till sjukhus för vård. Då var även räddningstjänsten klar på platsen, och vägen var åter öppen.

Enligt Hela Hälsingland skadades motorcyklisten allvarligt skadad med flera frakturer och fick föras till Gävle sjukhus. Bilföraren fick lindriga skador.
