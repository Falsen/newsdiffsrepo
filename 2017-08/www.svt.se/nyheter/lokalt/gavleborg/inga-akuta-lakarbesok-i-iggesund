Inga akuta läkarbesök i Iggesund
Erik Engelro

Patienterna på hälsocentralen kommer fortsättningsvis att få möjlighet att träffa läkare för planerade besök men den akuta verksamheten hänvisas till Hudiksvall. Dock så fortsätter labb-verksamheten, distriktssköterskemottagning, fysio- och arbetsterapi samt psykosocial mottagning som vanligt.

– Det finns en omfattande bemanningsproblematik på hälsocentralen i Iggesund som innebär att det är svårt att klara uppdraget när det gäller medicinsk säkerhet för patienterna, säger Tommy Lundmark, chefläkare.

Region Gävleborg har påbörjat ett utvecklingsarbete påbörjats som kommer att pågå under hösten för att hitta en lösning på problemet.

– Verksamheten har allvarligt läge främst utifrån avsaknad av nyckelkompetenser men också betydande kvalitativa utmaningar. Under september månad kommer en medicinsk revision att närmare granska problematiken och ta fram åtgärder till förslag, säger Jörgen Tranevik, tillförordnad verksamhetschef Primärvården Hudiksvall-Nordanstig.
