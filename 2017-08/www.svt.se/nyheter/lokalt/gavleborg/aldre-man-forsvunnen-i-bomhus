Inga spår efter försvunnen man från Gävle
Jan-Peter Eriksson

– Det är en svår uppgift då vi faktiskt inte ens vet när mannen försvann. Han kan vara vart som helst, säger Torbjörn Karlsson, vakthavande befäl vid polisen, på onsdagmorgonen.

Under morgonen kommer man att ta beslut om hur det fortsatta sökande efter mannen ska bedrivas.

– Vi hoppas på att få in tips om den här mannen. Det är det som troligast kan ge resultat, säger Torbjörn Karlsson till SVT Nyheter Gävleborg.

Mannen som är född 1935 uppges vara tunnhårig med grått hår, och bär ofta keps. Han uppges gå med raka, ”stolpiga” ben, och har ett stort intresse för trav och hästar.

Enligt polisens vakthavande befäl har mannen försvunnit från sitt eget hem. När mannen försvunnit är oklart eftersom hans senaste kontakt med anhöriga var för ett par dagar sedan. Det var vid 16-tiden på tisdagseftermiddagen som polisen fick kännnedom om att mannen var försvunnen.
