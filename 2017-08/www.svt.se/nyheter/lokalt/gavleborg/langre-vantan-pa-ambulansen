Längre väntan på ambulansen i Gävleborg
Erik Engelro

2010 var den genomsnittliga responstiden för en ambulans i Ockelbo 15,6 minuter. 2016 hade den tiden ökat till 20,2 minuter.

Även i Gävle tar det allt längre tid för ambulansen att komma fram. På fem år har responstiden för ambulansen ökat med en halv minut till 10,5 minuter.

– Plötsligt hjärtstopp är en av de vanligaste dödsorsakerna i Gävle, och drabbar människor i alla åldrar. Med fler hjärtstartare, kortare väntetid på ambulans och ett ökat stöd till svensk hjärtforskning kan fler liv räddas, säger Kristina Sparreljung, generalsekreterare för Hjärt-Lungfonden.Hjärt-Lungfonden skriver i ett pressmeddelande att de 10 000 svenskar som årligen drabbas av plötsligt hjärtstopp kan tidsskillnaden vara livsavgörande. De som drabbas slutar andas, och för varje minut utan hjälpinsatser minskar chansen till överlevnad med tio procent. Endast 600 av dem överlever.
