Dyr sladd i Hudik – kostade 14.400 kronor
Mikael Johansson

Det blev ett dyrt besök på bensinstationen i Hudiksvall för den 21-årige mannen från norra Uppland i början av januari i år. När han lämnade macken sladdade han med sin BMW så att gruset yrde.

Gruset träffade glaset på bensinstationens butik, men också en bil som stod parkerad framför butiken. På bilen uppstod flera stenskott i lacken och den främre sidorutan på vänster sida krossades. Där blev föraren av den parkerade bilen och ytterligare en person vittne till 21-åringen framfart. 21-åringen lämnade platsen i hög hastighet.

21-åringen nekar till brott. Han menar att det var halt ute och att däcken släppte från marken. Det var inte fråga om något medvetet sladdande. Han märkte inte att han orsakat några skador och eftersom han lyssnade på musik.

Tingsrätten säger i sin dom att 21-åringe framfört bilen i hög fart och sladdat inne på mackens pumpområde. Även om inte 21-åringen särskilt tänkte på riskerna måste han ha insett att körsättet varit olämpligt och riskabelt.

Tingsrätten dömmer 21-åringen till dagsböter om totalt 14.400 kronor. Han ska dessutom betala ett skadestånd 2 240 kronor till bilens ägare.
