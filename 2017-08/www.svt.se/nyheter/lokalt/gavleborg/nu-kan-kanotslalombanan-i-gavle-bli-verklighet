Nu kan kanotslalombanan i Gävle bli verklighet
Jimmy Roos

Nu har sportfiskarna och Gefle kanotklubb enats i frågan och överklagan har därför dragits tillbaka. Det man kommit fram till är att kanotslalombanan skulle kunna anläggas på en plats som inte stör fisket.

I det nuvarande, nya förslaget, så placeras en framtida kanotslalombana uppströms från Strömdalens kraftverk vid Valls hage, istället för som det första förslaget angav, nedströms.

Till veckan ska ärendet återigen behandlas i Samhällsbyggnadsnämnden, och då man tidigare sagt ja till idén, så är förslag till beslut att återigen ställa sig positiva. Men med vissa förbehåll. Man skriver bland annat:

.”Om vajrar skall fästas så skall det vara i träd som inte tar skada eller i andra fästningsanordningar i samråd med Samhällsbyggnad Gävle, avdelningen Gata och Park.

Om medborgarförslaget antas av samhällsbyggnadsnämnden måste även en ansökan till polismyndigheten angående nyttjande av offentlig platsmark göras.”
