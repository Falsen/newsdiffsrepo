Fotograferad bilist döms mot sitt nekande
Jonas Redin

Det var i mars 2017 som en bilist från Västerås körde förbi en fartkamera på E4 vid Björnmyran, Hudiksvalls kommun. Hastigheten noterades till 116 kilometer i timmen, på en 80-sträcka.

Bilföraren som blev bötfälld nekade till att ha kört bilen, och hävdade att han inte visste vem det var som kört.

Saken ledde till åtal och ett avgörande beslut av Hudiksvalls tingsrätt. Rätten anser att åklagaren bevisning är stark nog för fällande dom. Hastighetsmätningen med automatisk trafiksäkerhetskontroll, det vill säga fartkamera, anses var tillförlitlig. I det aktuella fallet har mätningen skett enligt gällande regler, skriver rätten i domen.

Den bild som fångade bilförarens utseende har också tydlig likhet med den åtalades körkorts- och passbilder. Bilföraren ska därmed enligt domen betala 4.000 kronor i böter för fortkörningen.
