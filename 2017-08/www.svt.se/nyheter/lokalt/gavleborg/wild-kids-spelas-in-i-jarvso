Wild Kids spelas in i Järvsö
Mikael Johansson

– Jag ville vara med i Wild Kids för att det är ett stort äventyr, få nya kompisar och vara med om saker som man aldrig annars får vara med om, säger Maja Marklumd från Piteå.– Jag har tittat på Wild Kids sedan jag var sju år och har alltid drömt om att få vara med, säger Aron Cherif från Sigtuna.

Det är under stort hemlighetsmakeri som SVT:s Wild Kids spelas in i Järvsö under de kommande veckorna. Wild Kids är ett av SVT:s mest prisade program med bland annat fått en Emmy som är tv-världens förnämsta pris.

– Det är väldigt roligt att se hur barnen utvecklas till unga vuxna under de här veckorna. Det är det som ger mig mest, säger Gävlesonen Rickard Olsson som är programledare för sjunde året i rad.– Barnen blir mer ansvarstagande, de får lära sig vinna och förlora, dessutom får man gå igenom alla möjliga känslor och få klart för sig att det blir bra på slutet i alla fall.



Mycket arbete läggs ner för att skapa den värld som barnen får leva i under de här veckorna i Järvsä.– Vi är ju i en helt ny miljö. Scenografin kommer att bli mer mystisk och lite läskigare än tidigare, säger scenografen Pelle Magnestam.

Den här upplagan av Wild Kids är den elfte och kommer att sändas någon gång under 2018.
