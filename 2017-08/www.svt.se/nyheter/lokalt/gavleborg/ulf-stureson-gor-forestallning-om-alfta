Ulf Stureson gör föreställning om Alfta
Anders Sundin

I maj berättade vi att den forna Traste Lindén Kvintett-medlemmen Ulf Stureson var tillbaka med sin första skiva på tio år, ”Alfta förr och nu”, samma namn som hans farfars Johan Ohlssons bok om Alftas historia som tar vid där han slutade 1961, samma år som Stureson föddes.

LÄS OCKSÅ: Ulf Stureson tillbaka efter tio års tystnad

Nu har skivan precis kommit ut och fått genomgående positiva recensioner. Nu ska han sätta upp en föreställning med samma i två akter, ”Förr” och ”Nu”.

Föreställningen kommer att varvas med musik och högläsning ur farfars bok och har premiär i Alfta på Runemo byagård den 28 oktober och kommer att spela i Göteborg, Stockholm och Malmö innan den når Gävle och Gasklockorna den 25 november.

– Det var efter att min pappa gick bort förra våren som jag gick igenom alla hans papper och hittade farfars bok, sa Ulf Stureson till SVT Gävleborg då. Direkt kom jag på att titeln passar till min skiva. Alfta är den enda plats som jag har väldigt starka känslor för, både positiva och negativa. Jag bor i Stockholm sedan många år tillbaka och det är trevligt och det finns massor att göra där. Men där jag verkligen känner någonting, det är ju här i Alfta.

MISSA INTE: Så får du dina lokala nyheter i SVT:s app
