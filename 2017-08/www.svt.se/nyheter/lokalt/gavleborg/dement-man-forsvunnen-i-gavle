Dement man i Gävle funnen efter tio timmar
Kolbjörn Lindberg

– Anhöriga hittade honom någonstans i Gävle och han var då vid god vigör, säger Linda Winge befäl vid RLC Mitt till Arbetarbladet.

Det var någon gång mellan klockan 11.30 och 15 som mannen i 80-årsåldern försvann från sin bostad på Kaserngatan i Gävle.

Mannen är dement och ska ha svårt att gå. Enligt polisen är mannen smal, cirka 175 centimeter lång, kutryggig och har tofflor på fötterna. Han ska ha bakåtkammat vitt hår och en stickad tröja och blå jeans.

Initalt sökte polisen i närområdet runt mannens adress. Nu har man utökat sökområdet.

– Vi har ännu inte påträffat mannen och vi söker fortfarande med patruller i Gävle, säger Daniel Winge, polisens RLC-befäl vid 21-tiden.

Kännedomen om den försvunne mannen har ökat bland allmänheten under kvällen, och polisen har också fått in en del tips.

– Vi fortsätter följa upp tips, men det är inget som har gett något ännu, säger Winge.

Missing people har under kvällen hört av sig till polisen och de kommer vid 22-tiden inleda akut skallgång efter mannen.

MISSA INTE: Så får du lokala nyheter i SVT:s app
