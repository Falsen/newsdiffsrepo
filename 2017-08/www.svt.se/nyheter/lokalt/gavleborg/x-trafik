Bussbolag kräver kameror – hotar med nedlagda nattbussar
Signe Söderlund

Bussföretaget Mohlins bussar har infört både larmknappar och ordningsvakter på hållplatserna men det räcker inte för att stoppa de fysiska och verbala trakasserier som förarna får utstå på nattturerna mellan Hudiksvall och Ljusdal.

– I andra fall har det handlat om ungdomar som stör trafiken och förarna, nu är det vuxna personer som inte kan bete sig, det är väldigt tråkigt, säger avdelningschef för X-trafik Marie Nordlander.

LÄS MER: Busschaufför slagen under färd från Hudiksvall

Tillsammans med bussbolagen har X-trafik ansökt till Länsstyrelsen om att få sätta upp övervakningskameror i bussarna av säkerhetsskäl men får avslag båda gångerna. Alnledningen som ges är den personliga integriteten.

– Gävles stadstrafik har redan kameror i bussarna och det har skapat trygghet för både förare och kunder. Men nu är det verkligen dags för också. Kan vi inte skapa en trygg miljö för förarna så blir konsekvensen att ta bort nattbussarna.

MISSA INTE: Så får du lokala nyheter i SVT:s app
