Värre och värre lärarbrist
Signe Söderlund

Flera rektorer i Gävleborgs län fick avbryta sina sommarsemestrar för att intervjua lärare i år. En av dem är Pernilla Dalborg, rektor på Lillhagsskolan i Bomus. Hon lyckades anställa fyra lärare, men endast en av dem är behörig.

– Det är ett jättestort problem att det är svårt att få tag i behöriga lärare, inte minst för eleverna. Det handlar om utbildningskvaliteten, säger hon.

Bristen på kunniga lärare är något som även eleverna börjar märka.

TV: Se inslaget från Lillhagsskolan i SVT Play

– Kvaliteten på lärare har försämrats de två år jag gått i högstadiet. Undervisningen känns inte rättvis. Om man inte har någon kunskap så har man ju ingenting att lära ut, tycker Sara Larsson som precis börjat nian på Lillhagsskolan.

Och framtiden ser inte ut att ljusna:

– Vi har ju många äldre lärare som jobbar och det finns en stor oro över hur det ska bli när de går i pension, berättar Pernilla Dalborg.
