Gävleborna får flest parkeringsböter
Mikael Johansson

Det är nyhetsbyrån Siren som hämtat in siffrorna från Transportstyrelsen på antalet utfärdade parkeringsböter under 2016. Riksgenomsnittet är 145 böter per tusen invånare. Flest böter utfärdas i Solna kommun där 569 böter utfärdades per tusen invånare.

Tittar man på Gävleborg är det Gävle som toppar tabellen med 138 böter per tusen invånare. Det gör att man är på plats 27 i landet. I Hälsingland är det Söderhamnarna som parkerar mest fel. Där är antalet 56 böter per tusen invånare. Vilket är plats 89 i landet.

Förutom de kommuner där det inte finns några uppgifter om böter är det i Älvdalen som det utfärdades minst parkeringsböter. I den lilla dalakommunen utfärdades en trafikbot under förrra året.

MISSA INTE: Så får du dina lokala nyheter i SVT:s app
