Gävlebo åtalas för köttsmuggling
Erik Engelro

Det var i början av sommaren som mannen blev stoppad av tullpersonal på Arlanda flygplats. I mannens bagage hittade man 22,84 kilo kött, något mannen inte deklarerat i samband med införseln till Sverige. Köttet hade mannen köpt med sig från Vietnam innan han via Thailand reste hem till Sverige.

Mannen förnekar brott och uppger att han skulle skänka köttet till sina 4 bröder och 35 släktingar som bor i Gävle.

Mannen misstänks för smuggling. Köttet har förstörts av Tullverket.
