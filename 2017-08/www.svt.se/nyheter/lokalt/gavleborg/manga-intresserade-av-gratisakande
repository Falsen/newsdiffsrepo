Många intresserade av gratisåkande
Erik Engelro

SVT nyheter Gävleborg har tidigare berättat om X-trafiks kampanj för att få bilpendlare att välja kollektivtrafiken i stället.

På två dygn har X-trafik fått in över 700 ansökningar till sin prova-på-kampanj, det skriver bolaget i ett pressmeddelande.

Kampanjen erbjuder de som pendlar med bil minst tre dagar i veckan att gratis prova på att resa med X-trafiks bussar och X-tåg under hela oktober månad.

– Det är positivt att intresset är så stort efter bara två dygn! Vi hoppas såklart att ännu fler anmäler sig, anmälningstiden på kampanjen sträcker sig fram till 6:e september, säger Therese Nilsson, enhetschef Marknad och Försäljning, X-trafik.
