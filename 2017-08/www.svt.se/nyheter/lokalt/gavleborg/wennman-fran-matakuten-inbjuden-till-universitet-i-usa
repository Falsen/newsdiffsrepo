Wennman från Matakuten inbjuden till universitet i USA
Kolbjörn Lindberg

För fyra år sedan startade Lasse Wennman Matakuten, som varje månad samlar in många ton livsmedel och torrvaror. Varor som sedan körs till pensionärer, ensamstående med stora familjer, papperslösa flyktingar och EU-emigranter i Gävle. Maten samlas in från olika affärer som annars hade slängt den.

MISSA INTE: Så får du lokala nyheter i SVT:s app

Nu har Lasse Wennman blivit inbjuden till universitet i Niagara Falls i USA, för att berätta om arbetet med Matakuten.– Det känns ofattbart. Jag har just fått reda på det så jag har inte hunnit tänka så mycket på vad det innebär, säger han till SVT Nyheter Gävleborg.

I oktober bär det av till USA för Wennman.

Lasse Wennman har utsetts till Årets Miljöhjälte och Svensk hjälte 2016.
