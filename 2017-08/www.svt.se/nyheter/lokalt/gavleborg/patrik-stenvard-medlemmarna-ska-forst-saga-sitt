Patrik Stenvard (M): ”Medlemmarna ska först säga sitt”
Jimmy Roos

Först ut att nominera sin kandidat var länsförbundet i Norrbotten, som vill se Ulf Kristersson som Moderaternas nästa partiledare.

Länsförbundet i Gävleborg ser dock ingen anledning till att snabba på arbetet med att ta fram en kandidat.

– Nomineringarna skall vara inne till valberedningen senast den 11 september, så innan dess kommer vi att ha enats om en kandidat, säger Patrik Stenvard, Länsordförande för Moderaterna till SVT Nyheter Gävleborg.

Det som Gävleborgsmoderaterna ska göra de kommande två veckorna är att lyssna på vad medlemmarna har att säga, för att fånga upp de åsikter som finns ute i organisationen, innan man bestämmer sig för ett namn att nominera.
