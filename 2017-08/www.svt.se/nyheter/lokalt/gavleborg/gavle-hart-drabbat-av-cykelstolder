Gävle hårt drabbat av cykelstölder
Erik Engelro

Förra året anmäldes strax över 65 000 cyklar stulna i Sverige. Toppmånaden var augusti då 8 523 anmälningar gjordes, enligt siffror från Brottsförebyggande rådet.

Enligt siffror från Brå som försäkringsbolaget If bearbetat är Lund den kommun som är hårdast drabbad med 16,4 stölder per 1 000 invånare. Men på tionde plats i landet ligger Gävle med 10,6 cykelstölder per tusen invånare 2016.

– Högskolestäderna har en särställning. Sannolikt beror det på att det finns många cyklar att stjäla men också en stor andrahandsmarknad, säger Lars Silfverswärd, skadeförebyggande expert på If.
