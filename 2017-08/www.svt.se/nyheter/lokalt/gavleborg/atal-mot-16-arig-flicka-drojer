Åtal mot 16-årig flicka dröjer
Jimmy Roos

Man har fortfarande en del tekniska undersökningar som ännu inte är klara. Bland annat handlar det om ett par DNA-spår från brottsplatsen som ännu inte är analyserade.

– Sen kommer vi att hålla ett par kompletterande förhör, bland annat med den misstänkta flickan, innan utredningen kan anses vara färdigställd, och kan lämnas in för åtal, säger Arek Novak.

LÄS MER: Tonårsflicka misstänks ha knivhuggit sin lillebror

Arek Novak menar också att man hela tiden arbetat mot de olika tidsfrister som reglerar hur lång tid en utredning får ta när unga personer är inblandade.

När det handlar om att brottsoffret är ett barn så är det sagt att en brottsutredning ska vara genomförd inom tre månader från det att man har en misstänkt för brottet.

– I det här fallet så fanns det tidigt en misstänkt, så den tidsfristen går ut i början av oktober, och den kommer vi att hålla.

Den andra tidsfristen som är relevant i det här fallet är att utredningar mot misstänkta som är underåriga skall vara genomförda på sex veckor.

– Det klarar vi inte, men det är alltid beroende på brottets karaktär om det är rimligt att genomföra en utredning på den tiden, säger Arek Novak. I det här fallet var det inte möjligt.
