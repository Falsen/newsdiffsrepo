Tummen upp för bostäder på hela Strömvallen
Daniel Wikdahl

Kommunens tjänstemän har bett samhällsbyggnadsutskottet att förtydliga vilka platser vid Strömvallenområdet som egentligen ska utredas för bostäder. Utskottets svar är att alla de tre diskuterade platserna ska utredas. Det rör sig om den egentliga Strömvalllen, den så kallade kastplanen mellan Strömvallen och Silvanum och fotbollsplanen vid soldatkyrkan (Kungsbäcks IP).

– Det här är ett känsligt område med byggnader som ska bevaras (tex entrén till Strömvallen) och där det finns rasrisk mot ån. Därför anser vi att det bästa är att ta ett helhetsgrepp och låta utreda alla tre platserna samtidigt så att man kan se en helhet, säger Margaretha Wedin (C) ordförande i samhällsbyggnadsutskottet.

Nu ska utskottets förslag behandlas i kommunstyrelsen för senare beslut i kommunfullmäktige.
