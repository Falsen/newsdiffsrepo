Människor apar efter apor
Erik Engelro

– De handlingar som kopierades av både människor och schimpanser var varken nya eller originella, vilket tyder på att imitationen i de här fallen inte hade med inlärning att göra. Syftet tycks vara rent socialt och kommunikativt”, säger Tomas Persson, en av de forskare som genomförde studien.

Tidigare forskning om apor har visat att de trots uttrycken “apa efter” eller “härmapa” är ganska dåliga imitatörer. Nu har kognitionsvetare från Lund studerat schimpanser och människor på Furuviks djurpark. Forskarna såg att apor och människor härmar varandra i samma utsträckning.

Studien är den första som systematiskt undersökt spontan imitation mellan djurparksschimpanser och djurparksbesökare samt den sociala och kommunikativa roll som imitation kan bidra med till inlärningen genom kopiering av välbekanta rutinhandlingar.
