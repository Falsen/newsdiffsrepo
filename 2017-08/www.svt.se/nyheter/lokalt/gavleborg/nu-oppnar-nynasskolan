Nu öppnar nya Nynässkolan
Signe Söderlund

Igår ropades 420 elever upp och fler väntas få plats i nya lokaler inom några år.

– Det här är nytt för oss alla och det gäller att alla hittar sin plats, säger rektor Magnus Wallinder som är på skolan under måndagen och välkomnar sina nya elever.

– Utmaningen är att få till en bra miljö där alla kan känna sig trygga där man kan påbörja en bra resa i livet, fortsätter Magnus Willander. Och han har planer på att släppa in ytterligare elever i framtiden.

– Vi kan få plats med 200 till om vi bygger lite nya lokaler på gården, säger Magnus Willander.

Och det är inte bara rektorn som är spänd inför vad det nya läsåret kan bjuda på:

– Det känns pirrigt, tycker Eddie Östlund som börjar sjuan på Nynässkolan. Lite tråkigt kanske att sommarlovet är slut men det ska bli kul att börja skolan igen, säger han.
