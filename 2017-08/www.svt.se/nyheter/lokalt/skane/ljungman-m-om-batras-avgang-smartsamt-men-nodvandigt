Ljungman (M) om Kinberg Batras avgång: ”Smärtsamt men nödvändigt”
Lisa Ovesen

Som de flesta moderata politiker lyssnade Lars-Ingvar Ljungman till den direktsända presskonferensen idag på förmiddagen där Anna Kinberg Batra meddelade sitt beslut att lämna sitt uppdrag som partiledare. Beslutet att avgå fattade hon dock redan igår kväll. Då var hon också i kontakt med flera ledande partikollegor.

– Ja, jag har  känt till beslutet en tid, säger Lars-Ingvar Ljungman.

Han har tidigare uppmanat sina partikamrater att sluta med ”krypskyttet” mot Anna Kinberg  Batra.  Två skånska kommunalråd har krävt att hon ska bytas ut: Pia Almström i Kävlinge och Christian Sonesson  i Staffanstorp. Malmömoderaterna gjorde på torsdagen också ett eget utspel där de krävde att hela partistyrelsen ska bytas ut om den moderata partiledaren går. Men efter att elva länsförbund plus ungdomsförbundet Muf krävt henner avgång anser Lars-Ingvar Ljungman således att situationen till slut blivit ohållbar för henne.

Han  vill inte uttala sig om även partistyrelsen bör gå. Lars-Ingvar Ljungman är ordförande i valberedningen som nu ska utse nya kandidater till partiledarposten

– Jag avvaktar tills valberedningen sagt sitt.
