Det blir Lundakarnevalens tema
Ivan Loftrup-Ericson

Det påhittade ordet anspelar på fantasi och drömmar och karnevalskommittén hoppas kunna kittla studenternas kreativitet.

– Allt vi tar för givet idag har en gång startat som en knasig tanke i någons huvud. Vi tror att det finns många sådana i Lund som kommer att visa sig under karnevalen, säger Freja Davidsson Bremborg, kommitténs säkerhetschef.

Lundakarnevalen går av stapeln vart fjärde år och arrangeras av Lunds studenter. Nästa års upplaga firas den 18-20 maj.

Den första karnevalen arrangerades redan 1849, så en rad teman är så klart avverkade,

– Men när idén Imaginal kom fram blev kommittén snabbt överens, säger Ellen Olsson som är karnevalens vierichef, det vill säga den som ansvarar för ”vi-känslan”.
