Försvarsadvokaten: ”Min klient anser sig oskyldig”
Adam Bergsten

– Han har hela tiden önskat att upplysningen kom ut redan i samband med häktningsförhandlingen, där han gav sin förklaring. Men polisen och åklagarsidan har haft en önskan om att det skulle ske bakom lyckta dörrar, säger advokat Betina Hald Engmark till danska TV2 utan att kommentera Madsens förklaring ytterligare.

LÄS MER: Madsen erkänner: ”Skedde en olycka på ubåten”

I intervjun får Betina Hald Engmark frågan om exakt vad det är som Madsen har erkänt i förhören.

– Min klient har inte erkänt någonting. Min klient hävdar att han inte är skyldig till anklagelserna mot honom. Men min klient har också en förklaring till polisen och utredningen och det är den informationen som nu har kommit ut. Då har han bland annat förklarat att det har skett en olycka ombord på Nautilus, säger hon.

LÄS MER: Detta har hänt i ubåtsfallet i Danmark

Betina Hald Engmark säger att hon inte kan kommentera varför ubåten sjönk eller vad som föregick Madsens beslut att begrava henne till sjöss.
