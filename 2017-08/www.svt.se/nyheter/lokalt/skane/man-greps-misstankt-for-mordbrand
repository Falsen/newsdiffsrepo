Publicerad:20 augusti 2017 21.12Uppdaterad:21 augusti 2017 06.00
SVT Nyheter Skåne
Taner Caliskan

Branden startade strax före klockan 18 i Röena, norr om Osby. Räddningstjänst och polis larmades till platsen.

Huset fick brinna ner till grunden under övervakning av räddningstjänsten.

– En man som befinner sig i området uppträder på ett sätt som gör att polisen blir misstänksam. Han grips och är just nu misstänkt för mordbrand, säger Åsa Emanuelsson, pressinformatör hos polisen.

Gripandet av mannen skedde strax efter klockan 18 på söndagskvällen.

Strax innan klockan 02 under natten till måndag kunde ytterligare en man i 20-årsåldern. Också han misstänks ligga bakom branden. Han greps i sin bostad i Osby.

– Misstanken uppstod och han hämtades, säger Christer Nilsson som är inre befäl på polisen i Kristianstad.

Båda männen sitter nu anhållna på sannolika skäl misstänkta för mordbrand.

– Utredningen kommer att fortsätta under dagen. Vi har en ganska god bild om vad det är som har hänt, säger Christer Nilsson.
