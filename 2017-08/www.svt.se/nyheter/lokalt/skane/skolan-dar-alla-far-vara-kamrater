Skolan där alla får vara kamrater
Edina Hrustic

Skolan har börjat igen, och eleverna från klass 4A och 4b är tillbaka i musiksalen där de skrev texten till ”Låt mig vara din kamrat” tillsammans med sin musiklärare.

Det är melodin till Albins låt ”Din Soldat” som använts, och musikvideon gjordes som en del av ett projekt för att förebygga mobbning och för att elever skulle bli medvetna om problemet.

– Vi har ju pratat mycket mer om ämnet så jag har lärt mig mer och kommit ihåg det, säger Loke Cederqvist, elev.

Var fjärde elev i årskurs tre till sex har blivit kränkt av en annan elev, visar Friends senaste rapport.

Tidigare fanns kamratstödjare för att motverka mobbning, men den metoden har kritiserats av Skolverket.

På Björkenässkolan har man nu istället ett kamratträd.

– Här vid kompisträdet går man om man inte har någon att vara med. Och sedan kommer kompisar hit och så kan man börja leka, säger Michelle Söderberg, elev.

En annan metod som används på skolan är matgrupper.

– Där sitter de tre-fyra stycken tillsammans så att ingen ska bli lämnad ensam i matsalen, det är inte okej. Och det fungera jättebra, och så börjar man prata med någon som man inte hade pratat med annars, säger Karin Karlsson, lärare på skolan.

TV: Se hela inslaget
