Två skadade efter skottlossning i Malmö
Mathias Gerdfeldter

Polisen i Malmö åkte vid 23.30-tiden ut på larmet om skottlossningen.

– Vi är där för att kontrollera uppgifterna, säger Åsa Emanuelsson, presstalesperson vid polisregion Syd, till TT.

Vid midnatt kunde polisen bekräfta att två personer skadats i händelsen, och att de båda förts till sjukhus.

Det är ännu oklart hur svårt de skadats.

Vid samma tillfälle som den skottlossningen har även en bil krockat in i ett träd vid platsen, men det är enligt polisen i nuläget oklart om denna olycka haft något att göra med skottlossningen.

Polis befinner sig under natten mot lördag kvar vid platsen, och spanar bland annat med hundpatruller i området.

Ingen person uppges i nuläget vara gripen.
