Pensionär hade hyresskuld på 1,2 miljoner
Sofia Hermansson

Det var i början av 2009 som mannen slutade betala sina hyresräkningar. Men det tog tid innan hyresvärden reagerade och det var först i somras som allt upptäcktes och mannen sades upp från sin lägenhet, skriver tidningen Hem och Hyra.

Ekonomiska problem

Mannen har nu en rekordskuld på över 1,2 miljoner när det gäller hyreslägenheter i Malmö. Lägenheten, en femrummare som inkluderar garageplats, ligger enligt Hem och Hyra i ett av Malmös bättre områden.

Bakgrunden till de obetalda hyrorna tros grunda sig i en lång historik av ekonomiska problem hos mannen själv. Redan innan hyresskulderna hade mannen skulder på över en halv miljon.

Ingen vill kommentera

Hem och hyra har sökt fastighetsägaren och hans ombud men ingen har velat kommentera varför man låtit det gå så långt och inte vidtagit några åtgärder tidigare. Enligt Elisabet Carlsson, kommunens budget- och skuldrådgivare, kan motivet att inte ingripa tidigare från hyresvärdens sida kunna vara ”missriktad vänlighet”.

Hyresvärden har nu påbörjat en process hos kronofogden för att kunna driva in skulderna.
