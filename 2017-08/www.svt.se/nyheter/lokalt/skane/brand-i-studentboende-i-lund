Brand i studentboende i Lund
Esfar Ahmad

– Det har brunnit på en spis i ett korridorsboende. Vi har släckt branden, men det är viss rökspridning i fastigheten och trapphuset, säger Gustaf Sandell, inre befäl räddningstjänsten Syd.

Boende i korridoren har spontanutrymt lokalerna, men enligt räddningstjänsten ska det inte vara någon större fara i övriga lägenheter.

– Det är en lägenhet som är direkt brandskadad, vi håller på att ventilera ut den rök som spridit sig, säger Gustaf Sandell.

Den person som har förts till sjukhus har fått rökskador. Ingen annan uppges vara skadad, och lägenheterna ska vara i brukbart skick redan ikväll.

– Det är inte aktuellt att alla boende ska hitta någon annanstans att ta vägen, det kommer kunna återgå till lägenheterna, säger han.

Texten uppdateras...
