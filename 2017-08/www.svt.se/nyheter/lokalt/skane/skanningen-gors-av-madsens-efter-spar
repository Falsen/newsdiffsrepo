Polisen söker efter hålrum i Madsens ubåt
Agnes Henriksson

I ubåten Nautilus söker polisen efter spår av ett brott och efter ett vapen, detta efter tips till polisen om att det kan finnas hålrum i ubåten som ännu inte sökts igenom. I sitt pressmeddelande betonar Köpenhamnspolisen att undersökningen görs för att utesluta att det finns ännu inte genomsökta rum i ubåten, och inte för att det finns någon konkret misstanke om att så är fallet.

Vid klockan 12.30 var scanningen klar.

LÄS MER: Det här vet vi om den danske ubåtsägaren

Dessutom gör polisen sök med likhund vid Køge bukt under tisdagen. Där har den danska polisen hjälp av svensk polis, eftersom den svenska polisen har hundar som är utbildade för sökning på vatten. Sökningen i Køge bukt kommer att pågå i två dagar, meddelar polisen.

Igår måndag sökte polis med flygplan över Køge bukt. Sökandet då, som gick ut på att hitta kroppsdelar och kläder,gav inget resultat.
