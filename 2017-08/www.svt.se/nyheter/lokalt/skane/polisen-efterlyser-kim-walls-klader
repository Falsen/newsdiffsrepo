Polisen efterlyser Kim Walls kläder
Johan Nilsson/TT

Letandet efter fler kvarlevor efter henne fortsätter som under onsdagen, med hjälp av dykare.

Uppfinnaren Peter Madsen, som är misstänkt för att på något sätt ha orsakat Kim Walls död, har tidigare uppgett att han begravde henne till sjöss, i Køgebukten, sedan hon dött i en olycka ombord på hans egenhändigt byggda ubåt.

SVT-SPECIAL: Vad hände egentligen med Kim Wall?

Det är enligt danska medier inte känt om Madsen har kommenterat att det framkommit att kroppen styckats.

Det fortsatta sökandet sker framför allt vid södra Amager. Polisen ber cyklister, seglare och andra som rör sig i närheten att ta kontakt om de ser något som tros kunna vara intressant i utredningen.
