Man i trafikolycka hade knivar och pistol
Adam Bergsten

Det var under måndagskvällen vid 18:30 som en trafikolycka med en motorcykel och en personbil inträffade i centrala Osby. Motorcyklisten skadades i händelsen och när polisen kommer till platsen påträffas bland annat knivar, en pistol och ammunition bland mannens tillhörigheter. Enligt polisen är det oklart om pistolen varit brukbar.

Polisen följde med mannen till sjukhus där provtagning kunde genomföras. Mannen är misstänkt för grovt vapenbrott, vårdslöshet i trafik, olovlig körning, brott mot knivlagen, rattfylleri och drograttfylleri.
