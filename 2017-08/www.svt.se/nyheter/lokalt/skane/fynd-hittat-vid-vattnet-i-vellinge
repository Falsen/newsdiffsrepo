Fynd vid vattnet i Vellinge inte en kroppsdel
Esfar Ahmad

Strax innan tolv larmas polisen av en privatperson till Höllviken i södra Skåne. Ett misstänkt föremål hade siktats vid strandkanten.

Föremålet utredes som en misstänkt kroppsdel, och även dansk polis informerades i ärendet.

– Vi utreder detta som att det är en del av en människokropp som hittats, men det är inget vi är säkra på, sa kriminalkommissarie Mattias Sigfridsson till SVT Nyheter Skåne.

LÄS MER: Polisen efterlyser Kim Walls kläder

Strax innan niotiden på kvällen kunde polisen däremot bekräfta att det inte rörde sig om en mänsklig kroppsdel.

– Det är inte kopplat till något brott, insatsen är avslutad och avspärrningarna hävda, säger Åsa Emanuelsson på polisens ledningscentral.

Den misstänkta fyndet hittades vid lunchtid. Polisen spärrade senare av området och dykare kallades till platsen.

SVT-special: Vad hände egentligen med Kim Wall?

Då eftersöktes fler fynd i anslutning till stranden. Hos Köpenhamnspolisen kunde de bekräfta att de blivit informerade i ärendet, men att det var för tidigt för att dra ytterligare kopplingar.

Det är fortfarande oklart vad det upphittade fyndet är för något.

– Det är i alla fall inte en mänsklig kroppsdel, säger Åsa Emanuelsson.
