Fynd hittat vid vattnet i Vellinge
Esfar Ahmad

–  Man har gjort ett fynd och det ska undersökas av rättsläkare, säger Åsa Emanuelsson på polisens ledningscentral.

Strax innan lunchtid på torsdagseftermiddagen ringer en privatperson in till polisen om ett okänt fynd vid Höllviken i södra Skåne.

Polis, kriminaltekniker och rättsläkare skickas till platsen, även dansk polis kontaktas.

– Det finns ett ärende som pågår angående en försvunnen person, och man har kontaktat dansk polis, säger Åsa Emanuelsson.

Köpenhamnspolisen bekräftar via Twitter att de nåtts av informationen, men att ingen ytterligare information kan lämnas i nuläget.

Enligt svensk polis är det för tidigt för att säga huruvida fyndet tillhör en människa.

– Det ska undersökas av rättsläkare, vad det är vet vi inte ännu, säger Åsa Emanuelsson.

Polis var vid sextiden på kvällen kvar vid Höllviken.

Texten uppdateras...
