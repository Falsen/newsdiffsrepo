Mopedist angrep cyklist i Trelleborg med kniv
TT

En man cyklade på fredagskvällen genom en park i Trelleborg när en person på moped körde förbi honom och stack honom med en kniv i armen.

Den skadade mannen, som är i 35-årsåldern, fördes med ambulans till sjukhus med stickskador. Gärningsmannen hann försvinna från platsen.

– För cyklisten var det en okänd person och det hände när mopedisten passerade, säger David Eriksson Heia, inre befäl vid polisen i Ystad.

Ingen är gripen för knivskärningen.
