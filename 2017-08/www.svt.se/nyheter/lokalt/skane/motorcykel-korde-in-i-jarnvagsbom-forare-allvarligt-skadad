Olycka vid järnvägsövergång – MC-förare allvarligt skadad
Moa Lundgren

Polisen fick larmet 12.08. Enligt de första uppgifterna ska det ha rört sig om en motorcykelförare som kört in i en järnvägsbom på Hyltarpsvägen strax väster om Svedala.

– Jag kan bekräfta att det rör sig om en allvarlig olycka, säger Hampus Aronsson, inre befäl på plats.

Föraren av motorcykeln fördes till sjukhus med ambulans.

Trafikverket har varit på plats för att inspektera bommen.

Under dagen pågår en motor- och veterandag i Svedala där en mängd bilar och motorcyklar ställs ut. Den skadade föraren kom enligt ett vittne i grupp tillsammans med ett annat sällskap på veteranmotorcyklar, när han krockade vid järnvägsövergången.

Polis har under eftermiddagen åkt till sjukhuset för att få mer information om vad som har hänt.
