Motorcykel körde in i järnvägsbom – förare allvarligt skadad
Moa Lundgren

Olyckan inträffade vid lunchtid på lördagen. En motorcykelförare  körde rakt in i järnvägsbommen på Hyltarpsvägen strax väster om Svedala.

– Jag kan bekräfta att det rör sig om en allvarlig olycka, säger Hampus Aronsson, inre befäl på plats.

Föraren av motorcykeln har förts till sjukhus med ambulans.

Trafikverket är på plats och ska inspektera bommen.  Enligt Trafikverket ska det inte vara några problem med framkomlighet på platsen.
