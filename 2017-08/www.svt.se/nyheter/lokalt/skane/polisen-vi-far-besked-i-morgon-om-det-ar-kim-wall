Polisen: ”Vi får besked i morgon om det är Kim Wall”
Karolina Schützer

Dansk polis har under dagen gjort försök att identifiera den svårt sargade kroppen, som saknar såväl huvud som armar och ben.

– Vi kan bekräfta att det är tal om en torso av okänt ursprung. Det finns inget som talar emot att det kan vara Kim Wall, men det vet vi icke ännu, säger Jens Möller, chef på mordenheten vid Köpenhamnspolisen i ett inspelat uttalande.

Kroppen är inskickad till DNA-analys och polisen meddelar att besked kommer i morgon huruvida det är den saknade svenska journalisten som hittats.

LÄS MER: Dansk polis: ”Ny info i ubåtsfallet i eftermiddag”

Kim Wall anmäldes försvunnen natten till den 11 augusti efter en resa med Peter Madsens privatbyggda ubåt Nautilus. Till en början uppgav Peter Madsen att han satt i land den svenska journalisten Kim Wall innan ubåten sjönk.

LÄS MER: Det här vet vi om den misstänkte ubåtsägaren

Senare har Madsen i förhör förklarat att hon dog vid en olycka ombord på ubåten och att han begravt henne till sjöss på en ej specificerad plats i Kögebukten utanför Köpenhamn.

LÄS MER: Madsen erkänner olycka på platsen

Texten uppdateras.
