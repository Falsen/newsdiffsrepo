Publicerad:19 augusti 2017 12.18Uppdaterad:20 augusti 2017 09.47
SVT Nyheter Skåne
Ylva Esping

Helsingör Dagblad har intervjuat tre av de fyra personer som upptäckte ubåten Nautilus fredagen 11 augusti. Vännerna var ute till sjöss i en motorbåt för att fiska när de siktade utbåten vid 10.30-tiden i närheten av Drogdens fyr i Kögebukten.

De ringde polisen och satte kurs mot utbåten. När de befann sig omkring fyra meter från Nautilus kom Peter Madsen upp i ubåtens torn.

LÄS MER: Polisen om Wall och Madsen: ”Haft en professionell kontakt”

Vännerna ropade till Madsen och frågade om han var okej.

– Ja, men kan ni vara vänliga att ligga stilla, för jag ska ner och försöka fixa något som kan vara lite farligt, svarade Peter Madsen.

Därefter ska ubåtsentusiasten Madsen ha försvunnit ned i båten. Efter någon minut kom han upp igen och gav dem tecken att komma närmare.

LÄS MER: Polisen: ”Vi letar efter en död person”

Några sekunder senare sjönk Nautilus och Peter Madsen hamnade i vattnet. På väg mot land förklarade utbåtskaptenen för sina räddare att han förgäves hade försökt reparera ventilen till ballasttanken. Polisen har efter sina undersökningar bekräftat att ubåten sänkts med flit.

Det är också för personerna som upptäckte ubåten som Madsen uppgett att den svenska journalisten Kim Wall blev satt i land vid 22.30-tiden torsdagen den 10 augusti på Refshaleön i Köpenhamn.

LÄS MER: Familjen vädjar: Snälla! Låt oss få veta vad som hänt
