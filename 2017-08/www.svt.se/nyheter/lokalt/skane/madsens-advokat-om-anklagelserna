TV: Hör Peter Madsens advokat om anklagelserna
Ulrika Zaccheus

Dansk polis har identifierat den kropp som hittades i måndags som den svenska journalisten Kim Wall. Peter Madsen är misstänkt för att ha orsakat hennes död och hans försvarsadvokat Betina Hald Engmark medger att pressen på Madsen har ökat väsentligt sedan det slagits fast att den stympade kvinnokroppen verkligen är kvarlevorna efter Kim Wall.

Hon uppgav senare under eftermiddagen att hennes klient är ”lättad” över fyndet.

– Min klient och jag är mycket till freds med att fyndet som polisen gjort har kunnat identifieras. Den delen av utredningen är nu på plats, och det är han mycket lättad över, säger Betina Hald Engmark till Ritzau.

På frågan om hur hennes klient kan vara lättad över att Kim Walls kropp har hittats svarar hon:

– Min klient är det för han har ingen annan önskan än att det här blir uppklarat och sanningen kommer fram. Det är fortfarande i min klients största intresse och hans önskan.

LÄS MER: Polisen: Det är Kim Wall vi hittat
