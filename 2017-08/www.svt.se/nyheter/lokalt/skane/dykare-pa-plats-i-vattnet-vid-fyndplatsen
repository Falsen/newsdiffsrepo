Publicerad:22 augusti 2017 12.19Uppdaterad:22 augusti 2017 12.56
Dykare på plats i vattnet vid fyndplatsen
Ylva Esping

– Det är långt ut på en pir på Amager. Vi ser polisens bil med dykarutrustning och en orange räddningsbåt som man dyker ifrån utmed strandområdet, säger Kenneth Sundin, SVT:s reporter på plats.

Området är ett naturområde mellan Amager och varvet på Refshaleön. Det är ett område som används av cyklister, fågelskådare och motionärer.

– Just nu ser jag två dykare som sitter i båten. Nu kliver en dykare ur båten och ner i vattnet.

LÄS MER: Överläkaren om DNA-identifieringen

Ett stort medieuppdåd har samlats på platsen.

– Det är tv-team från Norge, Tyskland, Danmark och Sverige här. Det var ganska långt att gå hit med kamerautrustning, fem kilometer uppskattar jag.

Vad säger folk du har träffat?

– Vi träffade några som sa att det var förskräckligt. Folk är hjälpsamma och har visat var fynden som gjordes och var dykningarna pågår.

Hur stora är avspärrningarna?

– En naturskön cykelväg är avspärrad. Jag står cirka 50 meter från dykarna.

LÄS MER: Dansk polis: ”Ny info i ubåtsfallet i eftermiddag”
