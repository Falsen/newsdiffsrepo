Polisen: ”Vi letar efter en död person”
Taner Caliskan

– Vi har gjort undersökningar på ubåten som jag inte kan gå närmare in på. Vi letar efter en död person och det gör vi primärt i området runt Kögebukten, både på den svenska och den danska sidan, säger Jens Möller Jensen på Köpenhamnspolisen.

LÄS MER: Experten: En kropp kan bevaras länge i vattnet

Polisen har under dagen gjort nya dykningar, i samarbete med det danska försvarets dykare.

– Vi har inte någon helt konkret indikation på exakt var vi ska söka. Vi dyker i några områden med ett visst djup, där vi bedömer att det kan vara intressant.

– Vi arbetar för högtryck i ärendet och det gör vi bakom stängda dörrar, säger Jens Möller Jensen.

LÄS MER: Polisen bekräftar: Ubåten sänktes medvetet

Dansk polis har avslutat sina sökningar med flyg, som inte har gett något resultat. De fortsätter sitt arbete med den svenska polisen.

– De har varit ute och sökt med helikopter i dag, från Falsterbo upp till Öresundsbron, men utan att hitta något.

Polisen fortsätter arbetet med att kartlägga ubåtens färd från torsdag kväll vid 19-tiden och fram till fredagsförmiddagen då den först observerades från Drogdens fyr och strax därefter hastigt sjönk.

LÄS MER: Kroppar kan bevaras länge i vatten

Jens Møller Jensen säger att det finns observationer av ubåten från Middelgrund kring midnatt mellan torsdag och fredag, men var den sedan var fram till klockan 10.14 på fredagen är fortfarande okänt.

Polisen håller på att samla in uppgifter från rederier och fortsätter efterlysa tips från alla som har varit ute till havs, men även från personer som befunnit sig vid Kögebukten.

– Ser man något flytande så vill vi gärna att man seglar dit och tittar på vad det är. Vi vill också att man samlar upp objektet så att det inte dyker upp igen, säger Jens Möller Jensen.

– Vi vill även att personer som befunnit sig vid Köge bukt vid den aktuella tidpunkten hör av sig till oss även om man inte har sett något. Det kan hjälpa oss att utesluta det området.

LÄS MER: Detta har hänt i ubåtsfallet
