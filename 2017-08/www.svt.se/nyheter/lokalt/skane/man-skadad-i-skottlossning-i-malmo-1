Man skadad i skottlossning i Malmö
Mathias Gerdfeldter

Vid halvtiotiden på onsdagskvällen fick polisen larm om en skottlossning kring Lönngatan i Malmö. På platsen hittades en skadad man.

Mannen fördes till sjukhus med ambulans, men det är oklart hur pass svåra hans skador är.

Polis har spärrat av den misstänkta brottsplatsen och tillkallat kriminaltekniker till platsen för att undersöka vad som skett.

På sin hemsida uppger polisen att de också sänt personal till sjukhuset dör mannen vårdas, för att garantera säkerheten på plats. Det finns dock inga uppgifter i nuläget om att det skulle vara oroligt på paltsen.
