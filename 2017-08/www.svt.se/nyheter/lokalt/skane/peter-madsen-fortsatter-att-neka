Peter Madsen fortsätter att neka
TT

På begäran av Köpenhamnspolisen har det danska försvaret sedan fredagsmorgonen börjat dyka i hamnen i Dragör. Enligt den danska polisen utförs sökningen med anledning av att det var där ubåtsägaren Peter Madsen fördes i land innan han omhändertogs av polisen.

SVT-SPECIAL: Vad hände egentligen med Kim Wall?

I pressmeddelandet skriver den danska polisen också att dykningarna motsvarar den sökning som till lands utförs med hundar i sökandet efter spår i samband med en mordutredning.

Hittills har polisen fått in 656 tips från allmänheten till utredningen av ubåtsfallet. ”Det vill vi gärna tacka för”, säger polischef Jens Møller Jensen i ett pressmeddelande. Han beklagar också att polisen inte hunnit kontakta alla som hört av sig, men lovar att det kommer att ske framöver. Han vädjar också om fler tips, dels om den försvunna journalisten Kim Walls kläder, dels fler uppgifter om de inblandade och deras avresa.

LÄS MER: Minnesstund i New York – så minns vännerna Kim Wall
