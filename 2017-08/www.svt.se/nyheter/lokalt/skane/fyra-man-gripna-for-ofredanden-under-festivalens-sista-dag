Fyra män greps för ofredanden under festivalens sista dag
Sofia Hermansson

Över 20 anmälningar om sexuella ofredanden har kommit till polisen under Malmöfestivalen. Bara under de tre första dagarna anmäldes 18 fall av ofredanden.

LÄS MER: 18 sexuella ofredanden första festivalhelgen

På festivalens avslutningsdag fick polisen in fyra nya fall av sexuellt ofredande. Fyra män greps strax därpå, varav tre senare släpptes.

– Vi har en av dem kvar som nu är anhållen, han är född -97, säger Mats Olsson, inre befäl på polisen syd.

– Det rör sig om att den misstänkta ska ha antastat åtminstone två målsägande.

Enligt Mats Olsson är alla övriga som gripits under veckan redan släppta.

LÄS MER: Bekämpar sexuellt ofredande på festivalgatorna
