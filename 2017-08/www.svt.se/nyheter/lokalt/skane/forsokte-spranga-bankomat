Okänd gärningsman sprängde bankomat i Malmö
Adam Bergsten

När polisen kom till platsen kunde de konstatera att en okänd gärningsman sprängt bankomaten för att därefter ha försökt bryta upp den.

– Vi åker dit med ett par patruller och konstaterar snabbt att de är bankomaten man varit på, säger Fredrik Bratt hos polisen.

Tilltaget misslyckades dock och gärningsmannen fick inte med sig något byte från platsen.

Området spärrades av och polisens bombgrupp kallades in med anledning av att sprängämnen använts. Polisen sökte även av området med hjälp av hundar i jakt på spår men ingen misstänkt gärningsman kunde gripas. Händelsen rubriceras som grov skadegörelse och försök till grov stöld.

Enligt polisen är det oklart ifall någon skadades i samband med explosionen. Ingen person är ännu gripen.
