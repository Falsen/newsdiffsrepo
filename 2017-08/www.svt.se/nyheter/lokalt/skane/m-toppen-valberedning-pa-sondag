Skånes M-topp: ”Valberedning på söndag”
TT

– Som första punkt måste vi bestämma oss för en tidplan och hur vi ska lägga upp processen, säger Ljungman och säger att stadgarna ger utrymme för viss flexibilitet.

– Men jag tror att alla är besjälade av att det måste gå ganska fort. Det är inte bra att ha ett parti som saknar partiledare.

LÄS MER: Kinberg Batra: Jag avgår

Men det är samtidigt många i partiet, föreningar, förbund, kvinnoförbundet och ungdomsförbundet, för att nämna några, som måste ges en chans att tänka till.

På frågan om det ska bli en öppen process, där flera kandidater presenteras, säger Ljungman att han inte vill gå in i detaljer om hur det hela ska gå till förrän det har diskuterats i valberedningen.

LÄS MER: ANALYS: M står inför en mardrömssituation

Ljungman säger att frågan om hela partistyrelsen ska väljas om också måste diskuteras i valberedningen, även om partistyrelsens beslut nu säger att det är en partiordförande som ska väljas.

– Så länge ingen annan har avgått blir det svårt att ha fyllnadsval för andra också, säger Ljungman.

Han vill inte uttala sig om vilka kvalifikationer en partiledarkandidat måste ha eller om det är nödvändigt att personen sitter i riksdagen.
