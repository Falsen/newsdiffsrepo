Två bilsprängningar i Malmö inatt
Ki Andersson

En bil skadades vid en explosion på Vitemöllegatan i centrala Malmö. Polisen tror att detonationen skedde på eller ovanför bilen som stod parkerad på gatan.

– Det är någon form av detonation på en bil, säger Erik Jeppsson vakthavande befäl vid Polisen i Skåne. Ingen annat är skadat

– Det rör sig troligen om en stor fyrverkeripjäs.

Ingen människa skadades. Polisens tekniker är på plats och undersöker bilen. Larmet kom in till polisen 00:37.

Ytterligare en bilsprängning inträffade på Baragatan i Malmö, strax före midnatt. skriver Sydsvenskan. Polisen fann en sprängskadad skåpbil parkerad utanför en mindre industrilokal. På parkeringen låg det bildelar utspridda och skåpbilens tank hade gått sönder av explosionen, skriver tidningen. Även denna plats har spärrats av.

Sprängningen rubriceras som allmänfarlig ödeläggelse.
