Flera bilbränder i Malmö
Erik Wikén

Vid klockan 23.45 fick Räddningstjänsten det första larmet efter att det brann på en pappersförvaring utanför en ICA-butik, rapporterar Sydsvenskan.

Bara 45 minuter senare kom ytterligare ett larm efter att flera personbilar och en husbil brann på en parkering på Stenåkersvägen i stadsdelen Oxie, söder om Malmö.

Kort därefter larmades Polis och räddningstjänst till ytterligare en brand på Oshögavägen, i samma stadsdel, då en hel garagelänga stod i brand.

Boende i närheten av den brinnande byggnaden fick evakueras under natten och flera villor har fått rökskador, uppger polisen. Eftersläckning kommer att pågå under flera timmar.

En 26 årig man greps under natten, misstänkt för mordbrand.
