Publicerad:20 augusti 2017 02.33Uppdaterad:20 augusti 2017 13.15
Stulen personbil har hamnat i Lödde å
Mathias Gerdfeldter

Skånepolisen fick strax före klockan två natten till söndag in ett larm om att en personbil på något sätt ska ha hamnat i Lödde å, i Kävlinge.

Polis och räddningstjänst befann sig under natten på plats för att utreda vad som hänt.

Enligt vittnen på plats har polisens dykare gått ner i vattnet för att söka efter eventuella personer. Hundpatruller har också sökt längs med ån.

Vid halvfyratiden kunde polisen konstatera att ingen person hade hittats i vattnet.

Bilen visade sig också vara stulen, från ägarens bostad i Löddeköpinge.
