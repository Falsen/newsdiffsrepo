Storpublik till LB07 – FC Rosengård
Gunilla Fritze

Det är bra tryck på läktarna på Swedbank Stadion när de båda Malmölagen möts ikväll.

7 825 åskådare har kommit till Malmöderbyt, mer än dubbelt så många som när FC Rosengård och Limhamn Bunkeflo möttes i slutet på juni. Den gången vann Rosengård med 3-0.

– Vi vill naturligtvis vinna i kväll också, säger Therese Sjögran, FC Rosengårds sportchef.

Hennes lag ligger tvåa i Damallsvenskan efter fjolårsvinnarna Linköping. Limhamn Bunkeflo ligger på sjätte plats och mitt i tabellen.

– Det vore naturligtvis roligt och vi kunde ge Rosengård på dängen i kväll. Våra tjejer har aldrig spelat inför en sådan här stor publik förut, säger Johan Andersson, klubbchef i LB07.

Men matchen slutade med en 1-0-seger för FC Rosengård efter mål av Ella Masar.

Ella Hedén och Pelle Hölten från Bunkeflo var på plats.

– Jag hoppas på oavgjort. Det är rättvist, säger Ella Hedén.

Pappa Pelle Hölten vill att LB07 vinner:

– Det vore roligt om det blir 1-0.

För båda lagen betyder det mycket att det var storpublik på Swedbank stadion i kväll.

– Rosengård har arbetat mycket och bra med att få större publik till hemmamatcherna och det uppskattar vi alla, säger Johan Andersson.

Målet inför kvällens match var att slå publikrekord i Damallsvenskan men då hade det krävts mer närmare 9 500 åskådare.

I nästa omgång möter Rosengård ett annat Skånelag, Vittsjö i Malmö och LB07 möter Eskilstuna borta.

Båda matcherna ska spelas 3 september.
