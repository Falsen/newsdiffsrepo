Föräldrar tar ställning mot lärares jobbyte mitt i terminen
Clary Kroon

På sociala medier är det flera föräldrar som tycker att det är ett ansvarsfullt beslut av Växjö kommun. De skriver kommentarer som ”äntligen”, ”låter väldigt bra” och ”det borde bli lag på detta”.

Jennie Hagelberg i Alvesta är en av föräldrarna som diskuterat frågan på vår Facebooksida. Hennes dotter har haft fyra lärare under loppet av fem år och hon tycker att det är helt oacceptabelt. Hon välkomnar de nya policyn i Växjö.

– Det här beslutet är för barnens bästa. Jag känner att alla lärarbyten som min dotter har upplevt har skapat mycket oro. Det tar tid att lära känna varandra. När min dotters klass fick sin fjärde lärare i årskurs fem så upplevde jag att eleverna var uppgivna. De brydde sig inte över hur det skulle bli, berättar Jennie Hagelberg.

Lärarförbundet centralt säger att en sådan här policy riskerar att ge Växjö dåligt rykte som arbetsgivare när lärarna om vill byta jobb inom kommunen måste vänta tills terminen är slut.

Jennie tycker att lärarna borde ha en högre lön och en bättre arbetsmiljö, men hon tycker inte att det ska försöka uppnås på bekostnad av baren.

– Ibland kan man känna att det inte finns någon trygghet kvar i skolan. Det blir större och större klasser och lärarna slutar och byter jobb. Vi måste tänka på barnens bästa, säger Jennie Hagelberg.
