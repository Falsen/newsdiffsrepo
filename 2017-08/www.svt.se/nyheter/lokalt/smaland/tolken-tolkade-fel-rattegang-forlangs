Tolken tolkade fel – rättegång förlängs
Ricardo Garcia Canchaya


– Jag har aldrig varit med om en sådan här situation innan, säger
åklagare Emma Berge till P4 Kronoberg.

Under rättegångens andra dag på fredagen var det tänkt att vittnen och
de tilltalade skulle höras i rättssalen. Men vittnesförhören kommer
med stor sannolikhet att få skjutas upp till nästa vecka, skriver radion.


– Tolken som vi har med i dag har berättat att det är vissa delar
som inte hade blivit översatta, att den första tolken hade
förenklat det målsägande sade. Vi kommer att få göra en ny tolkning
i dag, säger åklagare Emma Berge.

Hennes förhoppning är att de två
misstänkta männen ska kunna höras under fredagseftermiddagen.
