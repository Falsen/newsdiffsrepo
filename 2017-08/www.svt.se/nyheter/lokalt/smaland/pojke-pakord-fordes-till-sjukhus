Publicerad:20 augusti 2017 14.02Uppdaterad:20 augusti 2017 15.52
SVT Nyheter Småland
Taner Caliskan

Olyckan inträffade strax före klockan 13 vid parkeringen på Ica Maxi på Döderhultsvägen i Oskarshamn under söndagen.

Polis, ambulans och räddningstjänst larmades till platsen. Enligt uppgifter från polisen tappade pojken medvetandet en stund och fördes med ambulans till Västerviks sjukhus.

– Det var en mamma som kom gående med sina barn varav den ena får syn på deras bil och springer iväg och blir då påkörd. Det var en ren olyckshändelse, säger Katarina Brandt vid polisen i Kalmar.

Ingen är misstänkt för något brott, uppger polisen. Pojkens skadeläge är ännu oklart.
