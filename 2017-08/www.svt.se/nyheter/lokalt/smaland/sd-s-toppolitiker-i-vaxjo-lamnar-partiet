SD:s toppolitiker i Växjö lämnar partiet
Karin Ahlgren

Från talarstolen i fullmäktigesalen, sa han till de övriga ledamöterna att han har beslutat sig för att lämna partiet. Det skriver Smålandsposten.

– Jag ämnar lämna Sverigedemokraterna men min avsikt är att sitta kvar i kommunfullmäktige, fast det blir inte under SD-flagg, sa han till fullmäktigeledamöterna.

Håkan Engdahl sa att anser att demokratin i partiet är satt ur spel och sa vidare till fullmäktigeledamöterna i Växjö att hans kritik mot partiet bland annat handlar om stadgebrott.

Från talarstolen gick han till hårt angrepp på SD:s distriktsledning i Kronoberg, och till Smp.se sa han att han inte kan jobba med en sax runt halsen.

– Och om jag gör ett felsteg klipper de av huvudet på mig.

Han sa också att han funderat en längre tid på att lämna partiet och att han vänt sig till partiets högsta ledning för att få svar på frågor som rör distriktet som han tillhör. Men inte fått något svar.
