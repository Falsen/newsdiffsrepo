Få poliser åtalas trots många anmälningar
Ricardo Garcia Canchaya

2016 anmäldes 90 poliser i Kalmar län för 102 olika brott. 80 av dem utreddes aldrig och bara tre ledde till åtal, det rapporterar Barometern.

Dennis Töllborg, professor i rättsvetenskap vid Göteborgs universitet hävdar att orsaken är att polisens internutredningar inte fungerar.

Han har granskat de interna utredningarna och enligt honom är utredningarna för långsamma. Men framför allt är utredarna oengagerade och för dåliga kunskaper.

– I Sverige blir poliser åtalade och fällda för skitsaker, sådant som är lätt att styrka. Man kommer inte åt den djupa problematiken, säger han till Barometern.

Dennis Töllborg syftar bland annat på den interna utredningen av polismannen i Emmaboda där utredningen kom fram till att polismannen inte misshandlat mannen som blev kallad ”arabjävel”.

Utredningarnas syfte är snarare att upprätthålla polisens rykte istället för att fälla brottsliga poliser, menar han.

Polisens internutredningar sköts av SU, Avdelningen för särskilda utredningar. Chefen för SU i Sverige, Ebba Sverne Arvill, håller inte med Töllborg.

– Vi tar omgående tag i det som vi ska, säger hon till Barometern.

Att många anmälningar inte utreds ska bero på att det inte handlar om brott, menar hon.
