Förundersökning om brand i restaurang nedlagd
Hanna Nilsson

Branden utbröt vid Borgholms Bistro, tidigare Wilmas, den 2 juli och visade sig bli mycket svårsläckt. Räddningstjänsten tvingades riva delar av byggnaden för att få branden under kontroll.

Händelsen rubricerades som grov mordbrand och två män greps misstänkta för att vara inblandade men släpptes snart igen.

Läs mer: Borgholmsbranden under kontroll

Läs mer: Butiksägaren orolig för att varor ska skadas

Enligt Ölandsbladet har förundersökningen nu lagts ner sedan man genomfört både förhör och teknisk undersökning.

– Det kan jag bekräfta, den blev nedlagd i förra veckan. Motiveringen är att det saknas anledning att tro att ett brott begåtts, det finns med andra ord inga misstankar om brott, säger kommunpolis Magnus Areskog till tidningen.

En trolig orsak till branden är någon form av elfel.
