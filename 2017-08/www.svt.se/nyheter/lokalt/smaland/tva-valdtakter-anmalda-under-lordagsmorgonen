Publicerad:19 augusti 2017 14.41Uppdaterad:19 augusti 2017 14.51
Två våldtäkter anmälda i Växjö
Anne Torvinen

I det ena fallet är det en tjej i 17-årsåldern som stod och skulle köpa tågbiljett vid stationen när hon blev påhoppad av en okänd man i 20-årsåldern.

– Han våldförde sig på henne på ett sätt som är att likställa med våldtäkt, säger Jörgen Gustavsson jourhavande förundersökningsledare vid polisen.

Händelsen inträffade vid sextiden på lördagsmorgonen. När patrullen kom till platsen och pratade med den unga kvinnan fick de ett signalement på den misstänkte gärningsmannen. Bara en bit därifrån grep sedan polisen en misstänkt gärningsman i 20-årsåldern. Han är nu anhållen.

På Teleborg i Växjö ska det också ha skett en våldtäkt i en lägenhet. En misstänkt man i 30-årsåldern greps av polisen. Även här ska våldtäkten ha skett vid sextiden på lördagsmorgonen.
