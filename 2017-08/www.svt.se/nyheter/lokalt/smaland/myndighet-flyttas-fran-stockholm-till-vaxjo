MUCF-myndigheten flyttas från Stockholm till Växjö
Ricardo Garcia Canchaya


Regeringen har beslutat en stor utflyttning av myndigheter ut i landet, det kunde SVT avslöja tidigare under onsdagsförmiddagen.

På en presskonferens kl. 10.30 på onsdagen meddelade regeringen att MUCF Myndigheten för ungdoms- och civilsamhällesfrågor flyttas till Växjö.


– Vi kommer göra en detaljerad plan för hur vi genomför flytten på
bästa sätt. Både ur ett personalmässigt hänseende, men även för att
säkerställa att myndigheten levererar de uppdrag och åtaganden vi
har, säger Lena Nyberg,
generaldirektör Myndigheten för ungdoms och civilsamhällesfrågor.


Flytten ska vara klar senast februari 2019. Idag arbetar 80 personer på myndigheten.

– Det är oerhört positivt och det kommer att utveckla Växjö och Kronoberg. Dels ligger det i linje med de samhällsvetenskapliga inriktningarna på Linnéuniversitetet och dels innebär det statliga akademiska yrken som Växjö tills nyligen saknat, säger Anna Tenje, kommunalråd i Växjö.
