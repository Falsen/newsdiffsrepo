Kommunen medger brister i säkerheten vid dödsolyckan
Simon  Vinnardag

Efter den tragiska dödsolyckan vid Linneasjön förra veckan kritiserar bland annat Svenska livräddningssällskapet säkerheten kring händelsen.

– Vi har inga livbåtar vid någon av våra sjöar utan det är livbojar. Vi har haft livbåtar tidigare men tyvärr har de vandaliserats, det är en aspekt vi måste ha med oss framöver, säger Christina Davidson.

TV: Se hela inslaget här

Skolan själva vill inte kommentera händelsen utan hänvisar i nuläget alla frågor till Nybros kommunalråd Christina Davidson.

– Händelsen påverkar oss mycket. Det är en fruktansvärd olycka och många mår ju väldigt dåligt, alla elever som varit med i de här olika insparksaktiviteterna under torsdagseftermiddagen och lärare som kände och hade eleven. Det är en fruktansvärd tragedi.

Fem ungdomar var på plats vid olyckan utan några vuxna. Är det rimligt?

– Med facit i hand skulle man kanske haft med en vuxen i alla aktiviteter.

Är det rimligt med sådana här aktiviteter överhuvudtaget i skolsamband?

– Jag vill inte lägga någon värdering i det.

LÄS MER: Hon försökte rädda sin klasskamrat – vill stoppa framtida insparkar
