Person med pistol på Västerviks gymnasium
Erik Nielsen

I ett pressmeddelande skriver kommunen att skolans personal uppmärksammade föremålet och kontaktade polisen. Strax före lunch kom polisen till skolan och omhändertog personen.

En så kallad soft air gun ska också ha tagits i beslag och överlämnats till polisen enligt pressmeddelandet.

Polisen bekräftar för SVT att en man i 20-årsåldern greps vid 11-tiden. Mannen ska inte vara elev på skolan och efter förhör är han släppt men misstänkt för olaga vapeninnehav.

Vad personen gjorde på skolan är fortfarande oklart.
