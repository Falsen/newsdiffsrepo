Därför ska du hälla vatten i din whisky
Tomas Lundström

Svaret finns på molekylnivå, enligt forskarna Björn Karlsson och Ran Friedman på Linnéuniversitetet, som presenterar en studie i den vetenskapliga tidskriften Scientific Report den här veckan.

Men de har inte provat sig fram till den bästa whisky-smaken, utan räknat.

– Det här baserar vi på ett allmänt känt uttalande om att whisky ska smaka bättre när man tillsätter vatten i, och vi ville med vår forskning bekräfta det här som har varit betraktat som en myt. Vi är inga stora whiskydrickare själva, så vi vet inte detta personligen, säger Björn Karlsson.

Smaken på whisky främst karaktäriseras av så kallades amfipatiska molekyler. En av dessa är guajakol, som sätter stor prägel på hur en whisky smakar och doftar.

Guajakol reagerar olika med vätska beroende på alkoholkoncentrationen. Den kommer bättre till sin rätt när alkoholstyrkan är lägre och därför får whiskyn mer smak om den späds ut med vatten.

Vid buteljering späds whiskyn ut med vatten till 40 procent för att ge whiskyn sin distinkta smak och doft och genom att tillsätta ytterligare lite vatten kan man således lyfta fram smaken ytterligare.
