Emil Krafth uttagen till VM-kvaltruppen
Peter Magnusson

Sverige har fått en bra start på VM-kvalet och leder sin grupp med bättre målskillnad över tvåan Frankrike. Bulgarien ligger fyra poäng efter och är Sveriges nästa motståndare på bortaplan den 31 augusti.

På onsdagen presenterade Jan Andersson truppen i kommande VM-kvalmatcher och i den finns en spelare med förflutet i Kronoberg.

Emil Krafth startade sin fotbollskarriär i Lagans AIK och flyttade senare till Växjö och Öster 2011. Efter spel i allsvenskan med Helsingborg tog han sig vidare till sin nuvarande klubb Bologna i serie A i Italien.

Nu är han alltså uttagen i svenska truppen som ska spela VM-kval mot Bulgarien och Vitryssland med första matchen mot Bulgarien den 31 augusti.

Truppen samlas på måndag.
