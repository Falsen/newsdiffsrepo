Flicka antastades på väg till fotbollsträning av okänd man
Ann Edliden

Enligt polisen var två flickor på väg till fotbollsträning när en man kom ifatt dem. Den okända mannen tog tag i den ena av flickorna och höll fast hennes samtidigt som han antastade henne.

– Han säger att hon ska följa med honom, men hon lyckades till slut slita sig, säger Henrik Johansson till Aftonbladet.

Flickan ska ha varnat en av sina fotbollstränare och ett stort polispådrag kallades till platsen för att spåra mannen. Under kvällen fick polisen fatt på mannen, men efter gripandet överlämnades han direkt till sjukvården, enligt polisen.

– Det stämmer, han har behövt sjukvård och vårdas nu på sjukhus, säger Ingela Hessbo på polisen i Kristianstad till SVT Nyheter.

– Genom allmänhet och en övervakningsfilm från Ica kunde vi identifiera honom och få fram en adress. Vi genomförde en husrannsakan och grep honom misstänkt för sexuellt ofredande, men han är överlämnad till sjukvården, säger Henrik Johansson till Aftonbladet.
