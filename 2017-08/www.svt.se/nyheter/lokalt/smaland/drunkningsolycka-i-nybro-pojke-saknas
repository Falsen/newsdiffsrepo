Drunkningsolycka i Nybro – pojke saknas
Karin Ahlgren

Larmet om att pojken saknas kom 16.36 till SOS Alarm. Dykare, polis, räddningstjänst och en räddningshelikopter finns på plats vid Linneasjön och deltar i sökandet efter pojken.

Johan Aronsson är ställföreträdande räddningschef i Nybro och på plats vid Linneajön. Han berättar att flera personer hörde en pojke ropa på hjälp ute i sjön.

– En flicka kastade sig i och simmade ut mot där pojken var, men hann inte fram innan han försvann, säger Johan Aronsson.

Han berättar också att i väntan på dykare från Kalmar fridök alla brandmän i Nybro för att försöka hitta pojken som försvann.

– Nu har dykare från Kalmar varit nere på bottnen och letat men inte hittat honom. Vi kommer att fortsätta leta tills vi hittat honom, säger Johan Aronsson.

Artikeln uppdateras.
