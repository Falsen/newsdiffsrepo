EU vill stoppa ålfisket i hela Östersjön
Niklas Sjögren

– Förslaget ger hopp om att vetenskap äntligen får gehör. Att det under så många år funnits ett riktat fiske efter en akut hotad art är absurt, säger Karin Lexén, generalsekreterare för Naturskyddsföreningen i ett pressmeddelande.

Det är EU-kommissionen som i sitt förslag till fiskekvoter för nästa år för första gången inkluderar ålen. Stoppet föreslås gälla både kommersiellt fiske och fritidsfiske. I de fall någon skulle fånga ål av misstag skulle ålen behöva släppas i vattnet igen.

Naturskyddsföreningen skriver i sitt pressmeddelande att organisationen hoppas att Sverige kommer att stödja kommissionens förslag och kämpa för att det godkänns av EU:s fiskeministrar.
