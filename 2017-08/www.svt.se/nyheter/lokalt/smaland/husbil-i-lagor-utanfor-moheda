Husbil brann upp utanför Växjö
Peter Magnusson

Strax innan klockan sju började det av oklar anledning brinna i husbilen som stod parkerad på uppfarten till en fastighet. Bilen stod mycket närma en garagebyggnad så spridningsrisken var stor.

– Det var ägarna som observerade att det brann och stoppade själva branden från att sprida sig till garaget. De använde pulversläckare och trädgårdslang, berättar Jarl Karlsson som är insatsledare på Värends räddningstjänst.

Ingen person kom till skada men av husbilen blev det inte mycket kvar.

– Av den blev det bara ett stålskelett. Men hade inte ägarna ingripit så hade garaget också varit i fara, säger Jarl Karlsson.
