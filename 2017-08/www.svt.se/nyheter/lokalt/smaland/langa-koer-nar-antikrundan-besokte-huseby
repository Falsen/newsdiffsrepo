Långa köer när Antikrundan kom till Huseby
Jan-Eric Lundberg

Det var många som ville få sina antikviteter värderade av kunniga värderingsmän när tv-programmet Antikrundan kom till Huseby. En av dem var Ann-Britt Arvidsson som hade tagit med sig en gammal fin stol som hon dagen till ära själv satt och väntade i.

– Det är spännande, spännande att se vårt arv och se hur mycket man ska bevara. Och om det är värt att bevara.

Men när det kommer till tankarna om hur mycket stolen kan vara värd så blir Ann-Britt lite tveksam.

– Jag har ingen aning om det, kanske en tusenlapp på sin höjd.

Simon Glantz från Älmhult hade köat sedan tidig morgon och han hade fyllt en liten vagn med allehanda prylar som han ville veta värdet på.

– Jag hoppas ju på att jag har någon klenod med mig. Det handlar nog mest om att få reda på historien, men värdet det är ju intressant det också.
