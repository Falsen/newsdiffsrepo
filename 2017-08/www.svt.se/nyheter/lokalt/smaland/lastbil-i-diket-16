Lastbil i diket
Astrid Eiderbrant

Polisen uppger att lastbilsföraren väjt för en mötande lastbil och då kört ner i diket på länsväg 120 väster om Rävemåla.

Inga personskador har rapporterats.

Lastbilen ligger utmed vägen och begränsar framkomligheten något. Trafikverket räknar med att vägen ska vara farbar som vanligt igen framåt halv elva-tiden, när bärgningsarbetet är klart.

Inget farligt gods fanns i lastbilen och polisen misstänker inget brott i samband med olyckan.
