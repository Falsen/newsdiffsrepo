Moderaterna i Kalmar och Kronoberg väntar med sina besked
Clary Kroon

Moderaterna i Norrbotten vill att partiets ekonomisk-politiske talesperson Ulf Kristersson ska ersätta Anna Kinberg Batra som partiledare. Förbundet bestämde sig under ett möte i helgen.

Moderaterna i Kronoberg kommer inte lämna besked ännu utan först kommer de gå ut brett för att alla medlemmar ska kunna föreslå namn. Den 10 september kommer de ha ett extra förbundsstyrelsemöte. Enligt förbundsordförande Suzanne Frank (M) kommer de då rangordna tre till fem namn som de sedan lämnar till valberedningen.

Enligt förbundsordförande Malin Sjölander (M) kommer Moderaterna i Kalmar att lämna besked om vem de vill se som ersättare till Kindberg Batra inom två veckor.
