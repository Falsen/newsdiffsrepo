Livräddare efter drukningsolyckan: Skolan handlade fel
Jan-Eric Lundberg

En gymnasieelev i Nybro drunknade  förra veckan under en insparksaktivitet på Åkrahällsskolan. Eleven skulle simma rakt över Linneasjön i Nybro, en sträcka på 210 meter.

Pojken hade simmat en bit ut i sjön, när han ropade på hjälp, men hjälpen hann inte fram. Han hittades senare död.

LÄS MER: Hon försökte rädda sin klasskamrat – vill stoppa framtida insparkar

Peter Karlborg är ordförande för Livräddarna vid Tylösand inom Svenska Livräddningssällskapet.  Han anser att skolan gjorde helt fel när de lät eleverna simma rakt över en sjö.

– Om man ska simma rakt över en sjö så ska man ha någon form av följebåt, annars rekomenderar Livräddningssällskapet att man simmar längs med stranden för då har man ju kortare väg om något skulle hända, säger Peter Karlborg.

Nu fanns det bara livbojar på plats men även om det hade funnits livbåtar säger Peter så är det inte säkert att det hade hjälpt.

– Man drunknar väldigt tyst och snabbt, säger Peter.

LÄS MER: Gymnasieelev i Nybro drunknade vid insparken
