Trots storsatsning – Emmaboda Visfestival floppade
Ricardo Garcia Canchaya

– I reda pengar ligger vi back kring 70 000 kronor just nu, säger Peter Olsson, ordförande för Emmaboda Visförening och ekonomiskt ansvarig för festivalen.

Läs också: ”Måste sälja huset för att betala skulderna”

Föreningen hade räknat med minst 500 betalande gäster under de tre dagarna som festivalen pågick. Men bara 350 kom.

– År 2013 kom 750 personer på ett dygn, trots dåligt väder och regn. Nu arrangerades festivalen i tre dagar och vi hade verkligen räknat med minst 500 personer, säger Peter Olsson.


Till i år hade arrangören satsat på kända genrenamn som Staffan
Hellstrand, Sanna Carlstedt, Gösta Linderholm, Lalla Hansson och
Ewert Ljusberg.


Förra året hade festivalen ett uppehåll. I år var den tillbaka och för första gången arrangerades festivalen under tre dagar.

Dåligt väder och Ironman i Kalmar kan vara orsaker som bidrog till den dåliga uppslutningen, enligt Peter Olsson.

Men trots den stora förlusten som nu drabbar föreningen kommer festivalen att fortsätta arrangeras.

– Styrelsen tog beslutet att fortsätta i minst fem år till, säger Peter Olsson.
