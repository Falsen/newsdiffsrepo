30-åring häktad misstänkt för våldtäkt vid järnvägsstation
Hanna Nilsson

Kvinnan skulle köpa en biljett när hon attackerades bakifrån av en okänd man.

– Även om det rubriceras som våldtäkt handlar det om en handling jämförlig med samlag. I våldtäktsbegreppet krävs det egentligen inte särskilt mycket våld i sammanhanget, säger åklagare Tommy Sköld till Smålandsposten.

Fler detaljer kring händelsen vill Tommy Sköld inte gå in på men han säger till tidningen att mannen förnekar brott men medger att han varit vid järnvägsstationen vid tidpunkten.

Kvinnan larmade själv polisen och den nu häktade mannen kunde gripas kort därefter i närheten av brottsplatsen.

Läs mer: Tre våldtäkter i Växjö under helgen
