Två män häktades misstänkta för skjutning
Ricardo Garcia Canchaya

På onsdagsmorgonen begärdes två män, födda -95 och -96, häktade för grovt vapenbrott. Misstankegraden mot männen är av den högre graden.

Den tredje personen som tidigare anhölls för misstänkt inblandning i skjutningen, en kvinna född -94, hade på onsdagsmorgonen inte begärts häktad.

Häktningsförhandlingen genomfördes under onsdagen bakom stängda dörrar. Och de båda männen häktades misstänkta för narkotikabrott respektive grovt vapenbrott.

De båda häktade männen nekar till brott.

Det var vid 02-tiden natten till söndag som polisen ryckte ut till Djurängen efter larm om skottlossning. Någon hade skjutit med hagelgevär in genom två entrédörrar till ett hyreshus längs med Kungsgårdsvägen. Ingen människa kom till skada.
