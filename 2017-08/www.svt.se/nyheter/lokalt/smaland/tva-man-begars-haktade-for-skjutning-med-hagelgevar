Två män begärs häktade för skjutning
Ricardo Garcia Canchaya


På onsdagsmorgonen begärdes två män, födda -95 och -96, häktade för
grovt vapenbrott. Misstankegraden mot männen är av den högre graden.


Den tredje personen som tidigare anhölls för misstänkt inblandning
i skjutningen, en kvinna född -94, hade på onsdagsmorgonen inte
begärts häktad.



Häktningsförhandlingen beräknas bli genomförd under onsdagen.



Det var vid 02-tiden natten till söndag som polisen ryckte ut till
Djurängen efter larm om skottlossning. Någon hade skjutit med
hagelgevär in genom två entrédörrar till ett hyreshus längs med
Kungsgårdsvägen. Ingen människa kom till skada.
