Cykeldeal för kommunanställda
Marie  Askelöf

Kommunens nästan 7 000 anställda ska få välja bland flera olika cyklar och elcyklar som sedan får hyras mot bruttolöneavdrag. Efter 36 månader kan de anställda köpa loss sin cykel. Förhoppningen är att förmånscyklarna ska bidra till ett ökat cyklande i kommunen.

– Jönköping och Region Halland har gjort samma sak, och där var det 10-15 procent som nappade. Det skulle innebära 1 000 nya cyklar i kommunen, säger Magnus P. Wåhlin (MP), andre vice ordförande i KSOP.

Kommunen går inte in med några pengar för cyklarna, mer än en administrativ kostnad, men genom att det görs en stor upphandling hoppas man att de anställda får en bra deal.

Beslut ska fattas av kommunstyrelsen i början av september, därefter ska det göras en upphandling.

– Jag hoppas verkligen att vi har ett erbjudande på plats innan årsskiftet, säger Magnus P. Wåhlin.
