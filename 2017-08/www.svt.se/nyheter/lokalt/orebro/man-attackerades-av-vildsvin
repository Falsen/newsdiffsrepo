Man attackerades av vildsvin
Louise Gustavsson

En man attackerades under morgonen av ett vildsvin i vägkanten av länsväg 534 vid Hackvad. Polispatrullen på plats meddelar att mannen skadats i benet och blöder kraftigt.

Ambulans har kallats till platsen, men det är oklart exakt vilka skador mannen fått.

Initiala uppgifter är att mannen är eftersöksjägare och att händelsen därför betraktas som en arbetsplatsolycka.
