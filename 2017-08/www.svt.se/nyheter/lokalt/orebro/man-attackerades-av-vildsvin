Eftersöksjägare attackerades av vildsvin
Louise Gustavsson

En eftersöksjägare kallades under morgonen ut efter en trafikolycka med ett vildsvin på länsväg 534 vid Hackvad. Jägaren gjorde bedömningen att en hund behövdes vid arbetet och ytterligare en eftersöksjägare kallades till platsen.

Under arbetet attackerades den andre jägaren av ett vildsvin i vägkanten av länsväg 534. Polispatrullen på plats meddelade att mannen skadats i benet och blödde kraftigt.

Mannen fick föras med ambulans till sjukhus, men det är oklart exakt vilka skador mannen fått.

Med anledning av att mannen var på plats i rollen som eftersöksjägare betraktas händelsen som en arbetsplatsolycka.
