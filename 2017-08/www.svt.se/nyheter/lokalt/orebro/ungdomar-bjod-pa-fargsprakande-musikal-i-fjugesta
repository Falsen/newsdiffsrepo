Ungdomar bjöd på färgsprakande musikal i Fjugesta
Johan Pisoni

På Sparbanksbörsen i Fjugesta har i helgen teater, sång och dans kokats ner till en ungdomsmusikal med namnet ”Tidsresan”.

Föreställningen handlar om en tjej som reser tillbaka i tiden och ändrar ett prov i skolan för att på så vis slippa studera under sommaren.

Förra året var det Alfred Grönkvist som stod för manus och regi, men i år är det Ella Edlund och Elin Johansson som axlat rollen som konstnärligt ansvariga för produktionen.

– Det är jättekul att spela teater för man träffar så mycket folk och får umgås tillsammans, säger Hanna Johansson.

Sammanlagt står ett tiotal ungdomar på scenen, flera av dem med siktet inställt på en teaterkarriär.

– Jag ska definitivt bli skådespelare, säger Gustav Jansson som är en av ensemblemedlemmarna.

Varför gillar du att stå på scen?

– För att det är jätteroligt att få sjunga och dansa runt, säger han.
