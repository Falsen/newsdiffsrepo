Varnar efter våg av åldringsbrott
Axel Brantemo

Det är i ett inlägg på Facebook som polisen i Örebro län varnar för brott mot äldre. De senaste dagarna har det inträffar flera händelser där misstänkta lurat sig in i offrens hem genom att till exempel låtsas vilja växla pengar eller be om ett glas vatten för att sedan stjäla smycken, kontanter och plånböcker.

LÄS MER: Kommunen varnar för falska hemvårdare

Enligt polisen förekommer det även att personer utger sig för att vara från till exempel hemtjänsten, något som även Örebro kommun varnade för tidigare i veckan. Men enligt polisen kan personerna även utge sig för att vara blomsterbud, försäljare eller utsända av fastighetsägaren.

I faktarutan nedan kan du läsa polisens tips för hur du skyddar dig.
