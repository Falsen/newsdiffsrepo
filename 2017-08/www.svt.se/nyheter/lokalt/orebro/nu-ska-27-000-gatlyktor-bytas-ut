Nu ska 27.000 gatlyktor bytas ut
Åsa Svennebäck

De närmaste åren ska Örebro kommun byta ut 27.000 belysningsarmaturer längs gator och cykelvägar.

Gamla armaturer ska bytas ut mot nya LED-lampor för att halvera energiförbrukningen.

Arbetet är en del i kommunens plan för att nå målen i miljöprogrammet inom klimat, byggnation, trafik, natur, giftfri miljö, avfall och vatten.

Andra projekt i miljöprogrammet innebär bland annat renoveringar och ombyggnader av förskolor och hyreshus för öka energieffektiviteten.
