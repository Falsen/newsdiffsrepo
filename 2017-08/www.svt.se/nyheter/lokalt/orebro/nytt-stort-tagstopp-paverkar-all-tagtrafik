Tågtrafiken öppen igen – förseningar kan förekomma
Åsa Svennebäck

Ett omfattande signalfel på söndagsförmiddagen gjorde att tåg förbi Katrineholm fick ledas om. Det påverkade fjärrtåg på västra Stambanan och södra Stambanan.

Följden blev förseningar för resenärerna och på Trafikverket fanns ingen prognos om hur länge felet skulle kvarstå.

14:30 meddelade Trafikverket att trafiken åter kunde släppas på via Katrineholm. Förseningar till följd av felet kan dock kvarstå under eftermiddagen.
