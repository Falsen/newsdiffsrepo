Inbrott på apotek – tjuvar lämnade blodspår
Louise Gustavsson

Vid tjugo över två i natt gick inbrottslarmet på ett apotek på Baronbackarna i Örebro. När polisen kom dit hade någon krossat rutorna till apoteket mot Hedgatan.

En patrull har varit där under natten och säkrat spår och beslut om en teknisk brottsplatsundersökning har fattats. Även hundpatruller var på plats för att säkra spår.

Enligt polisen har det skett en stöld, men vad som stulits är fortfarande oklart. Det är även oklart om det ska ha funnits övervakningskameror i anslutning till lokalerna.
