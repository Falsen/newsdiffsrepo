Örebro kommun skjuter upp beslut om Vätternvatten
Åsa Svennebäck

Efter att Nora och Lindesbergs kommuner beslutat sig för att hoppa av bolagsbildningen inför att ta vatten från Vättern valde kommunfullmäktige i Örebro att skjuta upp frågan. Det rapporterar na.se.

Efter de två avhoppen behöver bolagsordningar skrivas om och frågan utgick därför under onsdagens möte.

–Det vi måste göra nu är att formulera om bland annat ägarandelar, men arbetet med att få vatten från Vättern pågår med oförminskad styrka, sa Björn Sundin (S) under kommunfullmäktiges sammanträde.

Enligt Björn Sundin kommer frågan att återkomma på kommunfullmäktige i slutet av september.
