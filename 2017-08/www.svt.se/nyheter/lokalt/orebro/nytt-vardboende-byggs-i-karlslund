Stor satsning på hörselskadade i nytt äldreboende
Angela Hanagarth

I dag togs första spadtaget för ett nytt vård- och omsorgsboende på Gäddestavägen i Karlslund.

Fastigheten, som kommer att ha femvåningsplan, består av åtta avdelningar och totalt 68 nya lägenheter.

Av de 68 lägenheterna kommer 16 att rikta sig till boende som är teckenspråkiga. Förutom att erbjuda personal som kan teckenspråk så byggs också hörselslingor in i ett helt våningsplan.

– Tidigare har man dragit hörselslingor i de lägenheter som behövs, nu bygger vi in det i en helt våningsplan, säger Per-Åke Sörman, centerpartistiskt kommunalråd i Örebro.

Huset ägs av Öbo och det är Örebro kommun som kommer att förmedla lägenheterna till de äldre som anses behöva dem. Fastigheten beräknas stå klar i slutet av nästa år.
