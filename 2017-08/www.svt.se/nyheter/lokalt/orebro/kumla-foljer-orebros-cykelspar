Kumla följer Örebros cykelspår
Monika Bruhn

Som i Örebro kommun erbjuds nu även tillsvidareanställda medarbetare i Kumla kommun möjlighet att hyra en cykel under tre år till ett förmånligt pris genom att bruttolöneavdrag samt förmånsskatt.

– Det här är en förmån som gynnar våra medarbetares hälsa och dessutom är det till fördel för kommunens miljö. Det känns jättebra, säger Malin Holm, personalchef i Kumla kommun i ett pressmeddelande.

Vill man behålla cykeln efter de tre åren erbjuds man att köpa den till ett marknadsanpassat restvärde.
