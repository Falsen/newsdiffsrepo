Trafikolycka i centrala Örebro
Louise Gustavsson

Klockan 11:58 inkom larm om en trafikolycka i järnvägstunneln på Rudbecksgatan i centrala Örebro.

Polisen har spärrat av vägen och dirigerar om trafiken. Enligt räddningstjänsten ska det vara tre personbilar inblandade i olyckan.

– Det är rörigt på platsen och trafikanter rör sig lite hur som helst just nu, uppger SVTs reporter Åsa Svennebäck som är på plats.

Räddningstjänst och ambulans har larmats till platsen. Enligt inre befäl Martin Duberg på räddningstjänsten ska en person ha förts till sjukhus.
