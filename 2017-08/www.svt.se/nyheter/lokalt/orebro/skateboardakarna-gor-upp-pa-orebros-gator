Skateboardåkarna gör upp på Örebros gator
Jennie Wahlgren

På torsdagskvällen drog tävlingarna igång. Bland annat samlades åkare vid Örebro universitet för att utmana varandra på brädorna. Evenemanget Millencolin Open, som pågår fram till söndag, lockar skejtare från hela Sverige.

– Tävlingen har legat i träda under många år. Nu hoppas vi på invasion av både publik och åkare. Och vi har jobbat en hel del för att det ska bli så, säger Daniel Nätterdal, föreståndare på Föreningen Örebro Skateboard, i ett pressmeddelande.

Och det är alltså inte bara i skateparken som det ska tävlas. I samband med årets evenemang blir det tävlingar på åkarnas hemmaplan, på gatan och egentillverkade spots.

– Därför kommer vi att även ha tävling på olika ställen runt om i Örebro och på CV Plaza , säger Daniel Nätterdal.
