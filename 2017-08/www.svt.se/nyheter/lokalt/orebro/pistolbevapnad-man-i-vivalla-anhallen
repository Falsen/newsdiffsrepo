Pistolbeväpnad man i Vivalla anhållen
Louise Gustavsson

Vid sextiden i går kväll larmades polisen om att en man i Vivalla setts beväpnad med en pistol. När polisen anlände sprang en person från platsen, men blev ikappsprungen av polis.

Då hade mannen inte längre något vapen på sig, men en hundpatrull hittade en pistol längs med mannens flyktväg. Enligt polisen var pistolen inte äkta. Den var dock så pass lik att den kunde uppfattas som det.

Mannen, som är i 30-årsåldern, anhölls senare under kvällen misstänkt för brott mot vapenlagen.
