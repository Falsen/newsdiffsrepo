Icke godkänt när bostadssituationen för studenter i Örebro granskas
Åsa Svennebäck

I Örebro får nyblivna studenter vänta i genomsnitt en termin, ofta längre, på att hitta ett eget boende. Det konstaterar Sveriges Förenade Stuentkårer (SFS) i sin årliga rapport om bostadssituationen i studentstäderna.Örebro rödlistas nu som en av 13 studentstäder där det är som allra svårast att hitta ett boende.

Situationen kritiseras hårt av SFS i rapporten:

”Det innebär att studenter hoppar runt mellan tillfälliga andrahandskontrakt eller är inneboende innan de kan få tag på ett tryggt boende där de kan fokusera på sina studier fullt ut. Att majoriteten av landets studenter möter en sådan situation är inte värdigt ett starkt kunskapssamhälle.”

Trots det har situationen ljusnat något i Örebro tack vare nyproduktion av lägenheter. Enligt rapporten är det färre som sökt sig till akutboendena än tidigare. Det är också färre som anmält sig till bostadsgarantin på ÖBO.

Men samtidigt är det dyrt att bo i en ny lägenhet – hyran överstiger ofta 35 procent av studenternas inkomst.
