Drömmen blev verklighet när Greta föddes
Anders Nord

– Det var ju min högsta önskan. Det var ju alldeles underbart säger Karin och tittar på dottern Greta som nu har hunnit bli åtta år gammal.

Lagen innebar att konstbefruktningen kunde utföras inom sjukvården i Sverige och därmed blev det billigare och även juridiskt så räknades nu båda parter som föräldrar.

TV: Se inslaget här

Karin hade en jättestark längtan efter barn men innan kände de en liten oro för hur det skulle bli för barnet med två mammor.

– Kommer det bli annorlunda för vårt barn och kommer det bli retat? Men så blev det inte, säger Karin.

Karin jobbar som barnmorska på ungdomsmottagningen Knuffen i Örebro och träffar dagligen många ungdomar.

– Det är nog många som brottas inte bara med sin sexualitet utan också med vilken person som de skall vara.

– Hur skall man tänka som förälder?

– Var inte fördömande utan lyssna in ungdomarna. Stötta och vägled dem istället, säger Karin.
