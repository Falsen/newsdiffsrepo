Finansministern: ”Det är helt oacceptabelt”
Johannes Weckström

Att Skatteverket inte dödförklarar IS-krigare som enligt uppgifter dödats i strid har utnyttjats av kriminella.

I flera fall har deras identiteter stulits och sedan använts för att ta lån och bidrag.

LÄS MER: Kriminella stjäl döda IS-krigares identitet

För regeringen och finansministern betyder uppgifterna att de nu vill skärpa straffen.

– Det är helt oacceptabelt att vi tar in pengar som skall gå till gemensam välfärd istället går till kriminella som fuskar till sig bidrag. Här måste vi skärpa straffen. Det har regeringen också gjort och det jobbar vi vidare med, säger Magdalena Andersson (S).

Myndigheterna vill ju också kunna dela information tydligare, hur går det med det?

–  Där finns förslag som är ute på remiss och där handlar det ju om den personliga integriteten. Men ärligt talat – personliga integriteten för IS-krigare känner jag begränsad omsorg om, säger Magdalena Andersson (S).
