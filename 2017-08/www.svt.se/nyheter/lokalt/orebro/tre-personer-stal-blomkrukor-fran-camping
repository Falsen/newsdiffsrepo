Tre stal blomkrukor från camping
Louise Gustavsson

Vid halv två inatt larmades polis till en camping i Degerfors där vittnen sett tre personer plocka med sig blomkrukor från området och köra iväg i en bil. Polisen hittade bilen och personerna, varav föraren, en man i 25-årsåldern, erkände stölden.

Mannen ska även ha varit narkotikapåverkad och saknat körkort. Han misstänks för bland annat stöld, ringa narkotikabrott och drograttfylleri.

Bilen de använt sig av var inte körklar och har använts även tidigare utan tillstånd. Polisen tog därför bilen i beslag.

Ingen person är frihetsberövad i och med händelserna.
