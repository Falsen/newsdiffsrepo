När konst blir terapi – och tvärt om
Julia Eriksson

Idén bakom utställningen är att göra konst tillgänglig för alla, även för de som av olika anledningar har svårt att synas och bil accepterade i kulturlivet. Alla som deltar i projektet har någon form av psykisk ohälsa; aspergers syndrom, ADHD, depression eller ångestsyndrom.

– De är otrolig konstnärliga och gör fantastiska saker. Men de får inte bidra till det som syns i det offentliga rummet. Vi vill ge de personerna ett forum för att visa upp sig, säger projektledaren John Hayes.

TV: Se inslaget från utställningen i Hallsberg

Under en veckas tid kommer ungdomar från kommunerna Hallsberg, Skellefteå, Botkyrka, Karlstad och Ängelholm ställa ut sina konstverk och delta i olika seminarier och workshops. För många är utställningen en första erfarenhet av ett konstnärligt liv.

Sebastian Strömgren från Botkyrka har aldrig visat sina tavlor eller grafitti för den stora publiken och blev överraskad av det varma bemötandet och den positiv feedback han fått från besökare. Nu tänker han satsa stort på en karriär i konstvärden.

– Färg sätter liv på mina svarta tankar. Den ger mig ett sätt att komma fram positivt, säger Sebastian.

Att skapa konst har blivit en slags terapi för ungdomarna.

– I bland kan jag göra bilder för att jag mår dåligt. Jag försöker att illustrera den känslan, men ibland är det åt andra hållet också, att jag försöker måla något för att bryta de tankarna. Konst är ett viktigt verktyg för mig, säger Julia Bentfjord som lever med depression och ångestsyndrom.

Arrangörerna är medvetna om de risker som ofta medföljer öppna konstutställningar. För att undvika tråkiga incidenter och skadegörelse kommer personalen vara på plats och bevaka området dygnet runt.

– De här ungdomarna har lagt hela sin själ och hjärta i det här projektet. Det vore förargligt om någon kommer och sparkar sönder något bara för skoj skull, säger John Hayes.
