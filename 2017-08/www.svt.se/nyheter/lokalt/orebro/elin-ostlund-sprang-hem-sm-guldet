Elin Östlund sprang hem SM-guldet
Jennie Wahlgren

Elin Östlund från KFUM Örebro sprang på söndagsfinalen in guldet när hon gjorde 200 meter på tiden 23.44. Örebroaren fick även med sig ett brons i 100 meter från friidrotts-SM i Helsingborg.

– Det känns bra måste jag säga. 200 meter är jag supernöjd med, 100 inte lika nöjd med. Jag var rejält revanschsugen och hade bestämt mig, jag ska härifrån med guld.

Bronsloppet i 100 meter var tredje bästa tiden som Elin sprungit, guldloppet hade varit rekordtid om inte vinden hade satt stopp, berättar hon.

Det blev ytterligare medaljer för idrottare från KFUM Örebro genom Rasmus Carlsson som tog silver i stavhopp och Elisabeth Lithell som tog brons i spjut.

Ännu en guldmedalj till idrottare från Örebro blev det när spjutkastaren Jiannis Smalios kastade 77,05 meter.
