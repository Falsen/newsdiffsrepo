Bevattningsförbud har gett effekt – stabil nivå i Tisaren
Jennie Wahlgren

Nivån i sjön Tisaren ligger på 99,28 meter över havet vilket av Kumla kommun beskrivs som låg men stabil. Det beror dels på att temperaturen varit svalare och det dunstar mindre från ytan, men ett bra arbete med att minska förbrukningen har också bidragit.

LÄS MER: Bevattningsförbud införs i Kumla och Hallsberg

Från 1 maj fram till 29 augusti har 100.000 kubikmeter mindre vatten förbrukats än samma period förra året, vilket motsvarar nästan tusen kubik per dag.

– Det är en jättebra besparing och man kan säga att vi sparat 19 dagars förbrukning, säger Marcel Minnegal, chef för VA-verket, i en kommentar på Kumla kommuns hemsida.
