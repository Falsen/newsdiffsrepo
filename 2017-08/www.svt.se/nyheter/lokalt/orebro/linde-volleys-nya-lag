Linde volley – ett helt nytt lag
Åsa Svennebäck

Passaren Linnea Skogsberg och liberon Emilia Johansson är de enda som är kvar sedan förra säsongen i Lindesbergs volley.

Resten av laget utgörs av nya unga talanger, några så unga som 17 år, ledda av nye tränaren Sebastien Bougeatre som är nöjd med de första två veckornas träning.

– Det är spelare med hög energi och en utpräglad vilja att hela tiden bli bättre, säger han.

Laget innehåller såväl egna talanger som proffsspelare från USA och Brasilien.

– Det ser bra ut, säger Emilia Johansson som gör sin andra säsong i laget och därmed räknas som en av de mer erfarna. Vi är väldigt unga men har stor potiential.

Och målsättningen är långt ifrån blygsam. Förre Svedalatränaren förväntar sig att laget spelar sig till en topplacering i år.

– Topp fyra i serien borde vara möjligt, menar Sebastien Bougeatre.
