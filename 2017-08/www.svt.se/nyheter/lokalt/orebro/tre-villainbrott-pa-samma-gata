Tre villainbrott på samma gata
Jennie Wahlgren

Det var en granne som larmade polisen om inbrotten tidigt på onsdagsmorgonen.

Samtliga boende i de tre villorna var bortresta när inbrotten skedde. Sovrumsfönsterna hade krossats på husen och det är oklart vad tjuven eller tjuvarna fick med sig.

Enligt en uppdatering på polisens hemsida har ytterligare ett inbrott upptäckts i området på förmiddagen.

Polisen har gjort en teknisk undersökning på platsen för att säkra eventuella spår, men i nuläget finns ingen misstänkt.

– Det är med all sannolikhet samma gärningsmän eller gärningsman eftersom det är två hus intill varandra och ett lite längre bort, säger Stefan Dangardt, polisens presstalesman.
