Ödesmatchen avgjord – Indianerna kvar i elitserien
Jennie Wahlgren

I kväll var det dags för Indianernas ödesmatch mot Vetlanda. För att hålla sig kvar i elitserien behövde Indianerna besegra motståndaren samtidigt som det krävdes att Piraterna förlorade mot Dackarna.

Indianerna fick en bra start med 18-12 mot Vetlanda efter fem körda heat. Samtidigt låg kumlalaget före Piraterna i tabellen. Indianerna höll ledningen och efter tio körda heat ledde de med tio poäng över moståndaren Elit Vetlanda.

Vetlanda knappade in men Indianerna höll fortsatt ledningen. Efter 14 heatet stod det 44-40 till Indianerna.

I 15:e heatet gjorde Indianerna en femetta och vann matchen. Samtidigt vann Dackarna över Piraterna med 59-31 och det blir Motalaklubben som åker ur elitserien.

Kumlalaget har därmed säkrat sin plats i elitserien 2018.
