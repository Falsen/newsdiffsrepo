Efter storbråket – en begärs häktad för mordförsök
Åsa Svennebäck

En 23-årig man begärs häktad misstänkt för försök till mord i Karlskoga under helgen. Mannen misstänks på sannolika skäl, det vill säga den högre misstankegraden.

LÄS MER: Två till sjukhus efter storbråk i Karlskoga – fyra anhållna för mordförsök

Bakgrunden är det storbråk som startade på Skrantahöjdstorget i Karlskoga i söndags.

Två personer fick föras till sjukhus med stickskador efter bråket där ett 50-tal personer ska ha deltagit. En av personerna, en 50-årig man, ska ha skadats allvarligt.

Fyra personer anhölls redan under helgen misstänkta för försök till mord, och en av dem vill nu åklagaren häkta.

De misstänkta är i åldrarna 22-23 och misstänkta för försök till mord samt grov misshandel.
