27-åring häktad misstänkt för våldtäktsförsök på ung flicka
Axel Brantemo

Det var klockan 06.30 i onsdags som en 9-årig flicka överfölls i ett grönområde vid Oskarstorget på Öster i centrala Örebro. I torsdags greps en man misstänkt på sannolika skäl för försök till grov våldtäkt mot barn. Under söndagen begärde åklagare mannen häktad vid Örebro tingsrätt.

LÄS MER: Hon avbröt våldtäktsförsöket mot flicka

Häktningsförhandlingarna pågick under förmiddagen och mannen häktades därefter. Nu har åklagaren 14 dagar på sig att ta beslut om att väcka åtal mot mannen.– Min klient förnekar brott och vi kommer att överklaga häktningsbeslutet. Det är vi missnöjda med, säger Anders Ylönen, mannens advokat.

Den nu häktade mannen är 27 år gammal och hemmahörande i Örebro.
