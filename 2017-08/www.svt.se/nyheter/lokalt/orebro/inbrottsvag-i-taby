Inbrottsvåg i Täby i natt
Louise Gustavsson

Under morgonen larmades polis till ett ridhus i Täby där det varit inbrott i en sadelkammare. Enligt polisens presstalesman Stefan Dangardt har 4 eller 5 sadlar stulits och värdet beräknas initialt ligga på 75.000-80.000 kronor för stöldgodset.

Under natten har det även varit inbrott i ett pannrum och en maskinhall i Täby. I pannrummet stals verktyg till ett värde av runt 18.000 kronor och i maskinhallen en motorsåg.

En anmälan har upprättats angående stöld genom inbrott för stölderna av motorsågen och verktygen.

I nuläget är ingen gripen.
