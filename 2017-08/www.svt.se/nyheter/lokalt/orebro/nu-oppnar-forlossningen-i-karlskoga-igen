Nu öppnar förlossningen i Karlskoga igen
Jennie Wahlgren

Det var förra våren som beslutet att stänga förlossningsenheten i Karlskoga lasarett togs för första gången. Ett beslut som skapade oro bland blivande föräldrar.

LÄS MER: Sommarstängt BB skapar oro

Även över denna sommaren stängdes förlossningsenheten på lasarettet och efter det beslutet valde flera barnmorskor att säga upp sig.

– Det var fem stycken som sa upp sig under maj och juni. Mycket kompetens försvann och det gör att det tar tid att bygga upp den igen, säger Cathrine Pedersen, som är avdelningschef.

”Ser lätt ansträngt ut”

Nu har BB-avdelningen öppnat igen och Cathrine beskriver bemanningssituationen inför hösten som något ansträngd.

– Då det gäller bemanningen ser det lätt ansträngt ut men vi har planerat så vi ska klara av den verksamhet som vi är ålagda att göra.

kommer de som kommer hit för att föda märka det?

– Det hoppas jag inte de gör. Vi har fått nya optimistiska barnmorskor, och vi hoppas det ska bli jättebra.
