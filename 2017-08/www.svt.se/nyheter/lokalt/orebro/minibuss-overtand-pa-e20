Minibuss övertänd på E20
Åsa Svennebäck

En minibuss ska av okänd anledning ha fattat eld under färd på E20 i södergående riktning.

Vid Kumlaavfarten kunde bussen köra in och stanna.

Enligt räddningstjänsten som var på plats vid 15:35 var fordonet helt övertänt.

Hur många som färdats i fordonet är oklart men ingen person ska ha skadats vid branden.

Enligt Nerikes Brandkår var det svårt att passera platsen under räddningsarbetet.
