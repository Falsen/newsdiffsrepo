Tvingade bulgariska medborgare att tigga – nu åtalas tre
Axel Brantemo

Det var den 19 januari tidigare i år som polisen genomförde en större polis insats i Mossgruvan i närheten av Högfors i Ljusnarsbergs kommun. Tre personer häktades då av polis, en 49-årig man, en 41-årig man och en 32-årig kvinna.– Åtalet är resultatet av en omfattande utredning som har bedrivits av polisen i Bergslagen tillsammans med Internationella åklagarkammaren Stockholm, säger kammaråklagare Isabelle Bjursten i ett pressmeddelande.

LÄS MER: Polisinsats i Mossgruvan

Efter insatsen har en omfattande utredning pågått ledd av internationella åklagarkammaren. Nu åtalas de tre personerna misstänkta för människohandel. De ska ha utnyttjat ett stort antal bulgariska medborgare. Trion misstänks har hjälpt personer till Sverige för att sedan har tvingat dem tigga utanför butiker. Trion är nu åtalad vid Örebro tingsrätt.– Efter en utredning som pågått sedan tillslaget 19 januari har vi hört ett stort antal personer och gått igenom det material vi hittat på platsen. Enligt min uppfattning har de personer som vi åtalat gjort sig skyldiga till människohandel, säger Isabelle Bjursten till SVT Nyheter Örebro.

De bulgariska medborgarna misstänks ha lurats till Sverige med löfte om bland annat jobb i byggbranschen. Men väl i Sverige inkvarterades de i en fallfärdig industrifastighet i Ljusnarsbergs kommun. De tvingades sedan tigga för att återbetala skulder för sina flygbiljetter. Den åtalade kvinnan misstänks för medhjälp till människohandel genom att ha hjälpt männen sköta verksamheten. – De blev inhysta i en undermålig fastighet med väldigt undermåliga levnagsförhållanden. Det har inneburit att personerna befunnit sig i en situation som kan jämföras med människohandel, säger Isabelle Bjursten, åklagare.

Rättegången kommer starta i början av september och pågå minst en månad. Enligt åtalet har målet tio målsäganden och människohandeln ska ha pågått från oktober 2015 fram till 19 januari. – Det är inte det första fallet där man åtalar för människohandel i samband med tiggeriverksamhet. I det här fallet är det en stor omfattning på verksamheten som sådan, dessutom har vi många målsäganden. Det är intressant att det här är en verksamhet som pågått relativt öppet och många personer har deltagit. Vi prövar delar av den verksamheten, säger Isabelle Bjursten.

En av männen misstänks dessutom för grovt penningtvättsbrott efter att, enligt stämningsansökan, ha vidtagit åtgärder på sitt bankkonto som syftat till att dölja att pengar härrör från brottslig verksamhet.

Texten uppdateras
