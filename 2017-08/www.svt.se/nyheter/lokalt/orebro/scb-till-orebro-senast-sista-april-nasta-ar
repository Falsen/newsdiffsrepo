SCB till Örebro senast sista april nästa år
Louise Gustavsson

Den 22 maj kommer det formella beslutet om SCBs flytt från Stockholm till Örebro att fattas av SCB:s vikarierande generaldirektör Helen Stoye.

LÄS MER: Beskedet: ”Örebro ska bli landets statistikhuvudstad”

Senast den 30 april nästa år ska SCB ha flyttat sin myndighetsledning, datainsamling från företag och organisationer, samt större delar av staben, SCB:s administrativa avdelning och delar av kommunikationsavdelningen till Örebro. 31 december 2019 är sista dagen för merparten av IT-avdelningen att installera sig.

– Samtliga medarbetare kommer att beröras direkt eller indirekt av omlokaliseringen. Jag har full förståelse att det är ett tufft besked som skapar oro. Vi kommer att göra allt vi kan för att hantera detta på ett så bra sätt som möjligt. Vi har ett långtgående arbetsgivaransvar och stöd kommer att erbjudas till alla som behöver det, säger Helen Stoye, i ett pressmeddelande.
