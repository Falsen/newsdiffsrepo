Efter tio år – nu är det öppet på Kumla station igen
Åsa Svennebäck

Efter en lång väntan och en omfattande renovering av stationsområdet var det på lördagen dags att återinviga stationshuset i Kumla.

På utsidan märktes inga större förändringar, precis som det ska vara eftersom huset är byggnadsminnesförklarad och inte får rivas eller byggas om exteriört.

Den som fick äran att klippa bandet var Youtubern Jan-Erik Kaiser som sedan pensionen åker land och rike runt på tåg och direktsänder sina resor.

– 2012 passerade jag den här stationen i Kumla, berättade han i sitt tal, och såg att den inte var i bra skick så jag ”adopterade” den och tog kontakt med kommunen. Sen har jag följt arbetet och idag är det en glädjens dag inte bara för er i Kumla utan även för mig!

Förre ägaren Jernhusen valde att stänga på grund av skadegörelse och omfattande renoveringsbehov av lokalerna att stänga dem 2006.

2011 köpte kommunen huset och startade då arbetet med att återställa huset – något som tagit tid.

– Allt måste vara enligt reglerna från färgsättning till formen på fönstrena, förklarar VD för Kumla Fastighets AB Anne-Lie Carlos Jeansson. Den stora förändringen är att vi har tillgänglighetsanpassat lokalerna så att alla ska kunna ta sig in.

Men ännu finns ingen biljettautomat i lokalerna.

– Men det hoppas vi ska komma!

Inflyttningen i huset smygstartade i maj med taxiverksamhet och under månaden kommer även café och frisör finnas i stationshuset.

Byggnaden uppfördes 1900 efter ritningar av Folke Zettervall, chefsarkitekt på Statens Järnvägar en gång i tiden. Inspirationen på den tiden var amerikansk arkitektur.
