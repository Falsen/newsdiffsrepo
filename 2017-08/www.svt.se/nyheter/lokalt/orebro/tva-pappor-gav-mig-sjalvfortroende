Ellen har växt upp med två pappor
Anders Nord

– Det har varit roligt men också kämpigt att bo varannan vecka hos ena föräldern, säger Ellen. Värdegrunderna har varit de samma oavsett vilka jag har varit hos.

Något som Ellen har med sig från sin barndom är synen på människors lika värde och att stå upp mot alla orättvisor har haft en betydande roll under hennes uppväxt.

När hon gick i småskolan var det ingen som brydde sig om hennes familjesituation bland barnen utan det var först i högstadiet som fördomarna började dyka upp.

Men Ellen tror att vi går mot ett mer accepterande samhälle.

– Jag tror att vi som regnbågsbarn har en viktig roll att stå upp för våra föräldrar och inte bara tvärtom, att föräldrar ska stå upp för sina barn.
