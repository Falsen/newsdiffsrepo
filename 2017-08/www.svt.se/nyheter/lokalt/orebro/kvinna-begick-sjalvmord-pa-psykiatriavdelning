Patient begick självmord på psykiatriavdelning
Jennie Wahlgren

Det var i veckan som dödsfallet inträffade på en sluten vårdavdelning inom psykiatrin. Enligt Karin Haster, som är områdeschef för psykiatrin, har man påbörjat en internutredning om händelsen.

En Lex Maria-anmälan till Inspektionen för vård och omsorg kommer också att göras.

– Det är en allvarlig händelse som har hänt på en vårdavdelning, det är oerhört viktigt att bringa reda i händelseförloppet som varit, säger Karin Haster.

– Jag kan inte berätta vad som hänt, vi har en pågående utredning utifrån den struktur vi alltid har när det sker allvarliga händelser inom verksamheten.
