Publicerad:22 augusti 2017 08.10Uppdaterad:22 augusti 2017 09.30
Ytterligare bortfall för Indianerna
Louise Gustavsson

Ikväll körs den sista omgången i elitserien i speedway, en ödesmatch för Indianerna som riskerar att åka ur serien om de förlorar mot Vetlanda hemma på Sannahed.

Sedan tidigare är laget skadedrabbat och nu rapporteras att även Vaclav Milik kan utebli från kvällens race. Det efter att ha ådragit sig en misstänkt hjärnskakning under ett race i polska ligan i helgen, skriver Aktuell speedway.

Någon ersättare finns inte för Milik, utan man kommer istället köra riders replacement.
