Han har tappat nästan hälften av kunderna efter bråken i Skranta
Jennie Wahlgren

För en vecka sedan utbröt ett jätteslagsmål på Skrantatorget i Karlskoga då ett 50-tal personer drabbade samman.

Under natten mot söndagen var det återigen oroligt i stadsdelen då en väktare utsattes för stenkastning och en bil stacks i brand.

Halil Akbulut driver en restaurang i närheten och har fått nog av stöket.

Bråk och slagsmål har blivit vardagsmat, menar han, och sker flera gånger i veckan. Och för Halils restaurangverksamhet har det inneburit en mindre katastrof.

– Jag har nästan tappat 30 till 40 procent av kunderna de senaste månaderna, säger han.

Men efter att ha kontaktat polisen flera gånger vill Halil se en större insats för att göra området tryggt igen.

– Jag tror Karlskogahem, polisen och socialen måste samarbeta om de ska få slut på bråken, säger han.
