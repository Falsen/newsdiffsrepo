Superår för hotell- och restaurangbranschen
Monika Bruhn

Den totala omsättningen i Örebro stadskärna ökade under 2016 med 3,8 procent och det beror bland annat på att hotell- och restaurangnäringen gått väldigt bra. Av de närmare 3,9 miljarder kronor som omsattes i Örebro  2016 hyrdes det hotellrum för 416 miljoner och 917 miljoner spenderades på restaurangbesök.

Det visar rapporten Cityklimatet som gjorts på uppdrag av Fastighetsägarna MittNord. Man har undersökt 52 stadskärnor I Sverige och det visade sig att endast sju hade negativ omsättningsutveckling.

– De allra flesta stadskärnor visar tillväxt och särskilt hotell och restauranger går starkt i princip samtliga stadskärnor, konstaterar Andreas Sjöberg, affärschef på Fastighetsägarna MittNord.
