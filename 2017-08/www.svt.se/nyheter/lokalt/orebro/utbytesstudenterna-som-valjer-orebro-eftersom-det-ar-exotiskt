Utbytesstudenterna som väljer Örebro – eftersom det är exotiskt
Julia Ericsson

I höst valde 148 internationella studenter att plugga vid Örebro universitet. Det är nästan femtio fler än förra året. Allra vanligast är kurser inom företagsekonomi och jämställdhet.

– Man väljer Örebro av olika anledningar, säger Sandra Eriksson, internationell studentassistent på Örebro universitet. Det beror på vilka avtal Örebro universitet har med andra universitet. De som kommer lång ifrån väljer Sverige för att det är exotiskt och annorlunda. De som är lite närmare, väljer Sverige för att den är familjärt.

TV: Se ett längre inslag med utbytesstudenterna

Första tiden på universitetet ägnas åt introduktion. Välkomstprogrammet ger nya studenter grundinformation om kulturella företeelser, sociala koder och vad som gäller i Sverige. Fika verkar vara den första ordet man får höra och lära sig i Sverige.

– Vi hör det här ordet hela tiden, säger Ina Lopez, som ska studera juridik under höstterminen.

Ina kommer från Spaniens huvudstad och uppskattar Sveriges fina natur och lugnet, som är sällsynt i Madrid. Hon valde Örebro just av den anledningen. Det enda hon inte riktigt räknat med är de kalla vindarna.

– Jag fryser, mina händer fryser. Jag behöver en halsduk. I Spanien idag är förmodligen 40 grader varmt och här är det knappt 10. Det är verkligen skillnad, säger Ina.

Många utbytesstudenter upplever också svenskt vardagsliv som väldigt exotiskt.

– Ni betalar överallt med kreditkort och ingen här har kontanter. Det är märkligt i början men nu är det okej, säger Thomas Gnigler från Österrike.

De flesta ska stanna i Örebro en eller två terminer. Men redan nu känner några av de hemlängtan. Så är det med Andrew Harris från England, som ska plugga kemi på universitetet.

-Jag saknar min mammas mat. Men annars är vi så välkomna här så jag känner mig väldigt nöjd, säger Andrew.
