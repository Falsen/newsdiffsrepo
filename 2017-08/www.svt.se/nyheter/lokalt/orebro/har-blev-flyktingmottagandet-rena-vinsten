Här blev flyktingmottagandet rena vinsten
Åsa Svennebäck

Ljusnarsberg och Laxå är med på listan över de kommuner som redovisar de högsta vinsterna för 2016, det rapporterar Dagens Samhälle. Under 2016 gjorde Ljusnarsberg en vinst på 8.417 kronor per invånare och Laxå 6.603.

Överskotten i dessa kommuner berör på att de tagit emot många flyktingar och därigenom fått del av det tillfälliga statliga flyktingstödet på 8 miljarder.

Beslutet om pengarna fattades 2015 av regeringen och gav i hög grad resultat 2016.

Samtidigt visar genomlysningen att få kommuner gjorde minusresultat under 2016. Många av dessa har medvetet hamnat på röda siffror efter att ha dragit på sig kostnader för framtida pensionsåtaganden.

Dagens Samhälle konstaterar att vinstresultatet för 2106 därmed fördelar sig mer harmoniskt över landets kommuner än brukligt och att det förmodligen inte kommer att se likadant ut nästa år.
