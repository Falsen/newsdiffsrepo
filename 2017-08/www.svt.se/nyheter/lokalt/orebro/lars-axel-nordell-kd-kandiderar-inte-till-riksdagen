Lars-Axel Nordell, KD, kandiderar inte till riksdagen
Louise Gustavsson

Kristdemokraten Lars-Axel Nordell har varit riksdagsledamot sedan 2009, men meddelar nu att han inte kommer kandidera för ytterligare en mandatperiod i riksdagen.

– Det har varit en förmån att ha fått företräda Kristdemokraterna först som oppositionsråd i landstinget under många år och sedan som riksdagsledamot, säger han i ett pressmeddelande.

Lars-Axel Nordell började sin karriär inom Kristdemokraterna i Örebro 1976. Då inom ungdomsförbundet, KDU. Han har därefter varit partiombudsman för Kristdemokraterna i Örebro län och gruppledare i Örebro läns landsting. De senaste åtta åren har han suttit som rikdagsledamot.

– Efter närmare 10 år i riksdagen så hoppas jag att min efterträdare ska tycka det är lika roligt som jag tyckt att inta Örebrobänken i riksdagen, säger Lars-Axel Nordell.

Kristdemokraterna i Örebro meddelar att beslut om valsedeln fattas på partidistriktets årsmöte i november.
