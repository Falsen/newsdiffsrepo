Publicerad:20 augusti 2017 11.50Uppdaterad:20 augusti 2017 11.59
SVT Nyheter Örebro
Johan Pisoni

I Örebro län har förlossningsfrågan diskuterats flitigt den senaste tiden, inte minst i Karlskoga där upprördheten var stor när beskedet kom att BB åter igen skulle flyttas till Örebro över sommaren.

Under söndagen samlas därför lokala demonstranter klockan 12.30 i Slottsparken för att vid 13.00 marschera mot Våghustorget via Kansligatan och Köpmangatan.

På torget kommer de lokala arrangörerna hålla tal. Även lokala politiker har bjudits in att delta.

”Barnmorskor går på knäna på de proppfulla förlossningsavdelningarna där de har ansvar för flera födande i aktivt förlossningsarbete samtidigt. Födande får inte plats på de sjukhus de vill föda på, och vissa hänvisas till sjukhus i andra städer. Samtidigt stängs förlossningsavdelningar runt om i landet och kurser i bilförlossning erbjuds”, skriver den lokala arrangören på Facebook.

Alla som vill får delta i demonstrationen, även barn, förtydligas på facebooksidan.
