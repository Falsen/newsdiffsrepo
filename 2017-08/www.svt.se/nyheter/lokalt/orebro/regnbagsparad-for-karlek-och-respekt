Regnbågsparad för kärlek och respekt genom stan
Åsa Svennebäck

Redan vid klockan 17, en timme i förväg, började de flesta deltagarna i årets Prideparad genom Örebro att samlas vid Conventum trots att avmarschen inte skulle ske förrän 18.00.

Som vanligt fanns det gott om regnbågsflaggor och färgglada leenden i den stora folksamlingen som är den stora händelsen för många som deltar i Örebro Pride.

LÄS MER: Prideparaden – Polisen bedömer hotnivån som låg

Årets Pride har haft extra fokus på att vara tillgängligt för alla och har den här gången kunnat erbjuda tolkning för dövblinda eller ledsagning för den som behövt.

Vid Pride Örebro 2016 räknade general Anna Öhrenius in sammanlagt 13.000 deltagare. Årets upplaga ser inte ut att bli sämre.

LÄS MER: Ellen har växt upp med två pappor
