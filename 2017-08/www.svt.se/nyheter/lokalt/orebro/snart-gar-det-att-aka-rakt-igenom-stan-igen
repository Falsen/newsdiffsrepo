Snart går det att åka rakt genom stan igen
Åsa Svennebäck

Ombyggnationen av Trädgårdsgatan och Alnängsgatan går nu in på sista etappen, det meddelar Örebro kommun i ett pressmeddelande på fredagen.

Trädgårdsgatan är klar och kommer formellt att öppnas för trafik den 28 augusti igen.

Arbetsområdet flyttas nu istället till Alnängsgatan som stängs av från Hamnbron till Södra Grev Rosengatan. Endast ambulans kommer att kunna passera genom arbetsområdet. Övrig trafik hänvisas till andra gator.

Målet med ombyggnationen är en grönskande stadsgata, med fordonstrafik i lägre hastighet och god framkomlighet för gång- och cykeltrafik.

Hela ombyggnationen av Trädgårdsgårdsgatan och Alnängsgatan beräknas vara klar i oktober 2017.
