Trestegsguld till IF Göta
Rino Rotevatn

Simon Karlén inledde trestegstävlingen i Helsingborg med att ta ledningen redan i första omgången då han hoppade 15.37 på en bana där hopparna hade rätt kraftig medvind. Men det var inget problem för Karlén.

– Den här sommaren har jag varit stabil på plankan. Det innebär att jag kan hoppa mer avslappnat och få med mig farten som vinden ger, säger Simon Karlén till SVT Sport.

I andra omgången tappade han ledningen till Örgrytes Daniel Lennartsson som då nådde 15.58. Men i tredje omgången avgjorde Simon Karlén med tävlingens enda hopp över 16 meter. 16 meter och 17 centimeter blev resultatet som stod sig tävlingen ut.

– Jag har aldrig varit över 16 meter förut. Det var riktigt gôtt! säger Simon Karlén om guldhoppet.
