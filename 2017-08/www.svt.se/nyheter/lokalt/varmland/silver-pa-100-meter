Silver på 100 meter
Gustav Jakobsson

Först tog Amanda Malmehed silver för IF Göta i friidrottts-SM. Kort därefter var det sprintern Henrik Larssons tur när han blev tvåa på 100 meter.

– Alltid kul att se när Göta tar medaljer och det var kul för Amanda så jag tänkte att jag ska inte göra sämre ifrån mig, säger han.

Götasprintern såg ut som en guldkandidat inför finalen efter att avstannande ha sprungit in på nytt svenskt juniorrekord i försöken. I semifinalen putsade han sitt eget rekord ytterligare till 10,31 sekunder. Men i finalen räckte han inte riktigt hela vägen fram.

Var du besviken över att det inte blev guld?

– Jag var väl det lite i stunden men nu när jag tänker tillbaka är jag nöjd, säger han.

– Han som vann är två år äldre och jag tog ju hans juniorrekord så lite ska han väl få vinna, fortsätter han skämtsamt.

För Henrik Larsson var inte medaljen det som gladde mest utan snarare prestationen. Det var efterlängtat att få slå juniorrekordet.

– Det var riktigt ”gött”. Jag har sprungit under det förut men då har det varit med för mycket vind så när jag såg att vinden var godkänd var det en lättnad.

I finalen gick det ännu snabbare, då sprang han på 10,21 sekunder men hade för mycket medvind för att det skulle räknas som rekord. Nu går SM-tävlingarna vidare med 200 meter för en laddad Henrik Larsson.

– Nu vill jag vinna ännu mer, avslutar han.
