Sista arbetsdagen för Karlstad universitets rektor
Maria Dahlqvist

Hon har rosats men också risats. Kritiken handlar bland annat om valet av konst, nedläggning av utbildningarna till tandhygienist och biomedicinsk analytiker och så att hon år 2013 utsåg Olav Thon till hedersdoktor.

– Han utsågs i februari och när det i september kom fram att han skulle rösta på Fremskrittspartiet blev det väsen.

Åsa Bergenheim berättar att detta var en mycket obehaglig period för henne.

– Det otäcka var att det var mycket troll som kröp fram från sina stenar. Jag kände mig hotad och fick förstärka säkerheten i min lägenhet och ett av mina barn fick hotelsebrev kring detta. Storyn blev helt vansinnig – den antydde att jag enväldigt hade utsett en känd rasist till hedersdoktor – det var ju fullständigt absurt och väldig, väldigt obehagligt. Jag var rädd under den perioden för min säkerhet.

Även om detta är något hon helst vill glömma så berättar hon att minnet kvar som en tagg.

– Jag fick se en sida av Sverige som jag helst hade sluppit att se.

Men hon ångrar inget, säger hon, och menar att hon i den rollen hon haft ändå varit förskonad från kritik jämfört med många andra i samma befattning.

Hon säger sig vara stolt över allt som hon tillsammans med sina kollegor har åstadkommit och nämner speciellt att det blivit ordning på ekonomin, nya examensrätter och satsningar på forskning. Fyra nya utbildningar har Bergenheim varit med och startat, en är juristlinjen som börjar nu i höst. Och på universitetsfasaden lever konstinstallationen med texten ”Nobody puts Baby in a corner” kvar.

Bergeheim kommer heller inte att sitta still i något hörn utan kommer att gå tillbaka till sin tjänst i Umeå och vara i Karlstad ibland både för att fungera som stöd till nya rektorn och hälsa på sina barnbarn som bor här.

Och när hennes porträtt i dag satte upp i styrelserummet bredvid alla andra tidigare rektorer är hon tydlig med vad hon vill att folk ska minnas henne för i sin rektorsroll.

– Jag hoppas att de minns en period med hjärna och hjärta, fart och kraft.
