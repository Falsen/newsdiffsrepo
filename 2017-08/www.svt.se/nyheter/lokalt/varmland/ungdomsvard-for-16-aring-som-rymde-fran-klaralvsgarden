Ungdomsvård för 16-åring som rymde från Klarälvsgården
Simon Strinnholm

Det var den 14 mars i år som 16-åringen, under en utevistelse sent på kvällen, fritogs från gården. Till sin hjälp hade han en annan person som från utsidan först hotade en vårdare med ett vapenliknande föremål och sedan skar upp stängslet med en vinkelslip.

Sedan försvann de båda in i skogen.

LÄS MER: Ännu en rymning från ungdomshem

Södertörns tingsrätt dömer nu 16-åringen för dels rymningen – som rubriceras som hot mot tjänsteman – men också för flera grova våldsbrott i Stockholmsområdet. Straffet blir tio månaders sluten ungdomsvård.

16-åringens fritagningskumpan har aldrig hittats.
