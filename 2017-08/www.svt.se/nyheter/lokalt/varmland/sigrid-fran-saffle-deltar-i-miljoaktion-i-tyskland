Sigrid från Säffle deltar i miljöaktion i Tyskland
Maria Dahlqvist

Intresset för miljön har alltid funnits där. Från att ha växt upp med fältbiologerna till att hon de senaste åren deltagit i ett flera miljöaktioner. Bland annat den här i Tyskland förra året. Nu är det dags igen. Tidigare i veckan gick bussen till kolgruveområdet i tyska Rheinland, där en fem dagar lång miljöaktion pågår just nu.

– Troligen kommer vi att ockupera järnvägsrälsen som går in i ett kolkraftverk. Vi kommer också gå in i en kolgruva, klättra upp på deras maskiner och hindra dem från att köra, berättar Sigrid Magnusdotter som är övertygad om att civila olydnadsaktioner gör nytta.

Den här gången är hon dessutom en av fyra aktivister som filmas för en direktsänd dokumentär i realtid på nätet.

– Ibland ses civil olydnad som något svårt. Därför vill vi visa att vem som helst kan göra det, om det är något man tror på, säger Sigrid.

Hela aktionen filmas som ett konstprojekt i realtid som drivs av Troja scenkonst. Detta för att belysa demokratins tillstånd idag samt olika former av engagemang som människor ägnar sig åt med civil olydnad som utgångspunkt.
