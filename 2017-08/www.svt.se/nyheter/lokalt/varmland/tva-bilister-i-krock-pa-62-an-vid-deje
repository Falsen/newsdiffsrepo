Två bilister kolliderade på 62:an vid Deje
Simon Strinnholm

Enligt räddningstjänsten i Karlstadsregionen, som var på plats med styrkan från Deje, verkade det ha gått bra rent skademässigt med de inblandade.

– Det är två bilar som har krockat och det färdades en person i varje bil. Bägge har tagit sig ur och det verkar ha gått bra, säger Hans Berged, räddningschef i beredskap.

Exakt vad som orsakade olyckan var oklart kort efter men den ska ha föregåtts av att en bilist körde ut på 62:an.

Det var under en period problem med framkomligheten vid olycksplatsen men vid 9.15 meddelade Trafikverket att det åter var full framkomlighet.
