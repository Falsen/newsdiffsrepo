TBE-fallen ökar i Värmland
Maria Dahlqvist

110 fall av TBE rapporterades in till Folkhälsomyndigheten under första halvåret i år. Det är det högsta talet någonsin. Flest fall kommer från Stockholms län, följt av Västra Götaland och Uppsala län.

LÄS MER: Kraftig ökning av TBE

I Värmland har redan sju fall rapporterats in hittills i år.

– Det är ett rekordår gällande antal fall av TBE i Värmland, säger Ingemar Hallén smittskyddsläkare på Centralsjukhuset i Karlstad.

LÄS MER: TBE vanligast mellan Segmon och Slottsbron

Tydlig trend

Sex fall anmäldes totalt under hela förra året. För tio år sedan anmäldes bara ett fall av TBE i Värmland. Den ökande trenden är tydlig.

– Det är förstås oroande, och vad vi kan se sprider sig nu smittan västerut. Till exempel har den dykt upp i trakterna runt Kil, säger Ingemar Hallén som menar att sjukdomen är allvarlig då ingen behandling finns att tillgå.

Ökningen tros enligt Folkhälsomyndigheten bland annat vara det varmare klimatet, som fästingen trivs i, samt att diagnostiken förbättrats så att fler fall upptäcks. Ökningen sker trots att fler väljer att vaccinera sig.
