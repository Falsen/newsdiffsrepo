Stopp i trafiken efter olycka på E18
Simon Strinnholm

Singelolyckan inträffade strax före 11 på måndagseftermiddagen och Trafikverket uppgav kort efter olyckan att vägen hade stängts av helt i riktning mot Karlstad.

– Det är en personbil med två personer i som har gått in i mitträcket. Det ligger bildelar och räckesdelar i vägen så det är totalstopp i riktning mot Karlstad, säger Magnus Lundqvist, räddningschef i beredskap vid räddningstjänsten i Karlstadsregionen.

Ingen person ska ha skadats allvarligare fysiskt i samband med olyckan. Trafikverket har personal på väg till platsen för att åtgärda räcket och det kan uppstå problem med framkomligheten under arbetet.
