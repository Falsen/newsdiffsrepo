E18 mellan Kristinehamn och Karlskoga stängs av på onsdagen
Simon Strinnholm

Det rör sig om sträckan mellan Övre Kvarnmotet i Kristinehamn och Bodalen i riktning mot Karlskoga och vägen österut stängs av vid niotiden.

Trafiken kommer då dirigeras om via Björneborg och Degerfors, skriver Trafikverket i ett pressmeddelande.

Det var vid 22.30-tiden på tisdagskvällen som en lastbil med släp kom för nära vägkanten varpå den också välte av vägen. Ingen person skadades i samband med olyckan.
