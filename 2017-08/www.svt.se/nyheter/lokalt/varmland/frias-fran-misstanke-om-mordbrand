Frias från misstanke om mordbrand
Maria Dahlqvist

Branden den 6 juli i området Kronoparken rökfyllde ett helt trapphus. Ett stort räddningspådrag var vid platsen och kunde förhindra att branden spred sig utanför lägenheten. I samband med branden greps en kvinna som senare anhölls misstänkt för grov mordbrand.

Enligt domen som kom från tingsrätten idag är det klarlagt att det är den misstänkta kvinnan som har orsakat branden. Däremot tycker de inte det går att fastställa om branden har anlagts med uppsåt eller av en olyckshändelse.

Åtalet gällande mordbrand ska därför ogillas.
