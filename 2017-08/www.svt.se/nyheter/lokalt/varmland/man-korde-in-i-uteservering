Publicerad:21 augusti 2017 22.14Uppdaterad:22 augusti 2017 07.42
Man körde in i uteservering
Gustav Jakobsson

Det var i uteserveringen till en pizzeria i Filipstad som en man under kvällen körde in. Enligt räddningstjänsten ska mannen ha kommit med hög fart i bilen. Enligt Hasse Dahl kanske det finns skäl att tacka vädret för att det händelsen inte fick värre konsekvenser.

– Det var ju bra att det var dåligt väder den här gången för annars brukar det sitta fullt med folk där, säger han.

Pizzerian ligger bara ungefär 50 meter från brandstationen och därför kunde räddningstjänsten snabbt vara på plats och assistera ambulansen.

Mannen som körde bilen fördes till sjukhus som enda skadade. Enligt Hasse Dahl ska mannen ha haft smärtor i ryggen men i övrigt var skadeläget oklart. Det är inte klarlagt vad som ligger bakom mannens agerande.
