”Vi gör bedömningen att hon inte kan sitta kvar”
Inger Karlsson

I ett pressmeddelande på torsdagen hävdade Värmlandsdistriktet bland annat att man ville vänta in en extrastämma, och att man tyckte det var tråkigt att diskussionerna utåt och inte internt.

LÄS MER: Moderaterna i Värmland räknar med extrastämma

När SVT Nyheter Värmland pratar med distriktsordförande Stina Höök på fredagsmorgonen, tätt inpå den aviserade presskonferensen med Anna Kinberg Batra, menar Höök att det blir svårt för Kinberg Batra att vara kvar.

– Vi gör bedömningen att hon inte kan sitta kvar efter att så många har krävt hennes avgång, säger Stina Höök, förbundsordförande för Moderaterna i Värmland.

Samtidigt vill man inte gå ut med något avgångskrav mot partiledaren.

– Både med omtanke om henne och partiet så finns ingen anledning att ytterligare spä på avgångskravet. Vi tycker att det inte är läge att byta partiledare så nära valet, men det är inte så att vi är helt nöjda med hennes insats, säger Stina Höök.

LÄS MER: Efter avgångskraven – nu uttalar sig Anna Kinberg Batra själv
