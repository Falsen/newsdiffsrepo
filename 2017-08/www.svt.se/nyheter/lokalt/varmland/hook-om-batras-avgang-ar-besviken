Höök om Batras avgång: ”Är besviken”
Karin Mannberg

– Det var inte oväntat efter det sista dygnets utveckling, säger ordföranden för Moderaterna i Värmland – Stina Höök.

Men ni stödde henne?

– Vi gjorde bedömningen att det inte var läge att byta partiledare i det här skedet.  Det betyder att vi stödde Anna Kinerg Batra även om vi inte var helt nöjda med situationen. Sedan har det hänt saker det senaste dygnet som gör att vi insåg att det skulle bli en extrastämma oavsett vad vi sa.

LÄS MER: Batra avgår

Vad betyder det här för partiet?

– Vi har ett oerhört allvarligt problem, både att vi inte har kommit ut med vår politiker, men även utifrån hur delar av partiet valt att agera de senaste dagarna.

Hur menar du?

– Vi måste klara av att prata om våra interna problem internt utan att baktala och pajkasta i offentlighet, men det har delar av partiet inte klarat.

LÄS MER: Värmlandsmoderaterna: ”Vi gör bedömningen att hon inte kan sitta kvar”

Vad är det viktigaste nu?

– Att vi klarar av att gräva ner stridsyxorna och gemensamt orka få fram en ny kandidat till partiledarposten, säger Höök (M).

Är du besviken?

– Ja det får jag säga att jag är. Det sista dagarna har tagit fram de sämsta sidorna i vårt parti. Jag tycker Anna med sin presskonferens visar hur otroligt stark hon. Vi hade behövt henne.

Vem ska ta över nu?

– Det är inte läge att spekulera om nu. Jag antar att det måste komma fram några kandidater som vi kan ha en bra process kring.
