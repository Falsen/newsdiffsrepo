Snart går det att spela på brända planen i Forshaga igen
Niclas Brunell

– Den har varit väldigt saknad. Nu ska vi dra igång här och få ordning på det. Vi kommer att byta ut sargen och lägga ett nytt konstgräs så att planen återställs, säger Kent Nilsson, avdelningschef på fastighetsavdelningen på Forshaga kommun.

Hur saknad har den varit ?

– Mycket faktiskt. Vi hade handbollsläger i somras där vi skulle ha använt den men det blev inte så.

LÄS MER: Konstgräsplan förstörd i brand

Och den förstörda planen blir en dyr affär för kommunen.

– Den totala kostnaden är 1,2 miljoner men vi är försäkrade. Vår kostnad blir 134.000 kronor, säger Kent Nilsson.

Polisutredningen av branden är avslutad. Den kom fram till att det var två fjortonåriga pojkar som tände eld i ena hörnet av planen med hjälp av bensin. Det var aldrig meningen att hela planen skulle brinna upp men så blev det.

– Det blir inga mer polisiära åtgärder utan ärendet är överlämnat till sociala myndigheter, säger Fredrik Persson, ungdomsutredare vid polisen.

Kommunen kommer nu att göra en beställning på den nya planen under veckan och sen räknar man med att den ska vara spelklar igen i december.

En som längtar är Alvin Bergenbrink. Han och hans kompisar spelade tidigare på konstgräsplanen varje dag men sedan branden har de fått hålla till på en och tovig liten gräsplan utanför skolan.

– Det ska bli kul att få en ny plan, säger Alvin.

När blir första matchen?

– När den är färdig. Och då ska vi vinna.
