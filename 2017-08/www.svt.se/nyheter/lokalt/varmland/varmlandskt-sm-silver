Silver efter rekordstöt
Gustav Jakobsson

Friidrottens SM-tävlingar drog igång idag i Helsingborg. En av de första finalerna som avgjordes var damernas kulstötning och där slog IF Götas Amanda Malmehed till. Hon säkrade silvermedaljen efter att ha slagit sitt eget personliga rekord med en stöt på 15,24 meter.

– Det känns helt otroligt, det var inget jag hade trott när jag vaknade idag, säger en märkbart lycklig Amanda Malmehed.

Den sista stöten blev helt avgjörande. Inför den låg hon trea och då skickade hon iväg kulan till 15,24.

– Jag visste när jag gick in i ringen att det som sämst skulle bli brons. Ska jag vara ärlig minns jag nästan ingenting från stöten, det är bara svart, säger hon och fortsätter.

– Jag minns att jag klev ut ur ringen och vrålade. Sedan kom glädjetårarna.

Den sista stöten innebar inte bara personligt rekord utan även klubbrekord. Vad som händer med säsongen nu är inte riktigt klart än, eventuellt kan hon bli uttagen till Finnkampen men oavsett är hon nöjd.

– Allt härifrån är bara en bonus. Jag har haft en fantastiskt säsong. Jag har inga förväntingar, avslutar hon.
