Stora pengaproblem för Ski Sunne
Simon Strinnholm

Bolaget har nu en brist på 3,4 miljoner kronor.

– Målet är att skulderna skrivs ner för att få stabilitet i företaget och att vi ska öppna som planerat till jul, säger ena ägarhalvan Stefan Ranunger till Fryksdalsbygden.

Man letar också andra ägare till anläggningen för att få ordning på bland annat snösystem.

– De musklerna har vi inte själva och letar därför andra ägare eller fler delägare, säger Stefan Ranunger till tidningen.
