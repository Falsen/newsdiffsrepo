Fler kvinnor ska ge namn åt Karlstads gator
Bengt Hedin

– Det är jättebra och det är en enig kommunstyrelse som står bakom, säger kommunstyrelseledamoten Parvane Assadbegli (V) som tillsammans med sitt parti skrivit motionen om att verka för jämställdhet och mångfald när nya gator, vägar och platser i kommunen får sina namn.

Idag är det få kvinnor som fått ge namn åt Karlstads gator. Också vad gäller etnicitet finns stora brister, enligt Vänsterpartiet.

– Det finns många kända kvinnor från andra läner som kan finnas med när namnberedningen ska ta ställning till nya namn. Det här är ingenting man ändrar på på ett år, men är ändå en viktig policy för framtiden, säger Parvane Assadbegli.

Särskilt många förslag på vilka kvinnor som skulle kunna ge nya gator namn har hon dock inte.

– Åse Bang kanske. Hon kämpade för kvinnors rättigheter, föreslår Parvane Assadbegli.

Åse Bang, som avled 2010, var vänsterpartist och drev jämställdhetsfrågor i samhällsdebatten.

Politikerna i kommunstyrelsen var eniga i beslutet. Men det är är slutligen kommunfullmäktige som tar det formella beslutet.
