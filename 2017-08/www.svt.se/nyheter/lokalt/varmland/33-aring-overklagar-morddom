33-åring överklagar morddom
Simon Strinnholm

Det var i februari i år som den äldre mannen var på väg till en butik i Kristinehamn när 33-åringen kom fram och krävde hans väska. 71-åringen satte sig emot detta varpå 33-åringen högg honom i magen i, enligt honom, ett försök i att skära av axelremmen. Innan han fick tag på väskan och försvann från platsen hann han med ytterligare ett hugg – den gången i ryggen.

LÄS MER: Kristinehamnsbo dömd till fängelse för mord

71-åringen avled i början av juni i år och enligt 33-åringen och dennes advokat behöver detta inte ha berott på knivhuggen, skriver gt.se.

LÄS MER: Rånoffer dog av skador – 33-åring utreds för mord

Istället kan dödsfallet ha med sjukhusbehandlingen att göra, uppger 33-åringen i överklagandet.

Istället för den 14-åriga fängelsedom han dömdes till av Värmlands tingsrätt vill han nu frias från åtalspunkten om mord. Han kan istället tänka sig att det ska handla om vållande till kroppsskada eller dråp, skriver gt.se.
