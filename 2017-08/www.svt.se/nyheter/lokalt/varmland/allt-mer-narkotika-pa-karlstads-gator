Alltmer narkotika i Karlstad
Bengt Hedin

Enligt Lidén är det bland annat kokainmissbruket som ökat. När alltfler personer hamnar i missbruk ökar också kommunens kostnader för vård på behandlingshem.

– Vi är medvetna om det här och gör vad vi kan, men man måste också ta hand om folk som hamnat i missbruk.

Per-Inge Lidén säger att kommunen jobbar med förebyggande insatser.

– Till exempel att fånga upp ungdomar som hoppar av gymnasiet. Tricket för att lyckas är att fånga upp dem tidigt annars är det också offantliga kostnader för de här insatserna, säger han.

Prognosen för arbetsmarknads- och socialförvaltningen 2017 är minus 30 miljoner jämfört med budget.

Den största orsaken är att kostnaderna för så kallade ”externa placeringar” ökat. Det gäller till exempel personer som lider av psykisk ohälsa och som också har missbruksproblem.

De senaste månaderna har kommunen fått flera vårdkrävande fall. Det handlar om personer som placerats på vårdinrättningar utanför kommunen där dygnspriset per person varit extremt högt, i några fall upp till 10 000 kronor per dygn.
