Två män anhållna för misshandel av kvinna i Hagfors
Simon Strinnholm

Polisen fick larmet strax före 20.30 på onsdagen.

– Det är en kvinna som har blivit slagen av några män, de har också slagit sönder en bil och hotat den här kvinnan, säger Jan-Åke Sjöström, vakthavande befäl vid polisen i region Bergslagen.

De två männen, som är i 30- respektive 40-årsåldern, greps under kvällen och anhölls senare misstänkta för flera brott.

– Det gäller misshandel, olaga hot, skadegörelse och förmodligen stöld också eftersom de tog hennes mobiltelefon, säger Jan-Åke Sjöström.

Kvinnan klarade sig utan allvarligare fysiska skador och behövde inte uppsöka sjukhus.
