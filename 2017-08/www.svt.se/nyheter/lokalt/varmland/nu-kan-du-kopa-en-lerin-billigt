En Lerinbild för några kronor
Maria Haglund

Fem av konstnären Lars Lerins akvareller blir frimärken. Den 24 augusti släpps frimärkena hos ombud och hos PostNord.

Lars Lerin anses vara en av världens mest framstående akvarellister. Motiven till frimärkena har valts ut i samarbete med Lars Lerin och formgivaren Gustav Mårtensson.

– När allt fler hälsningar skickas elektroniskt blir en hälsning i postlådan alltmer exklusiv och många väljer frimärksmotiv noga. Därför är det roligt att kunna erbjuda samtida konst i miniformat till alla brevskrivare i landet, säger Britt-Inger Hahne, chef PostNord Frimärken.
