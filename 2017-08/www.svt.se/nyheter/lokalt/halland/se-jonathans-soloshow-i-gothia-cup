Se Jonathans soloshow i Gothia cup
Rickard Widgren

Det var i slutet av den sista gruppspelsmatchen mellan HBK:s U-15-lag mot Sirius som Jonathan Wadensten satte fart.

– Jag fick bollen från ett inkast och tänkte vika in i banan och skjuta. Men så märkte jag att en snurrfint lyckades så då fortsatte jag. Jag tog mig förbi två spelare med en ”tvåfotare” och då kom bollen för långt fram så jag kunde inte skjuta. Sedan hamnade jag mellan målvakt och back när jag skulle skjuta och fick ingen ren träff, men den gick in, säger Jonathan Wadensten till SVT Nyheter Halland.

Hur kändes det?

– Jätteskönt! Det var magiskt i den stunden. Det var nog det snyggaste målet jag gjort.

Vad sa dina lagkamrater?

– Några var lite irriterade att jag inte passade, men förstås glada också.

Jonathans matchavgörande mål, som tog HBK:s U-15-lag till kvartsfinal, har i sociala medier jämförts med Zlatan Ibrahimovic mål i Ajax-tröjan för 13 år sedan.

– Det är stor grej! Kul att bli jämförd med Zlatan.
