Publicerad:21 augusti 2017 08.22
SVT Nyheter Halland
Jimmy Kirvesmäki

Det var vid 07:45-tiden på måndagsmorgonen som två personbilar kolliderade på Vallås. En av bilarna gick i diket medan den andra står mitt i vägen.

– Vi är där och jobbar på platsen. En bil står mitt i vägen, säger Tomas Fuxborg, polisens presstalesperson.

Kollisionen ägde rum på Växjövägen och enligt polisen ska det ha varit en kraftig krock och en kvinna som var inblandad i krocken ska ha klagat på bröstsmärtor.

Hur hindras trafiken av kollisonen?

– Jag misstänker att man leder om trafiken eller att man stängt av ena vägbanan, säger Tomas Fuxborg.
