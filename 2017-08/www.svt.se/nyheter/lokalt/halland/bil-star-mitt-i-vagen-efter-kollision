Bil stod mitt i vägen efter kollision
Jimmy Kirvesmäki

Det var vid 07:45-tiden på måndagsmorgonen som två personbilar kolliderade på Vallås. En av bilarna gick i diket men den andra stod kvar på vägen.

– En bil står mitt i vägen, sa Tomas Fuxborg, polisens presstalesperson, till SVT under måndagsmorgonen.

Kollisionen ägde rum på Växjövägen och enligt polisen ska det ha varit en kraftig krock och en kvinna som var inblandad i krocken ska ha klagat på bröstsmärtor.

Vid 09:30-tiden meddelade polisen att patrullen hade lämnat platsen och att bilen hade bärgats.
