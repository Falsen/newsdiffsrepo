Hamza Yalcins sambo mötte UD: ”Känns sådär”
Mattias Bolin

Den svensk-turkiska journalisten Halmza Yalcin har suttit fängslad i Spanien sedan den 3 augusti. Han greps på en flyplats i Barcelona efter att Turkiet utfärdat en internationell arresteringsorder mot honom.

Sedan dess har har flera röster höjts för att Sverige borde göra mer för att få journalisten fri.

Hamza Yalcins sambo Seda hade på tisdagseftermiddagen ett timmeslångt möte med två representanter från Utrikesdepartementet. Hon ville få svar på vad UD gör för att få hennes sambo fri.

– Jag hade några frågor till dem, men de sa nästan ingenting, säger Seda.

Den tysk-turkiska journalisten Dogan Akhanli, som greps under liknande omständingheter som Hamza Yalcin, kunde släppas efter bara en dag efter påtryckningar från Tysklands förbundskansler, Angela Merkel, och landets utrikesminister, Sigmar Gabriel.

Seda frågade UD varför Sverige inte kunde få loss hennes sambo lika snabbt.

– De sa att det inte var samma sak och att de inte riktigt kände till det fallet, säger Seda.

LÄS MER: Internationella PEN: Frige Hamza Yalcin omedelbart

Seda upplever att hon vid mötet inte fick några klara besked på hur UD arbetar med fallet.

– Det känns sådär, säger hon.

Seda kommer nu att stanna i Stockholm några dagar för att mobilisera mer hjälp. Bland annat från politiker och organisationen Reportrar utan gränser, berättar hon.
