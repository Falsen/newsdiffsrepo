Cannesvinnaren till Halland: ”Metropolstadsstort”
Rickard Widgren

Det var den 28 maj som sensationen var ett faktum. Ruben Östlund från Styrsö hade med sin film ”The square” tilldelats Guldpalmen i Cannes. Det är 66 år sedan en svensk film kammade hem det prestigefyllda priset.

Inför den svenska premiären åker regissören runt till biografer för att visa upp priset, filmen och svara på frågor från publiken.

LÄS MER: Ruben Östlund gör en Stanley Cup

– Det är väldigt roligt att en filmskapare som Ruben värnar om biokulturen som en viktig mötesplats och kulturbärare. Det betyder mycket för oss som driver biografer, säger Michael Kristiansson, föreståndare för Biostaden Facklan i Kungsbacka.

Under lördagen besöker Ruben Östlund tillsammans med filmens producent biografer i Halmstad och Kungsbacka.

– Vi är stolta över att en lokal filmskapare vann Guldpalmen. Sedan är det stort att visa upp ett av filmvärldens finaste priser i lilla Kungsbacka. Det är metropolstadsstort, säger Michael Kristiansson.

LÄS MER: ”The square”-fotografen från Falkenberg om priset

Har du sett filmen än?

– Nej, jag sparar mig till lördagens förhandsvisning.

Är Kungsbackaborna flitiga biobesökare?

– En stor förändring i Kungsbacka de senaste åren är faktiskt att pensionärer blivit väldigt aktiva i stan. De går väldigt mycket på bio och gör roliga saker.
