Misstänkt för människorov släpps ur häktet
Stina Johansson

I juni anhölls tre män misstänkta för att ha fört bort en man i 40-årsåldern som driver matbutik i Älvsered i Falkenbergs kommun. Nu har åklagare Peter Larsson beslutat att släppa en av männen.

– Bevisläget har blivit något sämre när det gäller den mannen så jag bedömde att det inte räckte för att hålla honom häktad. Däremot är han ålagd reseförbud, säger Larsson.

LÄS MER: Misstänkta för människorov omhäktas

Under onsdagen beslutade Varbergs tingsrätt att de två andra män som misstänks för människorov ska förbli i häktet. Åtalstiden förlängs till den 13 september.

Framöver kommer polisutredningen fortgå.

– Vi har en hel del omständigheter men den viktigaste omständigheten, det vill säga målsägande själv, har vi inte anträffat. Vi befarar att han är död men vi vet inte säkert, säger Peter Larsson.

LÄS MER: Missing people: ”Vi söker varje helg”
