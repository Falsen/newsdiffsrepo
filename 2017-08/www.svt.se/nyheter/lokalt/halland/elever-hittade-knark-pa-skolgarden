Elever hittade misstänkt knark på skolgården
Fredrik Magnusson

Det var i fredags förmiddag som elever på Skogstorpsskolan i Falkenberg sökte upp rektorn Ann-Charlotte Rundström.

– De visade mig en snusdosa som de hittat och sa att jag skulle titta i den eftersom de trodde att det var hasch. Jag tog med mig burken och ringde polisen som kom hit efter en kvart, säger rektorn.

På skolan går elever i alla åldrar – från förskoleklass till nian. Det var, enligt rektorn, några av de äldre eleverna som hittade snusdosan.

Vad tänker du som rektor om att det hittas narkotika på skolans område?

– Det är chockartat, helt oacceptabelt. Jag är glad att vi kunde ta hand om det och agera så snabbt, säger rektorn Ann-Charlotte Rundström.

Har det hänt något liknande tidigare?

– Vi har aldrig varit med om något sånt här tidigare, säger rektorn.

Skolan har informerat all personal och alla vårdnadshavare om fyndet.

Polisen misstänker också att det som hittats är hasch och att rör sig om cirka ett gram, skriver Hallands nyheter.
