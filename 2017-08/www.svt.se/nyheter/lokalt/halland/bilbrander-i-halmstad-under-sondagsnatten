Bilbränder i Halmstad under söndagsnatten
Jimmy Kirvesmäki

Det första larmet kom vid 00:40-tiden och gällde två bilar som stod i lågor vid Mosaikplatsen i Halmstad.

– Det är den ena bilen som brinner och som blir totalt utbränd. Sedan är den en bil som står jämte och som får lättare lackskador, säger Tomas Fuxborg, polisens presstalesperson.

Några timmar senare, vid 05-tiden, kom det andra larmet och gällde en bil i Oskarström, som stod mitt i vägen, och som brann.

Polisen misstänker att båda bränderna, som kunde släckas utan större problem, anlagts och båda utreds som skadegörelse genom brand.
