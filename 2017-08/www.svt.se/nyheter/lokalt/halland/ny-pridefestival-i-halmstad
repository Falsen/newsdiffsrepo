Ny Pridefestival i Halmstad
Anders Fall

Lördagen den 9 september kommer en fest arrangeras i Norre Katts park i Halmstad och veckan innan hålls föreläsningar på samma tema.

– Festivalen handlar om glädje, fest och gemenskap men i botten ligger en viktig samhällsfråga: Vilket samhälle vill vi leva i? Halmstad kommun står väldigt fast i värderingen om allas lika värde och att få älska vem man vill, säger Karolina Peterson, chef för upplevelse och konst vid kommunens kulturförvaltning.

Festivalen kommer att bli lite mindre än tidigare. Färre utställare, men flera artister samt parad och föreläsningar som vanligt.

– Vi har ju fått staden att haka på och värdera HBTQ-frågorna som sig själva och inte bara baka in dem i ett jämställdhetsarbete som förut, säger Linda Bjerman, styrelseledamot RFSU.

Det är Halmstad kulturförvaltningen som sponsrar RFSU tillsammans med HFAB och Halmstads energi och miljö.
