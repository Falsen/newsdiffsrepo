Patient dog – Varbergs sjukhus anmäler händelsen
Stina Johansson

För en tid sedan vårdades en patient med många sjukdomar på Hallands sjukhus i Varberg på grund av försämring av en långvarig sjukdom och lunginflammation. Patienten ska ha varit så sjuk att vårdavdelningen borde kontaktat ett så kallat intensivvårdsteam för att ta ställning till vidare behandling, men det gjorde inte omgående.

När teamet slutligen tillkallades ordinerades en särskild behandling som kallas CPAP. En utredning av händelsen har visat att det fanns en kompetensbrist på avdelningen för just den behandlingen. Patienten fick senare vård på intensivvårdsavdelningen men avled där.

Om patientens död berodde på missar i vården eller inte är ännu inte fastställt, enligt chefläkare Birgitta Lagerqvist.

– Det går inte att säga i nuläget för det var en svårt sjuk person, säger hon.
