Bilbrand i Laholm
Stina Johansson

Omkring klockan 02.00 larmades räddningstjänsten till en bilbrand i Trädgårdsstaden i Laholm.

– Bilar runtomkring verkar ha klarat sig utan skador, säger Peter Stened, inre befäl vid räddningstjänsten.

Några timmar senare fick räddningstjänsten åka tillbaka till platsen.

– Det var konstigt för den bilen som brann började brinna igen vid halv sextiden.

Av vilken orsak?

– Man vet inte. Det kan ha varit värme kvar men jag har aldrig varit med om att en bil har börjat brinna igen på grund av det. Det brukar inte vara så mycket värme och bränsle kvar att det kan tända igen.

I nuläget finns misstankar om att branden var anlagd. Polisen rubricerar händelsen som skadegörelse genom brand.
