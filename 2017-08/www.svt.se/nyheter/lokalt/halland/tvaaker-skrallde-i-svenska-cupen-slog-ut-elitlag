Tvååker skrällde i Svenska cupen – slog ut elitlag
Mattias Bolin

Hallänningarna vann mot Göteborgslaget hemma på Övrevi vi med 2-1.

– Idag så vinner vi för att vi är ett bättre lag än Örgryte, säger lagets tränare Mattias Lindström

Örgryte spelar normalt i Superettan, och Tvååker i division 2, men Tvååker visste inför matchen att det fanns en chans att vinna trots att det skiljer två divisioner mellan lagen.

– Jag är väldigt stolt över sättet vi vinner på, säger Mattias Lindström.

Segern innebär att Tvååker får vara med i Svenska cupens gruppspel till våren, vilket betyder mycket för klubben

– Det är det längsta Tvååker kommit i cupen någonsin. Det hade varit trevligt med allsvenskt lag i gruppen, säger Mattias Lindström.

Fler halländska lag spelade i cupen på onsdagskvällen.

Division fyralaget Kvibille mötte Häcken på hemmaplan men förlorade med 9-1. Varbergs Bois nollade Hittarps IK i en match som slutade 3-0. För allsvenska HBK blev det också vinst, borta mot Kristianstad med 3-1.
