Rockfest går i graven
Jimmy Kirvesmäki

I helgen är det dags för Falkenberg Rockfest. Det är sjätte gången som festivalen äger rum men nu meddelar arrangörerna att det också blir den sista festivalen. Det rapporterar Hallands Nyheter.

– Man märker tydligt vart trenden går. Tyvärr är det dåligt med återväxten av rockfans från den yngre generationen och den annars så trogna rockpubliken har med åren blivit lite mer kräsen och bekväm av sig, säger Christer Roos, en av arrangörerna, till tidningen.

Festivalen startade 2012 på Vallarnas friluftsteater. Under helgens sista festival uppträder band som Hardcore Superstar och Lillasyster.
