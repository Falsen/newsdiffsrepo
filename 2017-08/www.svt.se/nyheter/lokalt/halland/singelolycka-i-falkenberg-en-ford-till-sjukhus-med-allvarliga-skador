Singelolycka i Falkenberg – förd till sjukhus med allvarliga skador
Michael Larsson

Larmet kom vid 22.31-tiden under lördagskvällen. En personbil ska ha kört av vägen på Toarpavägen norr om Falkenberg.

Enligt initiala uppgifter från SOS Alarm ska bilen ha kört in i ett elskåp.

När räddningstjänsten kom till platsen var bara föraren kvar i bilen. Han fick föras till Varbergs sjukhus med allvarliga skador.

Enligt polisen fick Räddningstjänsten uppgifter om att flera personer kunde ha varit i bilen vid olyckan.

Föraren ska vid räddningsinsatsen ha visat tecken på berusning och misstänks nu för rattfylleri och vårdslöshet i trafiken.
