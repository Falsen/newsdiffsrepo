Ny ledtråd efter Lilla Tjärby-skotten
Fredrik Magnusson

Det har gått snart en och en halv vecka sedan en man i 50-årsåldern blev skjuten i buken i Lilla Tjärby utanför Laholm.

LÄS MER: Man skjuten i Lilla Tjärby

Något riktigt genombrott har polisen hittills inte fått i utredningen. Men det finns en vittnesuppgift som väcker polisens intresse.

–
Vi har fått in en iakttagelse att det ska ha kommit en svart taxibil mitt i natten med två personer som klivit ur. Vi har sökt svarta taxibilar men
inte fått fram något. Vi är väldigt intresserade av att få in uppgifter om fler har sett den bilen,
säger Lars-Gunnar Perlinger, biträdande chef för grova brottsutredningar i Halland.

Han understryker att det inte rör sig om en svarttaxibil, utan en svart taxibil.

Den skottskadade mannen är utskriven från sjukhuset och mår efter omständigheterna bra, enligt polisen. Men han har svårt att återge detaljer kring skjutningen.

LÄS MER: Skottskadad kan inte peka ut gärningsman

– Mannen är hörd ett par gånger. Men han har inte uppfattat mycket av själva skjutningen, utan bara upptäckt att han blivit skjuten, säger Lars-Gunnar Perlinger till SVT Nyheter Halland.
