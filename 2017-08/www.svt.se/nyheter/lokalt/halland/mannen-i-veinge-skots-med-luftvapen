Mannen i Veinge sköts med luftvapen
Stina Johansson

Vid 18-tiden på tisdagkvällen blev en man i 25-årsåldern skjuten i benet i Veinge centrum.

LÄS MER: Man skjuten på öppen gata i Veinge

Händelsen rubricerades inledningsvis som försök till dråp men har nu ändrats eftersom det har framkommit att mannen skjutits med ett luftvapen.

– Därför har man ändrat rubriceringen till misshandel alternativt grov misshandel, säger polisens presstalesman Stefan Gustafsson.

I nuläget finns ingen gripen. Vad som mer har framkommit i utredningen vill polisen inte kommentera i nuläget.

– Vi har ingen mer information att lämna. Vi har en del att titta på så vi kommer arbeta vidare med utredningen, säger Gustafsson.

Polisen vill gärna få in tips från allmänheten.

– Om det finns folk som kan lämna information så är det alltid viktigt att vi får reda det.
