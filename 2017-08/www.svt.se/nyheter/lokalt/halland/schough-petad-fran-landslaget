Schough petad från landslaget
Fredrik Magnusson

– Jag har gråtit en del faktiskt, säger Olivia Schough till Sportbladet efter att förbundskaptenen Peter Gerhardsson på måndagen presenterade sin landslagstrupp inför första VM-kvalmatchen mot Kroatien om tre veckor.

Under förre förbundskaptenen Pia Sundhages ledning var Schough så gott som given i landslaget.


– Landslaget betyder så väldigt mycket för mig. Det var ändå fem år
sedan jag var utanför landslaget senast, så det är en väldig
omställning. Jag var väldigt nervös inför uttagningen och visste
inte hur de skulle tänka, men det var inte så att jag förväntade
mig att vara given, säger hon i intervjun med Sportbladet.


Olivia Schough var inte den enda av tidigare givna landslagsprofiler som saknades när truppen presenterades.

Läs mer: Schelin och Dahlkvist saknas i Gerhardssons trupp

Bayern München-spelaren Fridolina Rolfö, ursprungligen från Kungsbacka, finns däremot med i truppen.
