HBK orkade inte stå emot Djurgården
Mattias Bolin

Halmstads BK blev rejält tillbakapressat av Djurgården redan från start och hemmalaget hade inledningsvis många klara målchanser. Men HBK:s målvakt Isak Pettersson gjorde ett par kvalificerade räddningar, vilka höll Halmstad kvar i matchen.

Men i den 28:e matchminuten satte Magnus Eriksson 1-0 till DIF efter att just Isak Pettersson gjort ner anfallaren Gustav Engvall i gästernas straffområde.

Halmstad kunde dock lite turligt kvittera innan halvtidsvilan genom ett skott av Gabriel Gudmundsson, som målvakten mer eller mindre tappade in i mål.

LÄS MER: HBK:s nye tränare: ”Vet hur gammal jag är”

I andra halvleken fortsatte Djurgården att pressa HBK och i den 65:e minuten gjorde Gustav Engvall 2-1. Efter det orkade inte HBK resa sig igen och Halmstadlaget ligger fortsatt kvar näst sist i den allsvenska tabellen.
