Bil voltade efter polisjakt
Carl Moberg

Det var under lördagsmorgonen som en polispatrull kände igen en av passagerarna i en bil som man ville kontrollera. När bilen stoppades valde föraren dock att trycka gaspedalen i botten och körde i hög fart längs E6.

Polisen följde efter medan bilen gjorde farliga omkörningar och fortsatte hålla höga fart längs motorvägen. Fler poliser kallas till och efter en stund väljer föraren att köra av motorvägen i ritkning mot Steninge och sedan in på Kustvägen.

– Där kör de av vägen och ut på en åker och bilen slår runt, berättar Hans Lippens, polisens presstalesperson.

Polisen tar sig ut på åkern och ambulans och räddningstjänst kommer till platsen.

– Personerna i bilen är omtöcknade men har klarat sig relativt bra. Båda verkar narkotikapåverkade. De transporteras med ambulans till sjukhus innan man kan höra dem, säger Hans Lippens.

Polisen rubricerar det hela inledande som grov vårdslöshet i trafik och drograttfylleri.
