Nu öppnar ny mottagning för sprututbyte
Stina Johansson

Onsdag den 30 augusti öppnar mottagningen för sprututbyte i Varberg. Sedan tidigare finns en mottagning i Halmstad som öppnade innan sommaren.

– Vi beslutade om sprututbyte framför allt av två skäl. För det första för att försöka förhindra smitta av främst HIV och Hepatit C, men även för att hitta ett sätt att få kontakt med missbrukare som vill ha hjälp, men där det känns som ett för stort steg att ta kontakt med vården säger Tommy Rydfeldt (L), ordförande i Driftnämnden Närsjukvård, i ett pressmeddelande.

Mottagningen i Halmstad är öppen på tisdagar mellan klockan 13.00 till 16.00. I Varberg kommer mottagningen ha öppet samma tider men på onsdagar.
