Per Gessle: ”Roxette spelade på lånad tid”
Rickard Widgren

Popstjärnan från Halmstad är ute på en bejublad turné där han varvar material från Roxette, Gyllene Tider och solokarriären. På fredagskvällen spelade Per Gessle i hemstaden. SVT Nyheter Halland träffade hitmakaren timmarna före konserten i en exklusiv intervju.

Se tv-intervjun ovan

Sångerskan Helena Josefsson har varit med i många produktioner med Gessle sedan Mazarin-plattan för 14 år sedan. På den senaste skivan ”En vacker natt” och under turnén har hon fått större plats än tidigare och Per Gessle är inte sen med att hylla henne.

– Hon är en fantastisk sångerska, säger han.

LÄS MER: ”Det har varit tre tuffa år där min mamma, bror och syster försvunnit” – Nya skivan visar en mer privat sida av Per Gessle

Det är dock inte alla som uppskattar att någon annan än Marie Fredriksson sjunger Roxettes låtar.

– Det är en liten klick Roxettefans som inte gillar det. Jag kan förstå dem även om jag inte bryr mig så mycket om det. Alternativet är att aldrig mer spela låtarna och det skulle kännas konstigt för mig som kompositör, säger Per Gessle.

Förutom solo- och Roxettehits får publiken under turnén höra låtar från Gyllene Tider. Just låtarna från popbandet från Halmstad var svårast att sätta under repetitionerna.

– Jag fick flera gånger avbryta för att sätta mig och skratta. Musikerna i bandet är helt enkelt för bra för Gyllene-låtarna så det lät som ett coverband. Men det blev bra till slut, säger Per Gessle och skrattar.

I september släpper artisten nya soloskivan ”En vacker dag”.

LÄS MER: ”Tanken på att sjunga med andra killar kändes nytt” – Per Gessle om låten med Winnerbäck
