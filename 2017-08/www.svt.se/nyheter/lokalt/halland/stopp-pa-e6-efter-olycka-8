Stopp på E6 efter olycka
Ida Österberg

Larmet kom in till SOS vid 17-tiden på fredagseftermiddagen. Enligt SOS ska flera fordon vara inblandade i olyckan som ska ha skett vid Skottorp. Enligt ett vittne ska ambulans vara på platsen vid 17.20 och det är svårt för trafiken att ta sig fram.

Räddningstjänsten bekräftar att de och ambulans är på platsen och att det ska råda stopp på platsen i södergående riktning medan de jobbar med olyckan.

– Det ska vara två fordon inblandade. En påkörning bakifrån, säger Johan Wallin inre befäl på räddningstjänsten i Halmstad.

Enligt honom kommer räddningstjänsten vara kvar på platsen åtminstone till 18.30

Hans Lippens, presstalesperson på polisen i region Väst, säger att de två bilarna ska stå i vänster körfält och att olyckan ska ha skett vid av- och påfarterna vid Skottorp.

– Vi har precis kommit till platsen, säger han vid 17.30.

Enligt en person som sitter fast i trafiken har det långsamt börjat rulla i ena körfältet vid 17.40.

Vid 17.45 meddelar SOS-alarm att två personer har avförts med ambulans till sjukhus från platsen.

Texten uppdateras
