Varning för åskoväder i Västsverige
Sara Leverin

Bor du i sydvästra Sverige kan det vara dags att förbereda dig för ett åskoväder. Exakt i detalj vilka områden som kommer att drabbas hårdast är inte klart.

– Det är osäkert som alltid, det är risk även i Västra Götaland och uppe i Bohuslän för kraftiga åskskurar, säger Nils Holmqvist.

SMHI meddelar dock till SVT:s meteorologer att det mesta tyder på att det just är Halland och västra Kronoberg som kommer att drabbas hårdast, och därför har de utfärdat en klass 1-varning för risk för stora regnmängder.

Minst 35 millimeter regn inom en 12-timmarsperiod kan man räkna med i områdena där varningen är utfärdad.

– Regnet mattas av när lågtrycket rör sig in mot land. Det kommer troligtvis inte vara lika kraftig på höglandet.

Under söndagsförmiddagen drar regnvädret vidare österut.

LÄS MER: Sätt dig inte i bilen när det åskar – sanningar och myter om att skydda sig mot åska
