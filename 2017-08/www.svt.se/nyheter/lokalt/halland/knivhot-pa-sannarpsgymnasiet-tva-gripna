Knivhot på Sannarpsgymnasiet – två gripna
Stephanie Londéz

Polisen larmades till Sannarpsgymnasiet i Halmstad vid 12:51 då ett bråk utbröt mellan en grupp människor.

– Det var fem till sex personer som var inblandade och någon sa att någon hade en kniv, säger Tommy Nyman, presstalesperson vid polisen.

Två personer greps på plats, 19 och 22 år gamla. Båda är misstänkta för olaga hot.
