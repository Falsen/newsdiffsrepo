Inget brott när anställd dog i container
TT

Kammaråklagare Bo Lindgren, som utrett ärendet, konstaterar i sitt beslut att det inte finns tillräckliga skäl för ett åtal.

LÄS MER: Sjukhusanställd misstänks ha försvunnit i container

– Det har hållits ett mycket stort antal förhör och gjorts husrannsakningar, tekniska och medicinska undersökningar, säger Lindgren.

LÄS MER: Sorg och oro på Varbergs sjukhus

– Men i det materialet ser jag inte att det finns något som skulle kunna skapa en misstanke om brott.

Hittades någonsin kroppen?

– Jag kan inte uttala mig om det då det råder förundersökningssekretess, säger Bo Lindgren till SVT Nyheter Halland.

Mannen försvann från sitt jobb i slutet av april. Redan från början fanns misstankar om att han råkat ut för en olycka, vilket senare bekräftades av blodspår på en container som stått utanför sjukhuset.
