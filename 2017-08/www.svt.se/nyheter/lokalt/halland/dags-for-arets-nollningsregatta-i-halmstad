Här plaskar nollorna i Nissan under regattan
Ida Österberg

I dag, lördag, var det dags för avslutningen på årets nollning på högskolan i Halmstad. På Nissan tävlade stadens studenter på mer eller mindre flytande, egenbyggda flottar.

Regattan drog klockan elva och ljudnivån var ganska hög. Lag med mycket pepp och jubel fick nämligen extra poäng.

Flottracet bestod av två heat och en final med de tre bästa från varje heat.
