Inbrott på skola utanför Varberg
Alice Nilsson Loth

Runt fyratiden i natt gick larmet på Lindberg skola och förskola. När väktare kom till platsen hade någon slagit sönder fönsterrutan till ett kontor på skoldelen. En dator saknades.

Någon har dessutom tagit sig in på förskolan men polisen vet ännu inte vad som är stulet ur byggnaden.

– Det finns tillgång till mycket elektronik i skolor. Därför har denna typen av inbrott blivit populärt, säger polisens presstalesperson Tommy Nyman.

En undersökning kommer genomföras på platsen.
