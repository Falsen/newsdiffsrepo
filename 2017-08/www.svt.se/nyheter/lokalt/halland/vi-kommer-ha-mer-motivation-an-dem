Lilla Kvibille lär få (BK) Häcken full
Anders Fall

– Det är den största matchen i min karriär och för många av de andra också, säger Viktor Jarälv.

Matchen kommer framförallt att spelas i högre tempo än vad KBK normalt är vana vid. Kvibille BK delar en förstaplats i division fyra tillsammans med IFK Fjärås.

– Vi kör för fullt i serien och har fullt fokus på den också. Men vi får vara lite försiktigare så vi inte jagar oss jättetrötta. Det kommer vara en tuff match i högt tempo, säger tränaren Roger Bengtsson.

Svenska cupen är speciell eftersom lag från olika serier kan mötas och i slutändan göra upp om en kvalplacering till UEFA Europe league.

BK häcken ligger just nu på sjätte plats i Allsvenskan, och stormötet har genererat en medialt intresse för Kvibille, som i vanliga fall är nöjda med en notis i tidningen efter en match.

TV: Se hela inslaget här

– Det känns som intresset är enormt. Större än vad jag trodde att det skulle bli, säger Mattias Andersson.

Det är inte för mycket press då?

– Nej detta blir en match att njuta av, göra vårt allra bästa och få ett resultat vi kan vara nöjda med, säger Mattias Andersson.

”Mer motivation än dem”

Vad har ni för fördel?

– Hemmaplan, stöd härifrån och mer motivation än dem, säger Markus Wendel.

Matchen spelas på onsdagen på Björkevi i Kvibbille med start klockan 18.00.
