Ännu en hundattack i Laholm
Alice Nilsson Loth

Det var vid lunchtid på måndagen som Thomas Parkell höll en körskolelektion i ett villaområde i Laholm. Eleven färdades på en moped och skulle utbildas i att köra i låga hastigheter. Men ganska snart fick Thomas Parkell tänka om, och be eleven gasa.

Anledningen var en kamphund som närmare sig i rask takt. En pitbull hade slitit sig från ägaren.

– Den sprang i full fart mot oss och den tänkte inte slicka oss i ansiktet precis. Den skulle anfalla, säger han.

Thomas Parkell uppskattar att hunden jagade dem i omkring 300 meter med kopplet släpandes i marken.

– Jag började skrika i radion, och som tur var fick jag eleven att köra lite fortare. Hade den kommit någon sekund närmare hade den huggt tag i mig i benet.

Han hann se en kvinna spriga efter, men Thomas och hans elev körde inte tillbaka till området då de båda kände sig uppskakade. Väl tillbaka på körskolan berättade han om händelsen för kollegorna.

– Vi var överens om att anmäla. Det kan ju vara andra i området som bör veta om det.

Thomas Parkell varnade också om hädelsen via sociala medier, och berättar att han har fått reaktioner som berättar att de känner igen hundens signalement.

Björn Alstell vid Lahomspolisen bekräftar att anmälan kommit in, men att polisen ännu inte vet vem ägaren är.

Finns det ett samband med de tidigare hundattackerna i Laholm?

– Det finns inget samband, vad jag vet. Ägaren har varit yngre vid de tidigare attackerna. Vad jag vet inget samband med de tidigare attackerna. trädgårdstan en hund som varit igång tidigare gång, säger Björn Alstell.

Hur upplevde du situationen?

– Ingen blev biten, men det blev en väldigt otäck situation. Det kändes hotfullt, säger Thomas Parkell.

Han fortsätter:

– Nästa gång kan det vara någon som kommer gåendes med en barnvagn som drabbas.
