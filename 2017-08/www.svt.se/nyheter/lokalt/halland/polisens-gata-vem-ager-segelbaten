Publicerad:20 augusti 2017 10.56Uppdaterad:21 augusti 2017 07.48
Polisens gåta: ”Vem äger segelbåten?”
Mattias Bolin

Den var den 1 juli i somras som polisen fick in en anmälan om en tillsynes övergiven segelbåt. Den hade flutit i land och fastnat i leran i hamnen i Skalla på Vässingsö på Onsalahalvön i Kungsbacka.

Polisen vet inte vad som hänt med båten eller varför den flutit i land på Onsalahalvön.

Av hamnkvitton som hittats ombord på båten drar man slutsatsen att båten varit bland annat på Smögens hamn och Lilla bommen i Göteborg i juni månad.

Polisen vill nu komma i kontakt med ägaren eller få upplysningar om båten, enligt ett inlägg Polisen Kungsbacka gjorde på sin Facebooksida på lördagen.

Inlägget hade på söndagsförmiddagen delats över 600 gånger.
