Förskola får inte blanda in Gud i stadgarna
Stina Johansson

Föräldrarkooperativet Kungabarn ligger i Knäred i Laholms kommun. Efter en tillsyn som barn- och ungdomskontoret gjort på förskolan har verksamheten fått en anmärkning.

I förskolans stadgar står ”Att barns relation till Gud skall vara naturlig och utvecklas. Vilket medför att personalen och barnen medvetet har Gud som en tillgång i arbetet”. I sin tillsynsrapport skriver kommunen att detta inte är förenligt med skollagen som säger att undervisning vid fristående förskolor ska vara icke-konfessionell.

Kommunen anser däremot att det är ok att tacka Gud för maten eftersom det då är frivilligt för barnen att delta.

Förskolan ska ha vidtagit åtgärder för att rätta till kommunens anmärkning senast 31 mars nästa år.
