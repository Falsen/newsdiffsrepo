Elev knivhotade personal på skola
Mattias Bolin

Föräldrar till elever på en skola i Hylte kommun uttrycker oro till Hallandsposten efter en incident nyligen där en elev ska ha knivhotat personal på skolan.

Föräldrarna är kritiska till skolans sätt att hantera eleven som enligt dem kan få ”väldiga raseriutbrott och är farlig för sin omgivning”.

Eleven behöver hjälp, menar föräldrarna, som flera av dem anmält situationen till socialtjänsten.

Barn- och ungdomschefen Stigert Pettersson vill till tidningen inte kommentera det enskilda fallet men säger att det när elever och personal utsätts för hot eller våld på skolan görs en kartläggning av vad som hänt:

– Och hur vi ska kunna undanröja risken att det händer igen, säger Stigert Pettersson.
