Moderater i Halland om AKB:s avgång
Jimmy Kirvesmäki

Under fredagsförmiddagen meddelade Moderaternas partiledare Anna Kinberg Batra att hon avgår. Beskedet kom efter den senaste tidens massiva tryck från flera länsförbund runt om i landet som ropat på hennes avgång.

Bland moderata politiker i Halland var beskeder mer eller mindre väntat.

– Jag kan förstå att hon väljer att avgå utifrån att elva länsförbund har uttryckt att det ska göras. Det är svårt att leda ett delat parti, säger Carl-Fredrik Graf (M), kommunstyrelsens ordförande i Halmstad.

Han är dock kritisk till hur de länsförbund som velat få bort Kinberg Batra agerat.

– Jag tycker inte om det arbetssättet. Jag delar den uppfattningen som Anna Kinberg Batra har om att det här inte löser några problem varken i det långa eller korta perspektivet.

LÄS MER: Halländska politiker om Anna Kinberg Batra

Hans Forsberg (M), kommunstyrelsens ordförande i Kungsbacka, menar att Kinberg Batra inte hade något val.

– Situationen blev ohållbar när majoriteten av förbunden gick ut och hade synpunkter på att hon inte var rätt person för uppdraget. Då är det inte lätt att fortsätta.

Tog hon rätt beslut?

– Man kan bara konstatera att hon inte hade förtroende bland medlemmarna. Majoriteten fanns inte där. Då måste vi välja en ny. Det är tufft att vara partiledare.

Ann-Charlotte Stenkil (M), kommunstyrelsens ordförande i Varberg, menar att en förändring var nödvändig trots att man från Halland inte krävde hennes avgång.

– Vi förbundet i Halland var överens om att inte kräva hennes avgång. Men det går ju inte att ha en partiledare som bara hälften av förbunden har förtroende för. Då vill det till en ändring. Och den kom i dag.

Vem tycker du ska efterträda?

– Jag har ingen egen favorit. Vi får avvakta valberedningens besked.

Hans Forsberg (M) är inne på samma linje:

– Den frågan får vi vänta lite med.

För Moderaternas ordförande i Halland, Mikaela Waltersson, kom inte beslutet som en överraskning.

– Jag tror att det hade varit väldigt svårt för Anna med ett så sargat parti, med så många som har uttalat ett misstroende mot henne att leda det partiet, säger hon.

Vilka kandidater finns till posten?

– Det vill jag inte spekulera om idag. Jag tycker att den här dagen är Annas.

Vad ska man tillsätta för partiledare så här ett år innan ett val?

– Vi behöver en person som är tydlig i sina budskap
