Förundersökningen om guldkuppen läggs ner
Jimmy Kirvesmäki

Det var i mitten av september förra året som en maskerad man kom in på guldbutiken på storgatan i Falkenberg. Beväpnad med en yxa slog han sönder en monter och stal smycken till ett värde av en kvarts miljon.

Men trots att det länge funnits en misstänkt som suttit häktad misstänkt för att ha utfört kuppen så läggs förundersökningen nu ner. Det rapporterar Hallands Nyheter.

– Vi hade även en medmisstänkt. Men även om vi är uppe på sannolika skäl så räcker det inte för att väcka åtal. I alla fall inte när det gäller guldkuppen i Falkenberg. Vi har helt enkelt inte tillräckligt, säger åklagare Henrik Kindlund till tidningen.
