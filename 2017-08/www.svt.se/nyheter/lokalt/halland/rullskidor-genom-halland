På rullskidor genom Halland
Anders Fall

Vinden viner när rullskidorna snabbt transporterar dem söderut på den gamla banvallen mellan Harplinge och Gullbrandstorp. Första dagen åkte de runt 8 mil. Sedan har det blivit lite kortare sträckor. Målet är att ta sig mellan Göteborg och Köpenhamn på rullskidorna.

– Rullskidor är väldigt bra träning för hela kroppen. Ett vanligt misstag är att man stakar för mycket med armarna och inte tar i med bålen. Jämfört med löpning jobbar även överkroppen, säger hon.

Det var hon som tog initiativet till utmaningen att åka trettio mil på sex dagar. Hon jobbar som skidinstruktör på Nordic Wellness Skidome i Göteborg och frågade två kompisar om de ville haka på när hon skulle på ett träningsevent för träningsbranschen i Köpenhamn.

Hon har märkt hur många fler män än kvinnor det är som tar på sig ett par rullskidor och utnyttjar de cykelbanor med slät asfalt som finns i omgivningen.

– Ja, framförallt i tävlingssammanhang, att tävla på skidor, är det betydligt fler män än kvinnor, säger Ulrika Lindberg.
