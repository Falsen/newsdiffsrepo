Han skulle rädda HBK – borta resten av säsongen
Mattias Bolin

Och det började bra för Johan Oremo som drömmålade redan i sin debut för HBK när laget spelade 2-2 mot Sundsvall hemma på Örjans Vall.

Nu står det dock klart att anfallaren drabbats av en korsbandsskada vilket gör att han blir borta resten av säsongen.

– Det känns väldigt bittert eftersom det aldrig har varit så kul att spela fotboll som nu. Vi har en bra tränare och vi är en bra grupp. Det enda som gäller nu är stenhård rehab så att jag kan komma tillbaka till nästa säsong, säger Johan Oremo i ett pressmeddelande på HBK:s hemsida.

HBK ligger efter 21 omgångar näst sist i den allsvenska tabellen med 13 inspelade poäng.
