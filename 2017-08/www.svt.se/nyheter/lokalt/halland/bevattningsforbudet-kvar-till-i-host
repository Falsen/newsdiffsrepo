Bevattningsförbudet kvar till i höst
Jimmy Kirvesmäki

I april utfärdades bevattningsförbud i Halmstad och i Laholm. Då beskrev Halmstads kommun grundvattennivåerna som oroväckande låga och sedan dess har förbudet gällt i södra Halland.

Nu ser förbudet ut att bli kvar ändå till i höst. Varken regn eller vattenbesparingar har gjort att man nått stabila nivåer. Det rapporterar Hallandsposten.

LÄS MER: Bevattningsförbud utfärdas i södra Halland

– Målet är att vattenförbrukningen ska minska med 20 procent. Ett tag var vi nere på 17, men nu under sommaren har minskningen stabiliserat sig runt 12-13 procent, säger Jan-Åke Hansson, tf förvaltningschef på Laholmsbuktens va till tidningen.

Därför ser förbudet ut att bli kvar till och med oktober. Bevattningsförbud gäller kommunalt dricksvatten och innebär bland annat att det inte är tillåtet att bevattna gräsmattor, fylla pooler eller att tvätta bilen hemma.
