Halländska Karin Olofsdotter ny svensk ambassadör i USA
TT

Olofsdotter är utrikesråd för handelsfrågor och kommer att tillträda som ambassadör den 1 september. SVT nyheter Halland når henne på telefon på torsdagskvällen.

Grattis!

– Tack så hemskt mycket!

Vid midsommar kom avslöjades det att hon var aktuell för ambassadörsposten men det var först i fredags som USA gav sitt agremang till Olofsdotter som ny svensk ambassadör och det officiella beslutet från regeringen fattades alltså under torsdagen. Karin Olofsdotter efterträder Björn Lyrvall och blir Sveriges första kvinnliga ambassadör i USA, enligt SR:s Ekot.

– Jag gillar USA och jag tycker det är otroligt spännande och fantastiskt att få följa amerikansk politik och svenska intressen med tanke på landets tyngd och roll i världen, säger hon.

Tidigare har hon bland annat tjänstgjort vid ambassaden i Washington, ambassaden i Moskva, vid NATO-delegationen och vid EU-representationen i Bryssel. Hon har också varit ambassadör i Budapest och enhetschef för UD:s ministerkansli. Rollen som ambassadör i USA är den tveklöst största karriärssteget för henne.

– Det är en fantastisk utmaning. Jag är oerhört stolt och hedrad att jag får uppdraget och jag förstår tyngden och vikten i det.

På tisdag går flyttlasset och hennes man och dotter följer med. Sonen följer efter om ett år är planen.

Vad säger föräldrarna i Halland då?

– De är också väldigt stolta och glada. Min mamma har skaffat en padda så nu har vi testat facetime.

LÄS MER: Olofsdotter: ”Fantastiskt att jobba i USA”
