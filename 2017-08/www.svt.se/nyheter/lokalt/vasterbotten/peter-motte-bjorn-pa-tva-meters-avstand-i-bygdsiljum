Peter mötte björn på två meters avstånd
Jesper Nilsson

Det hade varit endurotävling i Bygdsiljum och Peter Löfvenius var ute på banan under söndagskvällen för att se hur den såg ut efter tävlingen. När han låg i ungefär 15-20 kilometer per timme så såg han att han fått sällskap under träningen.

– Det var vid en hyggeskant, jag trodde först det var en älg men när jag tittade åt sidan såg jag en björn springades bredvid mig. Jag körde i 15-20 meter innan björnen tvärt vek in framför mig, då nitar jag och där 10 meter framför mig står björnen och tittar på mig, säger Peter Löfvenius.

Efter några sekunder så varvar Peter upp motorn på motorcykeln och åker snabbt därifrån. Då viker björnen ner i riset igen och Peter kan ta sig oskadd därifrån.

-Det blev nog varvrekord igår kväll kan man ju säga.  Jag vet inte vad jag tänkte, men det var riktigt obehagligt. Jag vet inte om den blev nyfiken av motorljudet eller om den blev störd, säger Peter Löfvenius.

För femton år sedan så såg Peter en björn när han satt i bilen utanför Dorotea. Han är ganska säker på vilken björnupplevelse som var trevligast.

– Det är ju alltid häftigt att se en björn, men inte så på så nära avstånd. Björnen kunde lätt ha gjort vad han ville med mig. Det dröjer nog ett tag innan jag åker tillbaka till den banan för att träna, säger Peter Löfvenius.
