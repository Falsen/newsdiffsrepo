Man påkörd i Vilhelmina
Frida Wengberg

Det var vid fyratiden som larmet om påkörningen kom. Mannen som blev påkörd är i 25-30-årsåldern och fördes till sjukhuset i Umeå och vårdas för måttliga skador. Polisen misstänker att påkörningen var avsiktlig och avslutningen på ett bråk mellan flera personer.

En person greps under torsdagen misstänkt för mordförsök men släpptes senare efter förhör.

– Det fanns inte skäl för att anhålla mannen, säger Åsa Jonsson, åklagare.

Hon berättar att det inte längre rubriceras som mordförsök.

– Det kommer ändras men jag kan i nuläget inte säga vad det kommer att landa i, säger Åsa Jonsson.

Många personer har hörts och fler förhör ska genomföras. Åklagaren vill inte kommentera fler detaljer kring vad som hänt.
