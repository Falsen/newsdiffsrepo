Man påkörd – misstänkt mordförsök
Frida Wengberg

Det var vid fyratiden som larmet om påkörningen kom. Mannen, som är i 25-30-årsåldern, fördes till sjukhuset i Umeå och vårdas för måttliga skador. Polisen misstänker att påkörningen var avsiktlig och avslutningen på ett bråk mellan flera personer.

– I nuläget är brottsrubriceringen försök till mord, men det kan komma att ändras, säger Tobias Gustafsson, jourhavande förundersökningsledare vid polisen.

Bilföraren avvek från platsen och ingen är ännu gripen.

– Vi har tekniker på plats och ska höra vittnen. Vi har även kunnat höra målsäganden. Utredningsläget är förhållandevis gott, säger Tobias Gustafsson.

Polisen bedömer inte att det är någon fara för allmänheten.
