Man påkörd – misstänkt mordförsök
Frida Wengberg

Det var vid fyratiden som larmet om påkörningen kom. Mannen som blev påkörd är i 25-30-årsåldern och fördes till sjukhuset i Umeå och vårdas för måttliga skador. Polisen misstänker att påkörningen var avsiktlig och avslutningen på ett bråk mellan flera personer.

– I nuläget är brottsrubriceringen försök till mord, men det kan komma att ändras, säger Tobias Gustafsson, jourhavande förundersökningsledare vid polisen.

En person greps under torsdagen. Ett förhör har hållits. Åklagare kommer att fatta beslut om den misstänkte ska anhållas eller inte.
