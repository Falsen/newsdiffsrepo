Stort polispådrag i Vilhelmina
Julia Hedlund

Polisen befinner sig på plats och undersöker ett villaområde i Vilhelmina, det befinner sig sex polisbilar på platsen men polisen kan inte gå ut med några uppgifter ännu.

– Vi har vidtagit åtgärder men kan inte gå ut med vad som har hänt. Vi kommer att få en redogörelse senare under dagen, uppger polisen i Umeå.

Det ligger en presenning på marken och enligt uppgifter till SVT så är polisen tekniker på plats.

Vid 04-tiden inatt så skedde en trafikolycka där en man i 25-30 års åldern blev påkörd och fördes till sjukhus. Först togs han till Lycksele lasarett men vårdas nu på Norrlands universitetssjukhus, skadorna ska inte vara livshotande.

Det är fortfarande oklart om händelserna har något samband.
