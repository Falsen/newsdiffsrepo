Umeås lösning: Förskola och äldreboende i ett
Frida Wengberg

Bygget av det nya huset på Ålidhem i Umeå där äldre och barn ska rymmas är i full gång. Gamla förskolan Hoppet ska rivas och tomten passade bra för att bygga ännu ett så kallat samverkanshus. Det kommer stå klart hösten 2019. Umeås första hus med både äldreboende och förskola finns redan på Mariehem. Där flyttar både förskolebarn och äldre in successivt under hösten.

– Vi tror att det är jättebra att yngre och äldre får mötas, säger Åsa Jernbom.

LÄS MER: Här ska barn och äldre flytta ihop

I lokalerna på Mariehem finns ett torg där de äldre och barnen kan ha aktiviteter tillsammans. Utomhus finns ett växthus som de kan hjälpas åt att sköta och de äldres balkonger är placerade så att de kan se barnens utelek om de vill.

– Ingen stör den andre. Det här ger bara möjligheter, enligt Åsa Jernbom.
