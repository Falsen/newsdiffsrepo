Singelolycka – bil voltade av vägen
Erik Iversen

Både polis, ambulans och räddningstjänst är på plats vid olyckan som inträffade vid 16.30. På väg 364 i från Robertsfors ska en bil ha kört av vägen och enligt initiala uppgifter till polisen ska bilen ha voltat ner i diket.

SOS alarm meddelar att tre personer ska befunnit sig i bilen när olyckan inträffade och enligt räddningstjänst hade alla personer i bilen tagit sig ut ur bilen när räddningstjänsten anlände. Personerna uppges ha fått mindre skador men en person är förd med ambulans till sjukhus rapporterar polisen.

Vägen var under räddningsarbetet avstängd i båda riktningar och vid 17.30 lämnade räddningstjänsten platsen men polis är fortfarande kvar.

Under onsdagskvällen rapporterar polisen att personen som körde bilen nu misstänks för olovlig körning, vårdslöshet i trafik och drograttfylleri.
