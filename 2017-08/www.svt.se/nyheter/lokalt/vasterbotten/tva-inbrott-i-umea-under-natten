Två inbrott i Umeå under natten
Jesper Nilsson

Vid ett-tiden larmade en husägare om att denne vaknat av att en person befunnit sig i huset. När han steg upp ur sängen försvann personen, polis kom till platsen men ingen gärningsman har gripits. En anmälan om hemfridsbrott har upprättats och polisen har förhört husägaren.

En halvtimme senare så fick polisen larm om en halvnaken man som betett sig konstigt. Personen som larmade såg den okända mannen i korridoren utanför sin lägenhet och larmande polisen. När polisen kom till platsen kunde en 25-årig man omhändertas, mannen misstänks nu för ringa narkotikabrott.

Just efter två inatt fick polisen in ytterligare larm om hemfridsbrott på Sofiehem i Umeå. Personen som larmade hade vaknat av att två personer befunnit sig i bostaden. När han klev upp ur sängen fösvann männen. När polisen kom till platsen så upprättades en anmälan, inga personer har gripits. Man misstänker att de två individerna ska ha fått med sig gods från bostaden.
