Lärarna slår larm: Mobbning allt vanligare
Jesper Nilsson

44 procent av alla mellan- högstadielärare uppger att de haft problem med elaka kommentarer, olovliga bildpubliceringar och hot bland deras elever på skolan.

– Vi vet från våra tidigare undersökningar att tre av tio mellan- och högstadieelever har blivit utsatta för nätkränkningar det senaste året och att sju av tio vill prata mer i skolan om livet på nätet. Det indikerar att problemen är ännu större än lärarna känner till. Pedagoger på skolorna gör ett fantastiskt jobb för att handskas med detta men måste få förutsättningar att göra mer, säger Lina Sundqvist, ansvarig för Telenors initiativ Nätprat i pressmeddelandet.

I undersökningen visar det sig att åtta av tio lärare i Norrbotten och Västerbotten pratar med sina elever minst någon gång i månaden om nätmobbing och nätkränkningar. Men trots det så kvarstår det stora utmaningar, 25 procent uppger att deras skola aldrig eller sällan pratat om dess frågor.
