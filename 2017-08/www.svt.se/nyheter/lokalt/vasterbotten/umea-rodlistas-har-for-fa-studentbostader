Få studentbostäder i Umeå – trots bostadsbyggande
Julia Hedlund

Trots nybyggnationer runt om i Umeå så räcker det inte med boenden till studenterna. Sveriges förenade studentkårer (SFS) har publicerat sin årliga undersökning, den visar att Umeå är rödmarkerat precis som föregående år. Däremot skvallrar rapporten om en positiv trend, att kötiderna blivit kortare. Nu kan studenterna vänta sig en kötid på 10-12 månader för ett enkelrum, vilket är kortare än förra året då det låg på 12-13 månader.

Umeås kommunala bostadsbolag Bostaden har ändrat sitt kösystem, det innebär att studenter som väljer ett korridorsrum numera behåller sin kötid. Det i kombination med tillskott av studentbostäder från ett flertal olika bolag har gjort att trycket lättat en del.

Det har visat sig att studenter som kommer in på sin utbildning via en reservplats har extra svårt att hitta en tillfällig bostad. Enligt SFS:s rapport har det gått så långt att studenter tackar nej till utbildningsplats eller hoppar av utbildningen i Umeå, pågrund av svårigheten att hitta en bostad.

–  Självart ska det inte vara så. Vi jobbar hela tiden med att göra Umeå till en bättre studentstad och bostaden ska inte vara ett hinder, säger Daniel Lindblom (S) ordförande för Umeås studentkår.

Lindblom hoppas att siffrorna ska sätta sätta press på beslutsfattarna. Både campingstugor och vandrarhem är fullbokade innan terminstart.

– Det händer saker men allt går för långsamt. Vi har hyrt ut sju platser i en villa och på under en vecka kom 75 ansökningar. Det är ett hårt tryck, avslutar han.

Anders Hugosson, marknadschef på Bostaden, tycker inte att situationen är något alarmerande. I våras stod ett 30-tal av Bostadens studentrum lediga.

– Det var väldigt förvånande, vi har inte sett så många tomma rum tidigare år, säger Hugosson.

Studenterna kan få vänta drygt ett år på rum, är det något ni tänker ändra på?

– Vi vill inte att det ska byggas för mycket nu också står massor tomt om låt säga fem år. Det handlar om planering och precis som i matbutiken så är det ruscher och lång kö ibland, sen lugnar det ned sig.

Marknadschefen förklarar att fler blivit intagna på Umeå universitet i år, en ökning på 2000 studenter och det kan medföra en extra efterfrågan på bostäder i höst.

Men hos grannstaden Skellefteå ser det ljusare ut. Likt tidigare år så har Skellefteås bostadssituationen sett positiv ut då färre studenter antagits. Det finns plats för antagna studenter men även tillfälliga bostäder för de som kommer in på utbildningen sent och behöver bostad med kort varsel.
