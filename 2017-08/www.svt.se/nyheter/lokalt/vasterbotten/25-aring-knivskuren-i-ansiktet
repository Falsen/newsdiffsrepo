Publicerad:19 augusti 2017 14.37Uppdaterad:19 augusti 2017 15.55
SVT Nyheter Västerbotten
Jesper Nilsson

Det var inatt som en person blev knivskuren i ansiktet av en man i 20-års åldern på Storgatan i Umeå. Polisen grep kort därefter en man som nu är misstänkt för grov misshandel, övergrepp i rättsak och olaga hot. Under dagen har man hållit förhör med mannen tillsammans med hans försvarare.

-Det var något slags tjafs utanför en restaurang på Storgatan som slutade med att mannen i 20-års åldern drog fram en kniv och skar offret i ansiktet, säger jourhavande förundersökningsledare Jari Kivemunki.

Mannen som blev skuren är i 25-års åldern och har inte skadats allvarligt enligt Kivenmunki.

Gärningsmannen misstänks även för övergrepp i rättsak och olaga hot, målsägande i de fallen är den knivskurna mannens kompisar.

Åsa Jonsson som är jouråklagare säger via Åklagarmyndighetens presstjänst att mannen satt anhållen en kort stund men att han senare släppte. Man ansåg att han inte förväntas kunna förstöra utredningen på något sätt.
