Anklagas för jäv – partiet avgör kommunalrådets framtid
Jesper Nilsson

Kommunalrådet Åke Nilsson (S) i Vilhelmina ska utredas för att ha brutit mot regler om jäv. Han anklagas för att ha gynnat sin svärsons företag. Under onsdagen har partiet representantskapsmöte. Där ska partiets medlemmar diskutera om man fortfarande har förtroende för kommunalrådet.

– Det ska avgöras ikväll av partiets högsta beslutande organ. Medlemmarna måste få säga sitt, säger partiets ordförande Karl Gustav Abramsson (S).

LÄS MER: Kommunalråd anklagas för jäv – svärson fick billigare hyra

Utredningen som görs av kommunrevisionen väntas vara klar den 22 september och ska senare presenteras för fullmäktigegruppen 2 oktober.
