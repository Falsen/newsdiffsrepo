Huset har bevakats hela natten
Julia Hedlund

Vid 14:30 inkom ett larm om brand i ett flerfamiljshus på Haga i Umeå. Räddningsinsatsen avslutades strax efter tio på onsdagskvällen och övergick till bevakning enligt  Ulf Andersson på Räddningstjänsten i Umeå.

– Det har pågått bevakning och släckningsarbete under hela natten och det pågår fortfarande, säger Andersson vid samtal med SVT klockan halv sju på torsdagsmorgonen.

LÄS MER: Tore upptäckte branden: ”Det är fruktansvärt”

Hur ser huset ut nu?

– Jag har inte sett det själv i dagsljus, men drygt halva huset är förstört av branden och andra delen ser bättre ut, säger Andersson.

Det är rök- och vattenskador i hela huset och vid halv tio överlämnades fortsatt bevakning till fastighetsägaren.

– Vi har lyft bort plåttaket från hela fastigheten och kapat hål där branden var. Huset står kvar men framöver får vi se vilket beslut som tas, om det blir mest kostsamt att riva eller behålla huset, Andreas Mattsson.
