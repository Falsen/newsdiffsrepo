Statsvetaren: ”Kanske en politisk konflikt bakom”
Julia Hedlund

Magnus Blomgren, statsvetare vid Umeå universitet ser det inte som någon chock att Anna Kinberg-Batra avgår från ledarposten.

– Det var ganska väntat efter den snabba processen de senaste dagarna där flera inom partiet ställt sig emot henne.

Inom den närmsta framtiden tycker Blomgren att det ska bli intressant att se hur övriga partimedlemmar reagerar.

– Nu blir det intressant att se hur samspelta partimedlemmarna som varit emot henne är. Är det överens om vem som kommer ta över som ny partiledare?

Vem tror du blir ny partiledare för Moderaterna?

– Det är svårt att säga än så länge man måste nog ge det en dag eller två. När en partiledare avgår innan de suttit tiden ut så har man inga som träder fram innan, det vore politiskt självmord, fortsätter Blomgren.

Trots att Blomgren inte sett någon tydlig kandidat än så länge så spekulerar statsvetaren en del.

– Ulf Kristersson har tidigare sagt att han inte är kandidat till partiledareposten. Men skulle han vända på klacken så ligger han nog ganska bra till.

Här i dagarna kommer det framdagas om kritiken som levererats mot Kinberg-Batra handlar om mer än bara ledarstil.

– Mycket av kritiken som riktats mot henne handlar om bristande ledarstil men nu kommer vi få se om det kanske döljer sig en politik konflikt där bakom. Det kan påverka besluten framöver och åt vilket håll partiet ska gå. Nu har vi nog kommit till en sådan situation att partiet kommer vända sig inåt, slicka såren och komma underfund med vilken knipa de hamnat i, avslutar Blomgren.
