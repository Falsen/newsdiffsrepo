Cyklist och bilist i krock
Erik Iversen

Vid 14.15 fick SOS idag in ett larm om trafikolycka vid Balderskolan i Skellefteå. Enligt larmet hade en person blivit påkörd. En kollision ska ha inträffat mellan en cyklist och en bilist. Olyckan ska inte ha inneburit något problem för övrig trafik.

Polis har varit på olycksplatsen och hört de inblandade personerna och rapporterar att man inte fått någon uppgift om att någon behövt uppsöka sjukhus. Enligt polisens preliminära uppgifter var cyklisten vid medvetande.
