Mattias om Downhill: ”Det ger en kick”
Julia Hedlund

Backarna vid bräntberget är inte så branta men det går att komma upp i höga hastigheter.

– De som är duktiga kommer upp i 30-40 kilometer i timmen, säger Mattias Jonsson från Umeå Downhill.

Jonsson förklarar att det under dagen kommer arrangeras motionstävlingar och då är det tiden som klockas, det är den snabbaste som vinner.

– Tävlingen är mest på skoj, folk får komma och prova på downhill idag. Det är kul att se de som aldrig cyklat förut och deras reaktioner, säger han.

Kan vem som helst börja med downhill?

– Kan du cykla så klarar du av downhill. Idag är vi ungefär 30 personer här, allt från 10-åringar till de i 50-års ålder, säger Jonsson.

Vad är det bästa med sporten?

– Att det är spännande och ger en kick. Sen är det självklart den sociala biten också, avslutar han.
