Badminton: IFK Umeå siktar mot toppen
Julia Hedlund

När IFK Umeås badmintonspelare träffades för säsongsupptakt var förväntningarna höga.  Tränare Forsberg stod vid sidan om,  och såg stolt ut över sitt lag.

– Det ska bli roligt och det känns länge sedan som Umeå var så starka som nu, säger Forsberg.

Gabriel Ulldahl är 28-åringen som hunnit ro hem tre individuella guld i singel: 2013, 2015 och 2016.

Hur kommer det sig att du valde Umeå, som var en av bottenlagen i fjol?

–  Det är lite yngre spelare och det är ett spännande lag. Målet är slutspel och det är dit vi ska gå, säger Ulldahl.

Han kommer att bo kvar i Göteborg och pendla till Umeå, men pendling för badmintonspel kommer också att ske till Danmark, för fortsatt spel med Triton i danska ligan.

Ulldahl är en av Sveriges bästa singelspelare. Han får sällskap av 23-åringen Albin Hjelm, ett till nyförvärv som är meriterad singelspelare.

– Jag har alltid gillat IFK Umeå och känner många här. Det var även en bra tidpunkt för mig att testa något nytt, säger Albin Hjelm.

Olivia Wänglund, 17 år, är landslagsspelaren som tar sig fram i en väldig fart på både badminton- och fotbollsplanen. Wänglund sticker ut från mängden när hon valt att satsa på båda sporterna.

– Båda sporterna är så kul och jag kan inte tänka mig att välja bort någon av dem. De kompletterar varandra väldigt bra och det är nog därför jag blivit så duktig i båda, säger Wänglund.

Wänglund blev förra veckan uttagen till U 19-VM i Indonesien – i badminton.

LÄS MER: Ligakontraktet räddas trots jumboplacering

Hur ska ni göra för att nå toppen?

– Vi har redan ett bra lag, men det är förstärkt punkterna där vi inte nådde fram förra gången, säger Kenneth Forsberg.

Tränaren förklarar att taktiken blir att spela så bra som möjligt och skapa de rätta konstellationerna i dubblarna. Första träningsveckan så har laget svettats och svetsats ihop genom träning i kombination med fritidsaktiviter.

– Sen är den sociala biten jätteviktig, elitidrott är ofta väldigt mycket på allvar men har laget roligt tillsammans så är det större chans att prestera, avslutar Forsberg.

Lagets målbild är att ska spela i övre delen och de siktar på semifinal och topp fyra placering.
