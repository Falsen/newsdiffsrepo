Man föll sex våningar – polisen lägger ned utredningen
Maria Ehrlin

Det var den 17 augusti som en man skadades allvarligt när han föll sex våningar från en balkong ned på marken. Polisen startade en utredning och rubricerade händelsen som mordförsök.

– Omständigheterna är oklara och för att vi ska kunna göra en ordentlig utredning väljer vi rubriceringen försök till mord. Men det mesta tyder på att det rör sig om en olycka, sa Tobias  Gustafsson, förundersökningsledare på polisen, till SVT då.

LÄS MER: Därför föll mannen: ”Situationen var hotfull”

Efter att ha utrett händelsen väljer nu polisen att lägga ned utredningen eftersom det inte längre finns några misstankar om brott.
