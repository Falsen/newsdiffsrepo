Biltjuvar stoppades av polis
Erik Iversen

Händelsen ska ha inträffat i Renfors i Vindelns kommun under förmiddagen då två män ska ha tagit en bil och kört iväg. En kort stund senare kunde polisen stoppa bilen och gripa de båda männen.

Polisen skriver på sin hemsida att förutom tillgreppet av fortskaffningsmedel misstänks de också för stöld. Vad som stulits är dock ännu inte känt.

Nu väntar förhör med männen och därefter kommer åklagare att fatta beslut huruvida de ska anhållas eller inte.
