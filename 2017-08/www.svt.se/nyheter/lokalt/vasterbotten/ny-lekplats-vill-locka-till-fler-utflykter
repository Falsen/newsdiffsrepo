Umeås nya lekplats vill locka till fler utflykter
Jonas Berring

Tidigare finns äventyrsparker på Tomtebo, Ersboda och Hedlunda. De olika parkerna ska vara utflyktsmål för barnfamiljer och att de ska öka integrationen i Umeå. Alla ligger i barntäta områden.

– Tanken är att man ska åka från olika delar av stan och göra en utflykt, säger projektledaren Hanna Malm. Fika, leka litegrann och upptäcka nya delar av stan, lite stadsintegrering på lekplatsnivå.

Parken började byggas i oktober förra året och efter en lång vinterpaus kunde den byggas klart under sommaren och öppnas idag, sedan slutbesiktningen godkänt den i morse.

Parken är byggd som en hinderbana med gröna ”öar” med ett ”skeppsvrak” med repstegar, klätternät och plattformar i mitten. Man tar sig mellan ”öarna” på olika hinder och det finns även en låg klättervägg. Det finns också ett utsiktstorn med rutschbana ner genom en tunnel.

Totalt har parken har kostat uppåt sex miljoner kronor och vänder sig främst till barn mellan 6-12 år, även om det finns en liten del för ännu mindre barn.

En mindre del av parken och fikaplatserna är även tillgängliga för personer som tar sig fram i rullstol och permobil.
