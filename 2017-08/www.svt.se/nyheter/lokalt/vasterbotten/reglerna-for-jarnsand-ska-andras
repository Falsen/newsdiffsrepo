Reglerna för järnsand ska ändras – men oklart hur
Patrik Samuelsson

Ska järnsand ses som miljöfarligt avfall eller en biprodukt rån Rönnskärsverken? Det är det problem som Skellefteå kommun ställts inför ett antal gånger de senaste åren.

Mark- och miljödomstolen har nu i två fall ansett det vara en biprodukt. Och då blir det lättare att få använda järnsand vid byggen. Men det är inte helt glasklart ändå.

– Det vi kan läsa är att det står biprodukt på båda domarna. Men det gäller bara de här fallen, säger nämndens ordförande Evelina Fahlesson (S).

Förslaget till ändringar ska vara klart i november. Då ska förhoppningsvis även Länsstyrelsen har bestämt hur de vill göra. Vid dagens nämnd gavs tillstånd att använda järnsand vid två byggen.
