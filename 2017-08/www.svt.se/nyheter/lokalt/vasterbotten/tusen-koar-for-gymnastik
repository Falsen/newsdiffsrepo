Tusen barn vill börja gymnastik – kan få stå i kö tre år
Josefine Holgersson

Det går inte längre att ställa sitt barn i kön för gymnastik vid Umeå gymnastikföreninging. Den nya hallen som invigdes i början av 2017 är visserligen inte alltid full. Men det är bristen på tränare som är orsaken till att kön är ”stängd” för närvarande.

– Vi försöker locka studenter med gymnastikbakgrund men har även försökt få in yngre ledare genom prova- på dagar, berättar Cornelia Norlund, en av tränarna.

Barn i Umeå får i nuläget vänta upp emot tre år på att få en plats i en gymnastikgrupp. Det finns inga höga krav för att bli ledare till små barn.

– Vi försöker med föräldrar, men det går lite trögt. Många tror att man måste kunna precis alla övningar för att kunna jobba som ledare, men vi internutbildar eftersom så det är egentligen inget stort problem, säger Cornelia Norlund.
