Riktade pistolattrapp mot persons huvud – döms
Julia Hedlund

Under mitten av juli stal en 23-årig man en moped samt hjälm i Ersmark, strax utanför Umeå. Därefter stoppades ett par. Mannen förklarade att den 20-åriga kvinna som slog honom sällskap var sjuk och behövde uppsöka sjukhus. Därefter hotade mannen paret om de skulle ringa polis. Den 23-årige mannen erkänner till mopedstölden.

Mannen hotade även en person i Täfteå under samma dag. Den gången höll han en pistolatrapp mot personens huvud och brottet klassas som grovt olaga hot. Han nekar till hotet och påstår att pistolen var riktad mot backen men två vittnen intygar målsägandes uppgifter.

Några dagar tidigare har mannen och kvinnan tagit sig in i ett flertal skolor i Umeå, på Minervaskolan,Tegs centralskola och Midgårdsskolan. De har stulit värdesaker och kontanter samt orsakat skadegörelse. Vid skolinbrotten har mannen varit ledande och gjort merparten medan kvinnan hjälpt till att bära.

Mannen döms till 18 månaders fängelse och skadestånd på drygt 95 000 kronor. Kvinnan fälls för grov skadegörelse, stöld och försök till stöld. Hon ska betala cirka 18 000 kronor i skadestånd och döms till skyddstillsyn.
