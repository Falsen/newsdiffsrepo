Vårdstudenterna nöjda med praktiken
Jesper Nilsson

Tillsammans har 719 studenter vid 25 olika universitet och högskolor satt betyg på deras verksamhetsförlagda utbildning VFU. Umeå Universitet hamnade femma tillskillnad från förra året då man hamnade på 14:e plats.

– Det är säkert flera faktorer som bidragit till det förbättrade resultatet, säger Lisbeth Sjöström, VFU-samordnare, Institutionen för omvårdnad. Samarbetet mellan universitet och hälso- och sjukvården har utvecklats och om det uppstår problem så löser vi det i samverkan. Det pågår ständigt fortbildning och viljan är stor att studenter fortsättningsvis ska vara nöjda med sin VFU.

Det är vårdförbundet Student som i andra året i rad gjort enkäten som rör VFU. Syftet med enkäten är att kartlägga studenternas upplevelser av verksamhetsförlagd utbildning, för att ha ett underlag vid diskussioner och utvecklingsarbete med universitet och högskolor.

De flesta studenterna är överlag nöjda med sin VFU, men ett problem som tagits upp är rese- och boendekostnaden.

– Detta är en stor och viktig fråga, konstaterar Linda Wahlqvist. Umeå universitetet ersätter, i 2017 års prisläge, studenterna med 2228 kronor i månaden för dubbelt boende och en resa tur och retur till orten där student gör sin VFU. Men det täcker sällan hela merkostnaden för studenterna. Vissa landsting/regioner bidrar med det överskjutande beloppet för boendet och även visst resebidrag förekommer, vilket är mycket positivt – förhoppningsvis följer fler efter.
