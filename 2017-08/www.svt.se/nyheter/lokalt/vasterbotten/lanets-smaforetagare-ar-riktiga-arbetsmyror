Flitiga småföretagare i länet
Julia Hedlund

Småföretagare i Västerbotten sticker ut från rikssnittet. I hela landet är det 8 av 10 småföretagare som jobbar mer än 40 timmar i veckan, men i länet är siffrorna uppe i hela nio av tio. Boo Gunnarson, företagarexpert på Visma Spcs, menar att småföretagare ofta känner en stark passion för sitt företag.

– Deras kunder och leverantörer förväntar sig att de ska vara tillgängliga. Samtidigt har de flesta småföretagare inga anställda att delegera uppgifter till, säger Gunnarson, i ett pressmeddelande.

Vismas undersökning visar att nio av tio småföretagare i Västerbotten, 85 procent, jobbar mer än 40 timmar i veckan. Dessutom säger varannan, 50 procent, att de jobbar på kvällar och helger för att hinna med företagets administration. Enligt Boo Gunnarson kan tekniken vara lösningen för en flexiblare fritid.

– Digitala verktyg ger landets småföretagare bättre möjligheter att skapa balans mellan jobb, familjeliv och fritidsintressen, avslutar han.

Fler småföretagare väljer att ha sina system online i molntjänster, men svenska företag ligger på en lägre nivå än resten av EU. Endast 11% av företagen använder digital teknik på avancerad nivå. Lågt jämfört med det europeiska genomsnittet som ligger på 17 procent, enligt EU:s statistikbyrå Eurostat.

Undersökningen genomfördes av Visma mellan den 31 maj – 30 juni i år.
