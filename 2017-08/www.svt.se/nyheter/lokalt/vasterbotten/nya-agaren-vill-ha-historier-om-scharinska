Nya ägaren vill ha historier om Scharinska
Erik Iversen

I mars köpte Nordiska Centrumhus Scharinska villan i Umeå för 32 miljoner kronor. Vid köptillfället hade inte den nya ägaren bestämt exakt vad de skulle bli av den anrika villan men nu verkar man vara påväg mot något i alla fall. För nu vill man nämligen ha in umebornas minnen, tankar och idéer om villan.

– Det är en kreativ mötesplats, vi vet inte än vad det blir men vi vill berätta att det är igång. Det är kul att kunna öppna upp för umeborna att komma med idéer och tankar, säger Håkan Martinell, vd för Nordiska Centrumhus AB.

Enligt Martinell är det viktigt för de att få veta vad människor tycker i frågan då Scharinska villan är en byggnad som engagerar.

– Det ska vara ett ställe där alla är välkomna och det är viktigt för oss att alla känner sig inkluderade, säger han.
