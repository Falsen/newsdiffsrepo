”Mycket talar för att det var en olycka”
Julia Hedlund

Under förra veckan rapporterade SVT Nyheter Västerbotten om en man som ramlade från sjätte våningen efter ett bråk på ett gruppboende på Umedalen. Enligt polisens utredning vekar det röra sig om en olycka.

– Vi har hållit en del förhör med vittnen och gjort en brottsplatsundersökning. Det är mycket som talar för att det var en tragisk olycka, säger Olle Andersson, gruppchef på grova brott i Västerbotten.

LÄS MER: Den fallskadade 25-åringen ligger fortfarande inne på IVA

Hur mår mannen?

– Vad vi vet är han allvarligt skadad, fortsätter Andersson.

Den 25-åriga mannen vårdas fortfarande på intensivvårdsavdelningen på Norrlands universitetssjukhus och läget är oförändrat. Mannen bedöms fortfarande som svårt skadad och har inte varit kontaktbar.

Polisen kommer att fortsätta utredningen till mitten på veckan uppger Olle Andersson.
