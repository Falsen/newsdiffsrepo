Häktad för terrordåd – har bott i Sverige
Maria Ehrlin

Det är Dagens Nyheter och finska tidningen Helsingin Sanomat som tillsammans har granskat de fyra män som är misstänkta för inblandning i terrordådet i Åbo.

En av männen som häktades under tisdagen har tidigare levt som gatubarn i Marocko men kom till Sverige som 14-åring. I Sverige har han bland annat bott i Västerbotten på ett HVB-hem. När mannen bodde på HVB-hemmet ska han enligt uppgifter till DN blivit allvarligt misshandlad av en annan boende.

LÄS MER: Detta vet vi om knivattacken i Åbo

Polisen i Sverige har sedan oktober 2015 haft ett utvisningsbeslut på mannen. Det är oklart när mannen kom till Finland. Men under förra året blev han dömd av tingsrätten i Åbo för sexövergrepp. Han fick då fem månaders villkorligt fängelsestraff, skriver DN.
