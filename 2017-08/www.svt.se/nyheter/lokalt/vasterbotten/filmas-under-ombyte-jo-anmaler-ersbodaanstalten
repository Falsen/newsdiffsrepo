Fångar filmas under ombyte – anstalt anmäls
Erik Iversen

I sin anmälan skriver personen att det finns ett rum som kallas för ”inskrivningen”. I det rummet byter de intagna om till permission och vid det tillfället brukar också två till tre personer från personalen närvara.

I samma rum har en kamera dykt upp i ett av takhörnen som filmar under ombytet och det är den detaljen som nu anmälaren vänder sig emot. I anmälan skriver personen följande:

”Detta är en kränkning, det är inte bara personal som är med i rummet utan även personal som sitter och tittar på TV-skärm. Det är även personal som är i rummet där TV-skärmen är som inte jobbar med att sitta framför TV-skärmen”

JO kräver nu att Kriminalvården ska lämna ett yttrande om fallet.
