Sköt med pistol i villaområde på nyår – åtalas
Maria Ehrlin

Det var i ett tätbebyggt område i Skellefteå den 31 december 2014 som mannen enligt åtalet sköt flera gånger med en skarpladdad pistol i mörkret. Enligt polisuppgifter var mannen väldigt berusad vid gripandet. Mannen gömde undan pistolen när polispatrullen kom till platsen men den hittades sedan utomhus.

LÄS MER: Firade nyår – sköt skarpt med pistol

Ingen person skadades vid skottlossningen. Mannen åtalas nu för framkallande för fara av annan och grovt vapen brott vid Skellefteå tingsrätt.

Åklagarens bevisning består bland annat av flera vittnesförhör samt brottsplatsundersökning där man konstaterat pistolskott i ett bullerplank. Mannen nekar till brott.
