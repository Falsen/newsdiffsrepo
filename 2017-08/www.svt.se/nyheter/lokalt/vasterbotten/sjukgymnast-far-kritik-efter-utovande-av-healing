Sjukgymnast gav patienter healing – får kritik
Jesper Nilsson

En legitimerad sjukgymnast i länet har erbjudit alternativ medicin så kallad healing. Det anser IVO inte vara förenligt med vetenskap och beprövad erfarenhet. IVO har träffat sjukgymnasten som uppgett att han inte har för avsikt att fortsätta med healing på grund av risken att bli av med sin yrkeslegitimation.

– Bedriver man hälso- och sjukvård så ska man inte samtidigt hålla på med healing i sin verksamhet. Det är inte förenligt med vetenskap och beprövad erfarenhet, säger Marie Åberg, enhetschef på Ivo, till Nyhetsbyrån Siren.

IVO väljer att rikta kritik mot sjukgymnasten. I utredningen som IVO gjort efter att en anonym anmälan kommit in har man inte kunnat hitta någon vårdskada.
