”Antalet svampplockare ökar”
Patrik Samuelsson

Per-Axel Karlsson är expert på giftsvamp, ordförande i Svampkonsulent norr och en av föreläsarna under helgens träff.

– Intresset för svamp är stort och antalet svampplockare ökar nästan exponentiellt, säger han.

I Lövånger utanför Skellefteå delar nu svampkonsulenter från hela landet och några även från andra länder med sig av sina erfarenheter till varann.

Deb Hampson håller kurser i England. Där får hon kämpa mot fördomar mot svamp.

– Där är folk intresserade med livrädda. Vi försöker trösta dem. När jag växte upp i England fick jag höra hela tiden att man aldrig ska plocka svamp, berättar hon.

En svampkonsulent berättar hur de svenska studieförbunden skriker efter svampkonsulenter. Men den enda utbildningen som fanns kvar lades ned för ett år sedan.

– Sedan dess har vi försökt att hitta nya kursgivare, säger Per-Axel Karlsson.

Sveriges Lantbruksuniversitet i Uppsala nappade.

– Den blev fulltecknad direkt. Även de tjugo reservplatserna. Det gick fort, säger Per-Axel Karlsson.
