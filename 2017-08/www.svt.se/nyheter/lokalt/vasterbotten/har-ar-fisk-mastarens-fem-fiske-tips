Här är svenska mästarens fyra fisketips
Maria Ehrlin

Rickard Linderot la ungefär 1000 timmar innan han fångade kanadarödingen som gav honom hans tredje svenska rekord i fiske.

Här är hans fyra tips för att fånga bjässarna i sjön:

– Det är inte många som har tålamodet för att fiska till exempel kanadaröding. För oftast händer ingenting. Det är mycket planering och tålamod bakom, säger Rickard Linderot.

– När jag fick kanadarödingen använde jag trolling. Det är en metod där man släpar betet efter båten och täcker ytan.

– På sommaren är det inte bäst när det är strålande sol. Då är det bättre när det är regnigt och svalare perioder. På hösten är det bättre när det är milt väder och när det är kvavt. Planera ditt fiske efter väder och vind, säger Rickard.

– Om du hittar betesfisken, alltså de stora fiskarnas mat, så hittar du också de större fiskarna.

LÄS MER: Han fångade monsterrödingen – slog svenskt rekord
