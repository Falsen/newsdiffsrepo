Kraftig brand i Vindeln: ”Risk för explosion”
Julia Hedlund

SOS alarm larmades klockan 15:40 om brand i en större garagebyggnad på Kalsgårdsvägen i Vindeln. Räddningstjänst från Vindeln, Holmsund och Umeå är kallad till platsen.

– Platsen är avspärrad och det finns 100 kor i närheten, tio meter bort. I byggnaden finns gasflaskor och det är finns risk för explosion. Det är en kraftig brand och spridningsrisk, säger Andreas Mattsson styrkeledare på räddningstjänsten i Umeå.

Det är en garagedel på en större jordbruksfastighettomt som brinner, enligt uppgift ska ingen vara kvar i byggnaden. I Garagedelen som brinner finns gastuber. Räddningstjänst arbetar för att stoppa spridningsrisken.

– Det är risk för spridning och djuren kan komma till skada, vi arbetar för att begränsa branden, säger Mattsson.

Räddningstjänst från Vindeln, Tavelsjö, Holmsund, Åmsele och Umeå är på plats.

Texten uppdateras.
