Oro hos fysioterapeuter när kommunen ska spara
Anders Öhlund

Än så länge är det bara ett tjänstemanneförslag men klart är att 21.7 miljoner kronor ska sparas inom äldreomsorgen i Umeå. I förslaget som ska beslutas om på torsdag ryker fem fysioterapeut-tjänster, likaså minskas det på sjuksköterske- och rehabassistenter.

Egenavgifter införs också på många områden. Elrullstolar får man betala själv i framtiden. Intyg för bostadsanpassning kommer också kosta att pengar.

– Vi har en budget vi måste minska på med 21.7 miljoner kronor. Det har tagits fram ett tjänstemannaförslag som vi håller att titta på. Det är allt jag kan säga i nuläget förklarar Carin Nilsson (S) tillförordnad ordförande i äldrenämnden i Umeå.

Än är inga beslut fattade men redan är det politisk strid om besparningar. Vänsterpartiet säger blankt nej. Åsa Bäckström (V) förklarar partiets ståndpunkt så här:

– Äldreomsorgens besparingar kommer om det genomförs att handla om slutförvar. Det är inte livskvalité för oss människor, menar hon.

Annika Nylund är också kritisk till förslaget och menar att man måste tänka om.

– Dom måste dra tillbaka det här förslaget. Man måste tänka om säger Annika Nylund fysioterapeut vid Hemgården i Umeå.
