Länets pappor tar ut en femtedel av föräldradagarna
Julia Hedlund

Under barnets första år tar länets pappor i snitt ut en femtedel av alla föräldradagar. Umeåpapporna ligger i topp som tar ut 27 procent ledighet medan Vilhelminapapporna landar på bottenplacering med låga 11,3 procent, det visar siffror från Försäkringskassan tagit fram på uppdrag av Tjänstemännens centralorganisation (TCO).

Eva Nordmark, ordförande för TCO, menar att ett jämnställt uttag är viktigt för att skapa en god relation mellan barn och deras pappor. Den ojämna fördelningen av föräldraledighet har även påverkan på kvinnors ekonomi.

– I de bästa av världar skulle alla pappor kräva att ta hälften av föräldraledigheten innan barnet börjar förskolan, och mammor skulle bli bättre på att lämna över ansvaret och dela med sig. Det ojämna uttaget tidigt under föräldraledigheten lägger grunden för framtida fritidsarbete och påverkar kvinnors löner och pensioner negativt, säger Nordmark i ett pressmeddelande.

I undersökningen visar däremot att jämställdheten ser bättre ut efter barnet fyllt två år.
