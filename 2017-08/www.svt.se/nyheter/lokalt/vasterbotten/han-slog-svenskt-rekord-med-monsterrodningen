Han slog svenskt rekord med monsterrödingen
Maria Ehrlin

Det var i slutet av juni när Rickard Linderot var ute och fiskade i Björkvattnet, i Tärnaby när en rejäl rekordfisk fastnade på kroken.

– Först var jag rätt lugn och tänkte att den inte var så stor. Men sedan såg jag den. Det gick inte att få upp den för den stångades där nere. Då började jag förstå att den var lite större, säger Rickard Linderot.

Kanadarödingen var 104 cm lång och vägde 13,84 kilo, omkretsen var 62 cm. Och det är den största kanadarödingen som någonsin fångats i Sverige, enligt förbundet Sportfiskarna.

– Det var mycket adrenalin. Det är kicken jag vill ha när jag fiskar. Det var skönt, säger Rickard.

LÄS MER: Här är svenska mästarens fyra fisketips

Det handlade inte om tur under den här fisketuren. Rickard har lagt ned kring 1000 timmar för att fånga den här rekordfisken.

– Det är som att leta en nålen i höstacken. Det är mycket planering och tålamod, säger Rickard Linderot.

MISSA INTE: Så får du lokala nyheter i SVT:s app

Rickard har två svenska rekord sedan innan i fiskarna gräskarp och sutare.

– Jag har jagat det här rekordet länge nu.

Richard åt inte upp fisken utan släppte tillbaka den i sjön.
