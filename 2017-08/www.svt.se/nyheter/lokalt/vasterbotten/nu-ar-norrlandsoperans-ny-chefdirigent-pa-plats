Nu är Norrlandsoperans nya chefsdirigent på plats
Josefine Holgersson

Den Hongkongfödda dirigenten som förutom sin tid i USA hunnit arbeta i London är åter i Umeå. Förra året då hon tjuvstartade sin tre år långa tjänst som chefsdirigent här möttes hon av snö och varma och öppna människor.

– Jag gillar att få input, och det får jag här, det är inte bara jag som bestämmer, jag är redo att lyssna till och testa andras idéer, säger Elim Chan i pausen under repetitionerna inför veckans konsert, Tjajkovskijs femma, som ges i Umeå och Skellefteå.

Hennes ledarskap är annorlunda, inte så auktoritärt. Många som varit dirigenter före henne, ja alla utom en, har varit män.

– Jag gör också fel ibland, men då jobbar vi bara vidare, ler hon.

Före jul ges en Mozartkonsert och efter nyår en tredje konsert. Däremellan har hon andra uppdrag och reser en hel del.

- Det blir inte att börja om mellan gångerna. Vi har byggt något tillsammans som vi kan plocka upp igen, förklarar Elim Chan under sin korta rast mellan repetitionerna.
