M i Västerbotten föreslår Kristersson som ny partiledare
Fredrik Svensson

Norrbotten och Sörmland förordar Moderaternas ekonomiskpolitiska talesperson Ulf Kristersson som ny partiledare och på måndag kväll kom även Västerbotten fram till att han är den mest lämpliga kandidaten.

– Det är ett namn som sticker ut och har ett brett stöd och det är Ulf Kristersson, säger Anders Ågren, förbundsordförande för Moderaterna i Västerbotten.

Ågren tror att Kristersson kan samla ett brett stöd i partiet, vilket är viktigt med bara ett år kvar till valet.

– Med honom som partiledare kan vi enas och få den nystart vi behöver.

Kristersson har än så länge inte tydligt sagt att han kan tänka sig att bli partiledare, vilket Ågren inte ser som något problem.

– Vi har uppfattat det som att han är beredd att ta uppdraget.

LÄS MER: Flera förbund vill se Ulf Kristersson som ny M-ledare
