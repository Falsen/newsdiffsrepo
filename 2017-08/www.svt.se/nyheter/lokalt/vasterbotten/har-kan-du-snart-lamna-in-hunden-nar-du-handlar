Livsmedelsbutik i Umeå bygger hundgård
Maria Ehrlin

Att lämna hunden i bilen under sommaren kan snabbt bli livsfarligt. En butik i Umeå vill underlätta för kunder som har med sig sina fyrbenta vänner när de ska handla. Därför ska de under hösten bygga en hundgård utanför butiken.

– Kunderna har efterfrågat det här. Det brukar vara mycket hundar utanför butiken och många kunder har hund så det här blir en service till dem, säger Henrik Högbom, butikschef, på Ica kvantum på Kronoparken i Umeå.

LÄS MER: Parkeringarna som ska rädda hundarna

Butiken har hämtat inspiration från en matvarutbutik i Östersund. Hundgården kommer att bestå av burar där hundarna står avskilda från varandra.

– Det blir små fack där var och en kan låsa in sin hund med ett eget hänglås. Burarna kommer att ha tak och ska vara i skuggan, säger Högbom.

LÄS MER: ”Bilen en dödsfälla för hundar”

Varje sommar kommer larm om hundar som lämnats i varma bilar. Detta hoppas butiken ska minska denna typer av händelser.

-  Kunderna kommer nu i lugn och ro kunna handla och inte var oroliga för hundarna i värmen, säger Högbom.

LÄS MER: Hunden Nicky plågades utanför matbutik av okända: ”Inte sig själv efter det”
