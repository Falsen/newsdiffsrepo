Hälften av alla sjukgymnaster kan försvinna: ”En katastrof”
Maria Ehrlin

– Det här är en katastrof. Det här kom som en fullständig chock. Vi är redan underbemannade, säger Annica Nylund, sjukgymnast och aktiv i fackförbundet Fysioterapeuterna.

I nuläget har varje sjukgymnast i Umeå kommun ansvar för 107 personer. Om sparförslaget blir verklighet försvinner hälften av de anställda sjukgymnasterna. De som jobbar kvar kommer då ha hand om 228 äldre var.

– Personer som bor på särskilt boende kommer inte att få någon rehabilitering alls. Det kommer att bli svidande. Det kommer att bli mer oro, mer smärta och mer mediciner, säger Nylund.

LÄS MER: Miljonbesparingar för äldreomsorgen

Annica Nylund menar att det inte kommer att löna sig för kommunen att skära ned på sjukgymnasterna.

– Det kommer att bli ökade kostnader. Det här raserar hela rehabiliteringen i Umeå kommun.Jag tror inte att de förstår vad vi bidrar med, säger hon.
