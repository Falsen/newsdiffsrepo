Skellefteå satsar på äldres tänder
Marit A Israelsson

Handlingsprogrammet pekar på hur viktigt det till exempel är att samhället hjälper till att se till så att den som är äldre behåller kontakten med sin tandläkare. Men det handlar också om att uppmärksamma förändringar tidigt och öka kunskapen om just äldres munhälsa, och att samordna insatser mellan kommunen, tandvården och sjukvården.

– Det här är jätteviktigt. Om du som äldre har en god munhälsa så kan du också äta bättre. Vilket gör att du orkar vara mer fysiskt aktiv långt upp i ålder, säger Louise Lundholm som är medicinskt ansvarig sjuksköterska i Skellefteå kommun och som varit med och tagit fram handlingsprogrammet.

Förhoppningen är nu att ökat fokus ska leda till ökad kunskap som kan resultera i goda exempel.

– Friska äldre har idag bättre munhälsa än någonsin tidigare och har många tänder kvar men det finns ändå insatser att göra.

Programmet har tagits fram av Sveriges Tandläkarförbund i samarbete med Akademikerförbundet SSR, Dietisternas Riksförbund, Svensk sjuksköterskeförening och Sveriges Tandhygienistförening.
