Nordmalingbor toppar listan över skulder hos Kronofogden
Jesper Nilsson

Nästan fem procent av invånarna i Nordmaling har en skuld hos Kronofogden. Det är flest procent invånare i hela Västerbotten.

Av de 5.939 vuxna invånarna har 290 personer en skuld hos Kronofogden. Om man slår ut den totala skulden i Nordmaling på de 290 skuldsatta personerna blir det 163.232 kronor per skuldsatt Nordmalingbo.

– På mindre orter slår ofta en eller två personer med väldigt stora skulder igenom mycket i statistiken. Men sammantaget är det inte särskilt många som har skulder hos Kronofogden, det handlar om drygt fyra procent av befolkningen i hela landet, säger Kerstin Andersson, dataansvarig på Syna i ett pressmeddelande.

Men Västerbotten som helhet placerar sig längst ner på listan. Av de 220.613 vuxna invånarna i Västerbotten är det bara 6.376 med skuld, alltså 2,894 procent. Södermanlands län toppar listan med 4,916 procent.
