Bankkontor stänger i Bjurholm
Julia Hedlund

Den 28 september stänger Swedbank sina kontor i Bjurholm. Det har tidigare varit öppet två dagar i veckan mellan tiderna 10-15. Anledningen är att allt färre besöker kontoret.

– Vi har under en längre tid sett att fler och fler av våra kunder väljer att göra sina vardagsärenden via datorn, mobilen, surfplattan eller liknande. Det är bakgrunden till att vi tagit detta beslut, säger Frida Lidström, kontorschef Swedbank.

Kunderna hänvisas istället till närmsta kontor i Vännäs, som kommer hålla öppet alla dagar i veckan.
