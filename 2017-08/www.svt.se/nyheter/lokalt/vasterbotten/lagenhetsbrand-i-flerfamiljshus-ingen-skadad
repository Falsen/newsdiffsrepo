Lägenhetsbrand i flerfamiljshus – ingen skadad
Jesper Nilsson

Inatt fick SOS in ett larm om en lägenhetsbrand på Alfens Allé på Tomtebo i Umeå. När räddningstjänsten kom till platsen och knackade rutan till balkongdörren så var branden redan död.

– Det var en modern lägenhet som gjorde att branden dog när den inte fick tag på något syre. När vi kom in så var lägenheten rökfylld och alldeles svart, säger Lars Mårdvall vid räddningstjänsten.

Det hade sluppit ut lite rök i trapphuset och in i lägenheterna bredvid, en granne hade larmat räddningstjänsten. I huset som lägenheten brann i bor det 17 personer. Efter att räddningstjänsten använt fläktar och dokumenterat branden så avvek man och lämnade över arbetet till saneringsfirmor. Ingen person skadades i branden.
