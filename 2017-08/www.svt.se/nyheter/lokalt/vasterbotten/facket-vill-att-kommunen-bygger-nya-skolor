Facket vill att kommunen bygger nya skolor
Josefine Holgersson

Parallellt med att lärarförbundet slåss för att höja statusen på yrket och göra arbetsplatserna mer attraktiva kommer beskedet om att nya skolor dröjer.

– Nybyggen är att föredra. Då får vi hållbara skolor med lokaler som är anpassade. Tillfälliga lokaler och justeringar brukar bli sämre lösningar tyvärr, säger Per Edberg, huvudskyddsombud vid Lärarförbundet.

LÄS MER: Elevkullarna växer – skolorna är fulla

Han menar att många lärare länge nog haft en tuff arbetsmiljö på många håll.

– Det är bråttom att man snabbt kommer igång med att bygga nya skolor och förskolor. Det blir en belastning både på familjer, på barn men också på våra medlemmar. Våra lärare ute i skolorna känner en osäkerhet och kan få en dålig arbetsmiljö om det blir för trångt i lokalerna.

LÄS MER: Lokalbrist leder till oro hos skolpersonal
