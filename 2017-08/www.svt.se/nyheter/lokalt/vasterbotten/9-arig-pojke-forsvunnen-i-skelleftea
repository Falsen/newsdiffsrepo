Efterlyst pojke i Skellefteå återfunnen
Julia Hedlund

En autistisk pojke är försvunnen från Mobackens camping i Skellefteå och har varit försvunnen sedan 06:45 och har sökts av anhöriga innan polisen larmas. Polisen har inlett en stor insats för att försöka hitta pojken och hunförare är inkallade från Norrbotten. Helikopter är rekvirerad, inget besked om resursen finns.

Pojken är ca 140 cm lång, har mellanbrunt kortklippt hår och bruna ögon. Han var vid försvinnandet klädd i grå byxor och en svart tröja med spindelnätmönster. Pojken beskrivs som ”blyg” men upplevs som ”normal”. Han kan bli stående med händerna i fickorna och gunga fram och tillbaka.

Det finns uppgifter om att pojken är rädd för polisen och kommer att gömma sig om han ser dem. Är han i skogen så kommer han sannolikt att stanna där tills han hittas.

Polisen uppmanar allmänheten att höra av sig om man sett något. Antingen på polisens tipstelefon 114 14 eller 112 om man sett pojken  inom synhåll.

Pojken är återfunnen och är tillbaka hos sina föräldrar.
