Rekordstort datalagringcenter i Norge
Julia Hedlund

Experter säger att det är hög tid att Norge får ett datacenter i den här storleken, skriver NRK i en artikel. Professor Gisle Hannemyr tror att denna typ av verksamheter växer.

– Det är lite konstigt att det inte finns något såhär stort förvaringscenter i Norge redan, det finns i både Sverige och Finland. Att vi får den här typen av industri är bra för både det lokala samhället och för Norge som nation, säger Hannemyr till NRK.

Enligt planerna så kommer första spadtaget att tas redan nästa år, i Ballangen kommun i Nordland.

Chefsekonom Roger Schjerva delar Hannemyr entusiasm för projektet och tror att Norge har stor potential för utveckling av ett datalagrinscentrum.

– Vi ser att dessa centra lockar till sig andra jobb och industrier, säger han till NRK.

Anläggningen ska kunna producera datorkraft som klarar av upp till 1000 megawatt ström.

– Det finns inget annat center i världen som ligger nära i kapacitet. Dessutom saknar de även tillgång till grön, förnybar energi. Det är resursen vi vill använda för att skapa arbetstillfällen och lokal vård, säger Håvard Lillebo som är chef för Kolos Norge.

Anläggning förväntas skapa hundra arbetstillfällen lokalt och ännu fler när den är i full gång.

– Den första fasen kommer att vara cirka hundra anställda, men om man kollar på ett tioårsperspektiv så kan det nog generera 2000-3000 jobb för anställda på ett sådant typ av centrum, säger Lillebo.

Hela projektet förväntas landa på ungefär 10 miljarder amerikanska dollar.
