Elevkullarna växer – skolorna är fulla
Josefine Holgersson

– Man får räkna med att en ny skola med allt vad det innebär tar fyra år att bygga. Därför får vi i första hand titta på befintliga lokaler och möjlighet att bygga ut, förklarar Michael Lindgren som är lokalplanerare vid Umeå kommun.

Under hösten ska det stå klart i vilken prioriteringsordning åtgärder ska vidtas. Förutom att högstadieelever från och med nästa höst ska in på Fridhemsgymnasiet kommer kommunen öppna för flera lösningar där skolor där det inte finns tomter att tillgå istället byggs ut eller om.

– Prognosen är positiv och vi ser att många unga familjer vill bo i Umeå. Men nya skolor blir det främst på helt nya exploateringsområden, ej på äldre områden, säger Michael Lindgren och radar upp troliga områden som Nydala sjöstad och Ön.

LÄS MER: Lokalbrist leder till oro hos personal

Just nu läggs pusslet som handlar om att med befintliga medel möta det behov som innebär över 20 procent fler elever fram till 2028 som prognosen sträcker sig till.

Eleverna på Tomtebo i Umeå som tidigare kunnat gå hela sin skolgång på området måste nu ta sig till norra Ålidhemsskolan för att ge plats för de yngre.

– Vi tittar just nu på var en framtida ny skola kan hamna. Om det blir vid Nydala, på Tavleliden eller på Tomtebo återstår att se, säger Michael Lindgren.
