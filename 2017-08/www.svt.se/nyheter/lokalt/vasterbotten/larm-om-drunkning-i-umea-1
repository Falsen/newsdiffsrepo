Två små flickor hittades efter stor sökinsats
Maria Ehrlin

Larmet kom till SOS vid 20:34. Flickorna som är fem och sex år hade då varit borta i ungefär 45 minuter.

– Man söker både vid vattnet och längst Olle fiskares väg, säger Börje Öhman, kommunikatör vid polisen.

Räddningstjänst, ambulans och polis sökte på platsen. Även sjö- och flygräddningscentralens helikopter deltog i sökandet.

Vid 21:06 meddelade polisen att flickorna hittats. Polisen uppger att en av flickorna anträffades i närheten av sin bostad som ligger i närheten.

– Man förmodar att båda kanske var på väg hem. Det här var kvällens bästa nyhet så här långt, säger Börje Öhman, kommunikatör vid polisen.
