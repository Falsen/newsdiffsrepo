Vill få vittnesmål om Ålidhemskravallerna i Umeå
Adam Timander

April 1977. Tusentals Umeåbor samlas på Ålidhem för att protestera mot kommunens beslut om att hugga ner ett skogskogsparti alldeles bakom Ålidhem centrum, för att göra plats för en ny högstadieskola.

– Man tyckte att dungen skulle vara kvar och att skolan skulle hamna för nära inomhustorget i Ålidhem centrum, säger Veronica Karlsson, avdelningschef för fotoarkivet på Västerbottens Museeum.

Barn startade protesterna

Det började, den här onsdagen den 23 mars, med att röjningsarbetet inleddes. Snart samlades barn från närbelägna skolor för att kasta snöboll och hälla ut diesel och bensin. Arbetarna flydde och fler barn och vuxna slöt upp för att protestera. Området ockuperades och två veckor senare kom skogsföretaget tillbaka med ett hundratal poliser.

Kravallerna blev stundtals våldsamma och ett 30-tal demonstranter greps av polis. Protesterna uppmärksammades såväl lokalt som nationellt, men planerna fortlöpta och skolan byggdes.

Vill ha vittnesmål från Ålidhemsbor

Idag är det inte mycket som vittnar om oroligheterna på platsen. Skolan har flyttat och lokalerna inhyser andra verksamheter. Men fotografierna, som museet blivit tillskänkta från Västerbottens-Folkblad, ger fortfarande liv åt händelserna. Men många informationsluckor kring fotografierna finns.

– Vi vet inte vad personerna på bilderna heter eller exakt var folksamlingarna höll till. Det var ju många barn med i protesterna och de är vuxna idag. Det vore intressant att höra vad de har för skildringar av det här.

Utställningen pågår under hela september i biblioteket på Ålidhem.
