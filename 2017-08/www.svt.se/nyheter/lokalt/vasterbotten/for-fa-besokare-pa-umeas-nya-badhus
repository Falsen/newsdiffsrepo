Publicerad:22 augusti 2017 06.49
För få besökare på Umeås nya badhus
Arne Müller

När Umeå kommun utredde utformning och placering av en ny simanläggning i en badutredning för tio år sedan räknade man att ett nytt bad skulle ha 380 000 besökare under det första verksamhetsåret. Dit har man inte nått.

När det går att summera det första årets verksamhet (20.8.2016-18.8.2017) har 248 277 personer besökt badet.

LÄS MER: Inget magplask för Navet

Drygt 44 000 av besökarna kommer från simföreningar, simskolor och skolbad stod för drygt 50 000 och motionssimmare och äventyrsbadare stod för resterande drygt 150 000.

LÄS MER: Navet kan vinna pris

Jämfört med den gamla simhallen på Haga innebär det en ökning med ungefär 100 000 besökare. Kommunen har tidigare sagt att 250 000 betalande besökare bör räcka för att anläggningen ska gå ihop ekonomiskt.
