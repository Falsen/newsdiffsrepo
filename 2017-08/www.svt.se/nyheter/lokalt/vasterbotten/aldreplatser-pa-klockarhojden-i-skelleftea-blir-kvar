Äldreplatser i Skellefteå blir kvar
Patrik Samuelsson

Förslaget från socialnämnden var att stänga äldreboendet med 28 platser för att spara pengar. Men efter kritik från bland annat Liberalerna har kommunstyrelsen gått på en annan linje.

– Detta är mycket glädjande. Skellefteås äldre har rätt till en god äldreomsorg, säger Andreas Westerberg (L).

LÄS MER: Vill stänga avdelningar på äldreboende

– Behovet finns och då kan vi inte avveckla de här nu när vi har nya äldreboenden på gång till år 2020, Maria Marklund (S) kommunalråd.

Men hur blir det med socialnämndens sparbeting?

– Socialnämnden får fortsätta titta på sin budget och vi får se i vår budget hur det går, säger hon.

Socialnämndens ordförande Kenneth Fahlesson (S) tycker att detta var ett bra beslut.

– Nu ska vi lägga krutet på att få de nya äldreboendeplatserna så snart som möjligt, säger Fahlesson
