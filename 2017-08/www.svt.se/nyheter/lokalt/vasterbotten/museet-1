Museum vill locka besökare: Öppnar afterwork
Josefine Holgersson

Hon berättar att idén kläcktes i New York. Ett ställe som hon och kollegan besökte hade just det upplägget, att det egentligen inte krävdes något speciellt event.

– Nu är ju inte Umeå New York, men vi vill utvecklas som institution och tycker det är värt att prova nya grepp.

Höstens två vernissager kommer alltså att förläggas på fredagskvällar då det även kommer bli lokala dj:ar eller uppträdanden av olika slag. Idag har Bildmuseet omkring 70 000 besökare per år. Som mest var det under Kulturhuvudstadsåret då siffran var över 100 000.

Art Friday inleds i mitten av september. Den första vernissagen blir drygt en månad senare då konstnären och filmaren Amar Kanwar från New Dehli ställer ut i Umeå.
