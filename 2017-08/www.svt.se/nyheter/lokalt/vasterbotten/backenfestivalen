Stort intresse för hållbar festival
Julia Hedlund

För sjätte året i rad gick Backenfestivalen i Umeå av stapeln.

– Under dagen var det mycket barnfamiljer och då lockade ”Vi heter JA!” mest folk. Där fick barnen kliva upp på scen och sjunga, säger arrangören Hanna Ögren.

Det var mellan 1500-1800 personer kom och gick under dagen. Trots lite bistert väder under kvällen så var det glada miner bland besökarna.

Dagen bjöd på aktivitet som bland annat styltgång och drejning. Ledord för fesivalen var lokalt och hållbart.

– Vi hade närodlad mat som såldes och en lokal vinylförsäljare på plats, säger Ögren.

Festivalen använder sig av lokala aktörer och ekologiskt tänk. De fem huvudarrangörerna ville även skydda området, att det inte skulle bli förstört under dagen utan fungera i många år framöver.

Något som hade kunnat bli en katastrof var när en lastbil full med ljudutrustning fastnade i leran. Då fick bonden som äger marken rycka ut, han kom med traktorn och drog upp lastbilen.

– Den sex ton stora lastbilen låg och spann i lervällingen och vi fick ringa bonden Anders som räddade oss, säger Hanna Ögren.

Under kvällen var det många besökare i 25-års åldern och uppåt, då var tämningen bäst när UFO över Lappland intog scenen.

– Jag säger bara Backenfestivalen i mitt hjärta, det var så mycket kärlek under hela dagen. Så fin stämning och jag gick och la mig trött, lycklig och utan röst igår.

Många visade sitt intresse för den lokala festivalen.

– Vi fick mycket positiv feedback och folk anmälde sig som frivilliga till nästa år. Många är måna om att festivalen inte ska försvinna, att den ska fortsätta vara gratis och behålla tänket.

Arrangörerna till årets upplaga var Folkuniversitetet, KMJ Ume Musikförlag och Kulturföreningen Gatans Folk. Festivalen genomförs till stöd för nätverket Arezo Umeå som hjälper ensamkommande flyktingungdomar att etablera sig i samhället.
