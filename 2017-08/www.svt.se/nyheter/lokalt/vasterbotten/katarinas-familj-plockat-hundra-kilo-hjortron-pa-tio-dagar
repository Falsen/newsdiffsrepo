Katarinas familj plockat hundra kilo hjortron på tio dagar
Jesper Nilsson

I sommar har Katarina Björn Gröneng med hennes fyra barn och man kört runt i skogarna kring Vilhelmina för att plocka hjortron. Under de senasta tio dagarna har de fått ihop hundra kilo av det gula guldet.

– Jag har gjort matsäck och kört bilen medan mina ungdomar har plockat bär, vi har bara kört runt i skogen och tittat efter vägarna. Det har varit otroligt mycket bär om man jämför med tidigare år, säger Katarina Björn Gröneng.

LÄS MER: Rekordår för hjortronen

Ungdomarna som är mellan 11 och 17 år gamla har följt med föräldrarna ut i skogen tre timmar per dag, det har funkat som ett sommarjobb för barnen som annars bara haft en veckas arbete hos kommunen.

– Det har varit mycket trevligt, jag har fixat matsäck och kört bilen så har de fått plocka och fått ett extra tillskott i sommarlovskassan, säger Katarina Björn Gröneng.

LÄS MER: Gott om bär – men allt fler väljer att köpa

Av de hundra kilo bären så har familjen sålt en hel del, men av de kilorna som blev kvar har man använt till att fira rekordplocket.

– Vi har gjort hjortronsylt och en supergod hjortronpaj. Vi kommer fortsätta plocka ett par dagar till, säger Katarina Björn Gröneng.
