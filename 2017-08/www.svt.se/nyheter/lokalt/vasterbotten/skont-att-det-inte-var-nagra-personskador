Motorbutik brann ned – få kunder drabbade
Julia Hedlund

Under söndagen inkom ett larm om rök i en byggnad på ett industriområde i Umeå. Det var Northbikes lokaler som stod i lågor och hela lokalen brann ned, VD Jonas Olert är fortfarande skakad över händelsen.

– Det känns overkligt. Men det är väldigt skönt att det inte är några personskador. Trots branden så kommer vi att hitta lösningar. Vi är på gott mod, säger VD Jonas Olert.

Det var butiken och verkstaden som brann ned. Det är ännu oklart hur stora summor som gick förlorade i branden.

– Polisen har en förundersökning nu och vi får inte röra något av det som är kvar eftersom det är fallrisk. Så det går inte ens att veta mellan tummen och pekfingret hur mycket pengar som gått upp i rök, säger Hägglund.

Drabbas kunderna av branden?

– Alla nya fordon klarade sig, skotrar, fyrhjulingar och motorcyklar. Det är helt otroligt att nästan inga kunder drabbades, det rör sig bara om en till två kunder. Vi kan bedriva säljverksamheten i princip som vanligt.  säger Jessica Hägglund.

LÄS MER: Personalen ryckte in när de fick höra om branden

Området är avspärrat pågrund av rasrisken och Hägglund berättar att det är viktigt att det inte passerar fordon kring området. De fordon som räddades undan branden står just nu i närheten under övervakning.

Var kommer ni hålla till nu?

– Vi har pratat om tillfälliga lokaler och kommer börja titta på alternativ under dagen och imorgon, säger Hägglund.
