Allt fler patienter vårdas på fel avdelning
Mimmi Moberg

Antalet patienter som utlokaliserats till en annan avdelning har ökat rejält. Under sommaren i fjol utlokaliserades patienterna i snitt 75 dygn per vecka och i år är snittet 122 dygn.

– Vi har tvingats stänga fler vårdplatser eftersom vi saknar sjuksköterskor, förklarar Martin Magnusson, vårddirektör i Region Östergötland.

Brist på personal

Men det är inte bara på de stora sjuhusen i länet som det saknas personal. Även inom primärvården saknas sjuksköterskor och distriktsläkare.

– Det påverkar verksamheten på US, Vrinnevi och Lasarettet i Motala, för sjukvården hänger ihop, menar Martin Magnusson.

Att patienter måste vårdas på fel avdelning ökar risken för vårdskador vilket ofta leder till en längre sjukhusvistelse. Det i sin tur innebär en onödigt hög arbetsbelastning för personalen.

– Att tvingas utlokalisera patienter är absolut ingenting vi eftersträvar, tvärtom, säger Martin Magnusson.

US inte unikt

Situationen ser nästan likadan ut i hela landet och förvärras för varje sommar.

– Vi behöver få till en förändring på nationell nivå, menar Martin Magnusson.

TV: Patienter vårdas på fel avdelning
