Misstänkt kvinnofridskränkning på Gotland
Mikko Lindskog

Mannen åtalas nu för en lång rad brott.

Misstankarna gäller att mannen ska ha misshandlat, hotat och ofredat sin sambo. Kvinnan ska ha blivit slagen med både händer och tillhyggen. Mannen misstänks också ha tagit hårda grepp i armar och nacke, kastat saker på sambon och knuffat henne med kraft.

Sambon har också hotats till livet.

Dessutom misstänks mannen för sexuellt ofredande av en kvinna, som när brottet skedde var under 15 år. Han ska ha tagit henne på brösten och smekt och pussat den unga flickans lår.

En tredje åtalspunkt gäller olaga hot mot ytterligare en kvinna. Mannen ska ha hotat att skada eller döda den hotade kvinnan.
