Kostnad för hyrläkare minskar i tre län
Mikko Lindskog

Det är Sveriges kommuner och landsting, SKL, som sammanställt siffrorna i sin återkommande undersökning om bemanning inom vård och omsorg.

– I Östergötland har arbetet med att skapa en vård oberoende av inhyrd personal pågått längre och det har gett resultat, säger Hans Karlsson, chef för avdelningen vård och omsorg på SKL.

I den nu aktuella undersökningen har siffror från andra kvartalet 2017 jämförts med samma tid förra året. Förutom Region Östergötland så har också Region Skåne och Landstinget i Kalmar minskat sina kostnader för hyrläkare.
