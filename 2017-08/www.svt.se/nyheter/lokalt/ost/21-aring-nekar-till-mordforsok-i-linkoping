21-åring nekar till mordförsök i Linköping
Tobias  Holmqvist

Mannen misstänks för att ha skjutit en 26-årig man i stadsdelen Skäggetorp på lördagskvällen. Han nekar till brott.

– Det rör sig om någon form av kontrovers. Det är en isolerad händelse och det finns inga misstankar om att detta kan kopplas till gängkriminalitet, säger kammaråklagare Helene Gestrin, till Corren.

Ett vapen, som tagits i beslag i samband med händelsen, ska nu undersökas av Nationellt forensiskt centrum.

Den 26-årige mannen skadades allvarligt, men det är inte längre någon fara för hans liv.
