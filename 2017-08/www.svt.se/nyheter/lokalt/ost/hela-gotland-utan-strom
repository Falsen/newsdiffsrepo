Gotland blev strömlöst
Johan Knutsson

Ön blev strömlös strax efter klockan tolv. Åska misstänks ha varit orsaken.

– Vi kan se att två förbindelser mot Västervik troligen slogs ut på grund av kraftigt åskväder. Avbrottet skedde kl. 12.06 och har nu återkommit kl. 12.47, säger Mikael Björnér, kommunikationsansvarig på Vattenfall, till SVT Öst.

– Vi håller på att starta upp nätet med den reservkraft vi har på ön. Några har redan fått tillbaka strömmen och vi räknar med att de flesta ska ha fått strömmen tillbaka inom en timme, säger Jan Karlsson, vd för Gotlands Energi AB (Geab), till TT.

Det är inte första gången som hela Gotland släcks ner. Orsaken är det speciella förhållandet som ön har, med elöverföringen från fastlandet. Även om det är två kablar hänger de ihop, tekniskt sett, förklarar Jan Karlsson.

– När Gotlandsöverföringen faller ifrån blir det stora konsekvenser, säger han.

Här ser du kartan över strömavbrottet
