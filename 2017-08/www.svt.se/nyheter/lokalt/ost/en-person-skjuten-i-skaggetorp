En skadad efter skottlossning i Skäggetorp
Henrik Arborén

Det var vid 18.20-tiden som polisen larmades till Skäggetorp. Flera personer ringde in för att de hade hört flera smällar, berättar Peter Ström vid Linköpingspolisen.

Han fick allvarliga men inte livshotande skador och är fortfarande kvar på sjukhus, säger Peter Ström, vakthavande befäl vid polisen, till TT

Väl på plats hittade polisen en skadad person, som fördes till sjukhus. Han har opererats på Universitetssjukhuset i Linköping under kvällen. Polisen uppger att mannen har allvarliga skador men att de inte är livshotande.

Polisen hittade strax efter ankomsten till platsen ett antal personer som greps, misstänkta för försök till mord.

Mycket är ännu oklart kring omständigheterna, och Peter Ström vill ännu inte berätta varför de gripna misstänktes.

Polisen har genomfört ytterligare förhör, men kan inte säga något om vad som ligger bakom skottlossningen.

– Det är en massa personer att förhöra och det råder förundersökningssekretess, säger Peter Ström.
