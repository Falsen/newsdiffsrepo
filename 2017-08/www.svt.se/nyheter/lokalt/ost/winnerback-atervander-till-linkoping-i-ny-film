Winnerbäck återvänder till Linköping i ny film
Henrik Perälä

Den 6 oktober har den nya dokumentärfilmen om Lars Winnerbäck premiär på biograferna. Under sina 20 år som artist har han varit känd för att vara sparsam med mediaframträdanden.

Filmen sammanfattar Winnerbäcks karriär och visar när han återvänder till barndomens Linköping och klipp från tidiga uppträdanden.

”Mest av allt ger den en inblick i en extremt komplex människa som med alla sina svagheter och karaktärsdrag speglar en hel generations känslor”, skriver SF Studios i samband med att trailern nu släppts.

Vid sidan av Lars Winnerbäck återfinns i filmen Rolf Lassgård, Per Gessle och Melissa Horn. Regissör och producent är Øysten Karlsen, som står bakom succéer som ”Dag” och ”Lilyhammer”.
