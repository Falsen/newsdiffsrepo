De blir Socialdemokraternas nya toppnamn i Östergötland
Ulf Persson

Det var i april i år som SVT Nyheter Öst var först med att berätta att en av Östergötlands tyngsta politiker lämnar sina uppdrag. Christoffer Bernsköld slutade som distriktsordförande för Socialdemokraterna och som ordförande i hälso- och sjukvårdsnämnden.  Under lördagen blev alltså hans ersättare klara vid Socialdemokraterna Östergötland distriktskongress. Så här kommenterar de tre sina nya uppdrag i ett pressmeddelande:

- Jag är glad och stolt över att medlemmarna har visat mig sitt förtroende. För mig är drivkraften i mitt nya uppdrag att Sverige ska bli mer jämlikt, att fler ska få ta del av välståndet, säger Anna-Lena Sörenson (S).

- Jag kommer att fokusera på arbetet med att skapa en jämlik vård, där det inte spelar någon roll vem du är när du söker vård, säger Kaisa Karro (S).

– Jag har erfarenhet av att jobba i Finspång och ser likheterna för kommun och region i utmaningarna att lyckas med kompetensförsörjningen. Jag tror lösningen ligger i samordning och samverkan och mitt uppdrag kommer att handla om att se till att olika aktörer drar åt samma håll, säger Anders Härnbro (S).
