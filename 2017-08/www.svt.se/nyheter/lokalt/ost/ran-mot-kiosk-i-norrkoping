Rån mot kiosk i Norrköping
Henrik Perälä

Ett överfallslarm kom in till polisen vid 19.40 och därefter fick SOS Alarm samtal.

En ensam person ska ha hotat personalen men varit obeväpnad. Han fick med sig cigaretter, lotter och kontanter och sprang sen mot busscentralen.

Polisen har genomfört en brottsplatsundersökning och samlat in information från vittnen och personal på brottsplatsen. En utredning om rån har inletts och polisen söker efter gärningsmannen.

Ingen person har skadats fysiskt vid händelsen.
