Publicerad:21 augusti 2017 19.48Uppdaterad:21 augusti 2017 21.43
Solförmörkelse visas med svensk teknik
Jonas Roslund

För första gången på 99 år sträcker sig en solförmörkelse som ett band tvärs över hela USA. CNN sände direkt från denna historiska händelse i så kallad 360-gradersvideo. Det berättar tidningen Ny Teknik.

Kamerorna fanns på sju platser i USA och det är det unga Norrköpingsföretaget Voysys som bidrar med teknik. De har utvecklat en programvara som fogar ihop rörlig bild från flera 360-graderskameror till en enda videoström.

Med den svenska tekniken är det även möjligt att lägga in förklarande 2d-bilder i en ruta ovanpå 360-gradersvideon.

Miljontals människor väntas följa CNN:s sändningar och Norrköpingsföretaget hoppas förstås att det här ska få fler mediabolag att få upp ögonen för dem.

TV: se solförmörkelsen här
