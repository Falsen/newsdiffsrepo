Visby får ny myndighet
Carl Larsson

– Det är fantastiskt glädjande såklart att Gotland får vara med och ta del av de statliga arbetstillfällena som ska spridas över landet, säger Meit Fohlin (S), regionstyrselsens ordförande på Gotland.

Landshövdning Cecilia Schelin Seidegård håller med:

– Vi är väldigt glada för att det kommer fler statliga jobb till Gotland.

UHR ansvarar för service, samordning samt främjande och utvecklande verksamhet samt internationellt samarbete och mobilitet inom utbildningsområdet.

Skulle du önska att det var fler tjänster?

– Det är klart att vi alltid hoppas att vi ska få ännu större tilldelning av statliga jobb. Den här typen av akademiska jobb är viktigt för att vi ska kunna ha en blandad sammansättning utav arbetstillfällen på Gotland. Vi hoppas på mer, men idag är vi glada, säger Meit Fohlin.

– Ja, det är klart att vi gärna kunde tagit fler. Men å andra sidan så har vi varit ganska lyckligt lottade på sistone. Vi har fått hit Försvarsmakten med ett stort antal jobb och vi har fått hit polisens kontaktcenter, så det finns väldigt mycket att vara positivt till, säger Cecilia Schelin Seidegård.

Flytten ska vara klar första september nästa år.

LÄS MER: Sju myndigheter flyttar ut från Stockholm

Regeringen har redan flyttat ut tre myndigheter från Stockholm ut i landet. Det handlar om E-hälsomyndigheten till Kalmar, Fastighetsmäklarinspektionen till Karlstad och Myndigheten för familjerätt och föräldraskapsstöd till Skellefteå.

Ambitionen är att öka den statliga närvaron i hela landet och öka antalet arbetstillfällen. Den stora utflyttning man i dag kommer att presentera innebär att 350 till 400 jobb flyttas från Stockholm.

Den parlamentariska landsbygdskommittén presenterade i januari ett förslag om flytt av 10.000 statliga jobb i Stockholmsregionen till mindre orter och glesbygd. Detta under fem till sju år.

Omfattningen 10.000 jobb valdes delvis utifrån att den statliga sektorn i Stockholmsregionen har vuxit i den storleksordningen mellan 2008 och 2014.

I förslaget ingår vissa myndighetsfunktioner, delar av myndigheter eller hela myndigheter.
