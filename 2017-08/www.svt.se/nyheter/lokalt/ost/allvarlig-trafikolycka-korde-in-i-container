Allvarlig trafikolycka – körde in i container
Christian S Zetterdahl

Olyckan inträffade vid korsningen till länsväg 210. En personbil kolliderade med en container som stod uppställd vid en parkeringficka vid sidan av vägen.  Det blev en kraftig kollision och personen skadades svårt.

– Det var en allvarlig olycka och vi fick klippa loss föraren, säger Peter Holm, inre befäl vid räddningstjänsten.

Det är ännu okänt hur olyckan har gått till.

– Vägen spärrades av i båda riktningarna för räddnings- och uppröjningsarbete fram till sex-tiden på morgonen, säger Torbjörn Lindqvist, vakthavande befäl vid polisen.
