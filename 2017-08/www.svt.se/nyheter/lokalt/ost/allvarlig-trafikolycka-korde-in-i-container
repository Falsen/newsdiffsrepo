Kvinna körde in i container – dog av sina skador
Christian S Zetterdahl

En allvarlig singelolycka inträffade vid halv-fyra tiden natten till onsdag utanför Linköping på länsväg 796 nära avfarten till Norsholm natten till onsdagen.

Personbilen kolliderade med en container som stod uppställd vid en parkeringficka vid sidan av vägen. Föraren, en kvinna i 20-årsåldern, avled senare på sjukhus, bekräftar polisen.

– Det var en allvarlig olycka och vi fick klippa loss föraren, säger Peter Holm, inre befäl vid räddningstjänsten.

Det är ännu okänt hur olyckan har gått till.

– Vägen spärrades av i båda riktningarna för räddnings- och uppröjningsarbete fram till sex-tiden på morgonen, säger Torbjörn Lindqvist, vakthavande befäl vid polisen.
