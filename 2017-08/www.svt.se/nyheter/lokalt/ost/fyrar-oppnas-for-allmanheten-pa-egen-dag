Publicerad:19 augusti 2017 08.01
SVT Nyheter Öst
Henrik Perälä

På söndag firas den Internationella Fyrdagen i Östergötland och Gotland, såväl som i ett stort antal länder runt om i världen Förra året slogs det besöksrekord, 17385 personer passade på att besöka en svensk fyr.

På Gotland deltar många fyrar i firandet och välkomnar allmänheten. Även i Östergötland finns möjlighet att besöka en fyr.

– Fyren i Hästholmen är i drift året om. Nu på söndag har vi fyren öppen mellan klockan 12 och 16, säger Elisabet Pantzar på Ödeshögs turistbyrå.

Det är enda dagen på året som fyren är öppen för besök. Elisabet Pantzar kommer även vara på plats och berätta om fyrens och områdets histora.

– Det finns en smal trappa och där får man gå upp, en i taget eftersom det är en väldigt smal trappa, och titta på utsikten. Det är alltid någon som tycker det är för högt och för backa ner igen, berättar hon.

Att fyren fortfarande är i drift, är det för syns skull eller fyller den fortfarande en funktion?

– Den fyller en funktion fortfarande, vi har pratat med lite båtfolk om det, säger Elisabet Pantzar.
