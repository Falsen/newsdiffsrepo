Publicerad:19 augusti 2017 08.01Uppdaterad:19 augusti 2017 17.40
Fyrar öppnas för allmänheten på egen dag
Henrik Perälä

På söndag firas den Internationella Fyrdagen i Östergötland och Gotland, såväl som i ett stort antal länder runt om i världen Förra året slogs det besöksrekord, 17385 personer passade på att besöka en svensk fyr.

På Gotland deltar många fyrar i firandet och välkomnar allmänheten. Även i Östergötland finns möjlighet att besöka en fyr.

– Fyren i Hästholmen är i drift året om. Nu på söndag har vi fyren öppen mellan klockan 12 och 16, säger Elisabet Pantzar på Ödeshögs turistbyrå.

Enligt fyrsällskapets ordförande Esbjörn Hillberg är fyrar populärare en någonsin.

– När vi drog igång Fyrsällskapet år 1996 trodde vi att det skulle bli en liten intresseförening men vi växer hela tiden och nu har vi drygt 4 000 medlemmar. Vi är per capita världens största nationella fyrsällskap, säger han och han har en teori om varför vi är så intresserade av våra fyrar:

– Vi har så lång kust och så många fritidsfartyg i Sverige och det finns så många intresseförankringar; vissa tycker om teknik, vissa tycker om arkitekturen , somliga tycker om de vackra platserna och så finns det de som tycker om människoödena förknippade med platserna. På vår hemsida har vi bland annat en fyrkarta där fyrarna finns utmärkta och vi har också register på alla dem som har jobbat på fyrarna och berättelser från eller om många av dem.

Det är enda dagen på året som fyren är öppen för besök. Elisabet Pantzar kommer även vara på plats och berätta om fyrens och områdets histora.

– Det finns en smal trappa och där får man gå upp, en i taget eftersom det är en väldigt smal trappa, och titta på utsikten. Det är alltid någon som tycker det är för högt och för backa ner igen, berättar hon.

Att fyren fortfarande är i drift, är det för syns skull eller fyller den fortfarande en funktion?

– Den fyller en funktion fortfarande, vi har pratat med lite båtfolk om det, säger Elisabet Pantzar.
