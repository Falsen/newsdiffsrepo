Norrköpingsföretag i kampanj för jämställd idrott
Jonas Roslund

Det finns mycket sponsorpengar på sina håll inom idrotten, men det mesta tillfaller männen. En majoritet av alla personer i ledande positioner är också män.

Riksidrottsförbundet har som mål att öka jämställdheten och nu får man alltså stöd av det stora företaget från Norrköping.

Det sker i form av en mobilkampanj där folk ska uppmanas att delta När engagemanget är tillräckligt stort har Stadium lovat skänka en miljon kronor till Riksidrottsförbundet.

– Pengarna ska användas till att synliggöra ledare och föreningar som goda exempel, säger Stefan Bergh.

Han är egentligen inte överraskad över företagets intresse. Det finns många exempel där företag vill förknippas med samhällsförbättrande åtgärder.

– Men då har det oftast handlat om bredare frågor om värdegrund, inte som här en enskild fråga.

Stadiums vd Karl Eklöf hoppas att kampanjen ska få fler att engagera sig för jämställdhet inom idrotten.

– Vi tycker att ett aktivt liv är en demokratisk rättighet, säger han i ett pressmeddelande.

Att jämställdheten ökar är livsavgörande för idrotten, menar Stefan Bergh. Ett av förbundets mål är att få en bättre balans mellan kvinnliga och manliga ledare i de olika idrottsförbundens styrelser. Redan år 2021 ska fördelningen vara minst 40-60.

– Om vi inte lyckas kommer idrottsrörelsen inte att attrahera lika många.
