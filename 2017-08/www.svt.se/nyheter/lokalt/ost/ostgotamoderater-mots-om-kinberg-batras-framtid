Östgötamoderater i möte om partiledarens framtid i kväll
Jonas Roslund

Östgötamoderaternas ordförande, Christian Gustavsson, var den som satte stenen i rullning i våras genom att kräva partiledaren Anna Kinberg Batras avgång.

– Jag tycker Anna är fantastisk, men just nu tycker jag vi har fel partiledare, sade han då.

Men idag valde han att hålla sig undan i väntan på kvällens möte. Bara en i moderatstyret i Östergötland vill prata och hon är till skillnad mot sin ordförande tveksam till att avsätta partiledaren.

– När det går dåligt är det många som ställer krav, men jag är tveksam. Det lutar kanske ändå åt att vi ska sitta stilla i båten, säger Anna Nilsson som är ledamot i distriktsstyrelsen.

Totalt är det nu nio distrikt som vill avsätta Kinberg Batra. Åtta krävs för att en extrastämma ska hållas i partiet.

LÄS MER: Intern strid på Gotland om Kinberg Batra

I  Östergötland ska alltså ett formellt beslut tas i kväll. Frågan är hur Christian Gustavsson tidigare klara ställningstagande kommer att påverka vilken linje man väljer.

– Han är ju en i styrelsen, men vi är många med starka viljor, så vi blir inte överkörda av honom, säger Anna Nilsson.
