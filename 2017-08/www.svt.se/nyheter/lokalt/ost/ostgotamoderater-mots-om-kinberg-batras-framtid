Östgötamoderater i möte om partiledarens framtid i kväll
Jonas Roslund

Östgötamoderaternas ordförande, Christian Gustavsson, var den som satte stenen i rullning i våras genom att kräva partiledaren Anna Kinberg Batras avgång

-Jag tycker Anna är fantastisk men just nu tycker jag vi har fel partiledare, sade han då.

Men idag valde han att hålla sig undan i väntan på kvällens möte. Bara en i moderatstyret i Östergötland träder idag fram och hon är till skillnad mot sin ordförande tveksam till att avsätta partiledaren.

-Det beror ju inte bara på en person, det är mycket runt omkring. När det går dåligt är det många som ställer krav, men jag är tveksam. Det lutar kanske ändå åt att vi ska sitta stilla i båten, säger Anna Nilsson som är ledamot i distriktsstyrelsen.

Totalt är det nio distrikt som vill avsätta Kinberg Batra. Åtta krävs för att en extrastämma ska hållas i partiet.

I  Östergötland ska alltså ett formellt beslut tas i kväll om vilken linje man ska välja. Frågan är hur Christian Gustavsson tidigare klara ställningstagande kommer att påverka.

– Han är ju en i styrelsen, men vi är många med starka viljor, så vi blir inte överkörda av honom, säger Anna Nilsson.
