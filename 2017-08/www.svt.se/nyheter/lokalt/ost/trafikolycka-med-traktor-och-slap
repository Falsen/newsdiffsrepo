Olycka med traktor och släp i Linköping
Henrik Perälä

Olyckan har skett intill Nygårdsvägen i norra delen av Skäggetorp. Räddningstjänst är på plats och har bistått ambulansen med den skadade föraren.

Traktorn har på något sätt hamnat i diket. Enligt larmet till SOS Alarm som kom strax före klockan 19 var föraren då medvetslös.

– Föraren kastades ur fordonet. Personen är förd till sjukhus, säger Peter Holm, inre befäl på Räddningstjänsten i Östra Götaland.
