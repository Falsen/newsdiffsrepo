Man gripen för våldtäkt i Åtvidaberg
Henrik Perälä

En man i 25-årsåldern greps i Åtvidaberg på tisdagskvällen misstänkt för våldtäkt. Det skedde efter att en kvinna i 20-årsåldern ringt polisen och anmält brottet, som ska ha skett i en bostad.

De är bekanta med varandra sen tidigare.

– Mannen greps i bostaden. Det finns misstanke om våldtäkt, som är brottsrubriceringen. Mer än så kan jag inte säga, säger Björn Öberg, presstalesperson vid polisen.

Mannen fördes till polisstationen och anhölls av åklagare efter förhör.
