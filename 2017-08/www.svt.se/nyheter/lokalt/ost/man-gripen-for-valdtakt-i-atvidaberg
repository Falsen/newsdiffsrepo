Man gripen för våldtäkt i Åtvidaberg
Henrik Perälä

En man i 25-årsåldern greps i Åtvidaberg på tisdagskvällen misstänkt för våldtäkt. Det skedde efter att en kvinna i 20-årsåldern ringt polisen och anmält brottet, som ska ha skett i en bostad.

– Mannen greps i bostaden. Det finns misstanke om våldtäkt, som är brottsrubriceringen. Mer än så kan jag inte säga, säger Björn Öberg, presstalesperson vid polisen.

Mannen fördes till polisstationen för förhör och ärendet är överlämnat till åklagare.
