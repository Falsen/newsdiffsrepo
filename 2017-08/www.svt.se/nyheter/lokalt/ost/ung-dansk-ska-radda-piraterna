Ung dansk ska rädda Piraterna
Tobias Holmqvist

Sedan i helgen är Motalas tre toppförare Greg Hancock, Peter Kildemand och Niels-Kristian Iversen skadade. Och tar inte elitserielaget Piraterna poäng ikväll är risken stor att det blir nedflyttning till allsvenskan.

Frederik Jakobsen bekräftar på sin Facebooksida att han ska köra för Piraterna ikväll och kommer att ersätta Niels-Kristian Iversen.

Sedan tidigare är det klart att Vetlanda vinner elitserien. Masarna, Dackarna och Lejonen har också fått var sin slutspelsbiljett.

Smederna, Rospiggarna, Piraterna och Indianerna gör upp om de andra två platserna i kvartsfinalerna. Sjuan har kört färdigt för säsongen medan åttan åker ut serien.

Den avslutande omgången körs enligt följande: Dackarna–Piraterna, Smederna–Rospiggarna, Indianerna–Vetlanda och Masarna–Lejonen. Efter den väljer tabelltrean om de vill möta femman eller sexan i kvartsfinal. Fyran ställs mot laget som trean inte väljer. Ettan och tvåan är klara för semifinal.
