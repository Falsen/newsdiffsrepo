Förlossningsvården ska stärkas med fler barnmorskor
Caroline Lindblad

I början av året kom beskedet att regeringen skulle betala ut totalt 490 miljoner kronor i Sverige för att förbättra kvinnors hälsa och förlossningsvårde. För Östergötlands del handlar det om 22,5 miljoner.

Nu meddelar Koalition för Östergötland, (S), (MP), (L) och (C) att man vill använda pengarna till att förstärka utbildningen av fler barnmorskor.

Regionråd Kaisa Karro (S) skriver i ett pressmeddelande att satsningen är stor och välbehövlig:

– Vi har idag en brist på utbildade barnmorskor vilket gör att utbildning är rätt väg att gå, vi behöver fler medarbetare med rätt kompetens inom förlossningsvården.

Pengarna går till Barn- och kvinnocentrum som har ansvar för förlossningsvården. 13,5 miljoner kronor ska användas i år och 9 miljoner nästa år.

Läs mer: Nu ska förlossningsvården förbättras
