Gotland vill ha bro till Fårö – bjuder in ministrar
Henrik Perälä

Region Gotlands styrelseordförande Meit Fohlin (S) bjuder in infrastrukturminister Tomas Eneroth och näringsminister Mikael Damberg till diskussion om infrastrukturåtgärder på Gotland.

I den kommande infrastrukturplanen för 2018-2029 tas det för lite hänsyn till Gotland, vilket gör att regionen inte kommer kunna bidra till de nationella målen, skriver hon och regiondirektör Peter Lindvall i ett brev till ministrarna.

Ett exempel som tas upp är frågan om en fast förbindelse mellan Fårö och Gotland. Det skulle förbättra förutsättningarna för boende, stärka det lokala näringslivet och den lokala arbetsmarknaden, skriver Meit Fohlin.

– Vi vill betona att förutsättningarna på Gotland ser helt annorlunda ut än i resten av landet, och då är det en kunskap man behöver sprida, säger Meit Fohlin till P4 Gotland.

Region Gotland har ännu inte fött något svar på brevet.
