Jägarna vill sälja vildsvinskött
Carl Larsson

Jägareförbundet menar att direktförsäljning skulle bidra till minskade vildsvinsskador i jordbruket och öka tillgången på viltkött till konsumenterna, enligt ett pressmeddelande.

– Viltkött är ett av våra mest klimatsmarta livsmedel, men för att få ut mer till konsumenter behövs enklare regler – som det finns vid försäljning av till exempel älg, hjort och rådjur. Med enklare regler slipper jägarna långa bilkörningar till vilthanteringsanläggningar som ofta är dyrare än betalningen för köttet, vilket idag avhåller jägarna från att både fälla och sälja vildsvin, säger Svenska jägareförbundets ordförande Torbjörn Larsson.

Enligt förbundet finns ett fungerande system i Tyskland. Där testas köttet i ett godkänt laboratorium och jägarna certifieras med en utbildning som säkerställer att köttet är rätt hanterat.

Läs mer: Viltköttsbrist trots god tillgång på vilt

SVT Play: Viltslaktare i Östergötland: ”De får bättre betalt på svarta marknaden”
