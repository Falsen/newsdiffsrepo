Nya tips om dubbelmordet i Mantorp
Lovisa Gelin

Polisen har hållit drygt 800 förhör i ärendet och efter ett tidigare inriktningsbeslut från åklagare har 250 personer DNA-topsats.

– Den omfattande utredningen fortsätter nu genom kartläggning av offer, omgivningen, personer, platser och fordon, säger Patrik Sjögren utredningsledare vid polisen.

LÄS MER: Hittade döda på gård – detta har hänt

Hur påverkas utredningen av att det nu gått över två månader?

– Det bästa scenariot är att man har en huvudmisstänkt i ett tidigt skede, men vi får fortfarande in vittnesuppgifter och de tekniska undersökningarna fortlöper, säger Patrik Sjögren och tillägger att det är en omfattande utredning.

Polisen har fått in flera hundra vittnesuppgifter i ärendet.

– Det kommer fortfarande in vittnesuppgifter och tips som vi arbetar med, säger Patrik Sjögren.
