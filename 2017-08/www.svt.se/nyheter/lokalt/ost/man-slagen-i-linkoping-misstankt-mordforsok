Man slagen i Linköping – misstänkt mordförsök
TT

– Han är anhållen misstänkt för mordförsök, säger Åsa Willsund, polisens presstalesperson i polisregion Öst.

Bråket började på en restaurang i industriområdet Torvinge. Genom vittnen kunde den misstänkte gärningsmannen, som är i 45-årsåldern, pekas ut. Han befann sig då på en annan restaurang i närheten och där greps han också av polis.

Offret är jämngammalt med gärningsmannen och fördes till sjukhus med ambulans.

– Jag vet inte hur pass allvarligt skadad personen är, säger Åsa Willsund.

Polisen vill inte uttala sig om vilket tillhygge som använts. Restaurangen har spärrats av för en teknisk undersökning.
