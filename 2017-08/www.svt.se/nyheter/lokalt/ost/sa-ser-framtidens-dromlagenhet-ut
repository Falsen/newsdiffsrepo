Så ser framtidens drömlägenhet ut
Carl Bruno TersmedenReporter

På lördag invigs bomässan i Vallastaden i Linköping, där besökare ska få kika in i ett 60-tal lägenheter. Vi fick en tjuvtitt på den så kallade drömlägenheten.

– Vi har försökt skapa någonting för den moderna familjen. Det är inte säkert att man har den här kärnfamiljen varje vecka, utan många familjer är kanske två vuxna ena veckan och flera barn nästa vecka. Så vi har försökt skapa ett boende som löser den situationen, säger Fredrik Törnqvist, vd på Stångåstaden.

Lägenheten är bara 55 kvadratmeter stor men kan på några minuter göras om från en etta till en fyra. Det görs genom att väggar dras ut och sängar firas ner från taket eller väggen.

– Utmaningen har varit att det ska fungera för alla samtidigt, att man ska kunna vara i sitt rum och andra utanför, säger arkitekten Ingrid Ehrenbo.
