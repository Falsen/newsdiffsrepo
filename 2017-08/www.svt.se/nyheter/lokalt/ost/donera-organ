Östgötar är sämst på att donera organ
Christian S Zetterdahl

Behovet av organ för transplantation är stort. På väntelistan den 1 januari 2017 fanns ett behov av 827 organ i Sverige. Mestadels är det en ny njure som efterfrågas av patienterna.

Men det är svårt att finna organdonatorer och det skiljer sig det stort i landet var man kan hitta dem.

I den Sydöstra donationsregionen, där Kalmar och Jönköping ingår tillsammans med Östergötland, har man endast lyckats få fram totalt nio faktiska organdonatorer. Det är sämst i landet om man tittar på uppdelade sjukvårdsregioner från Socialstyrelsens årliga rapport.

Bästa regionområde är Uppsala – Örebro som har fått fram 46 donatorer.

Rapporten är en årlig lägesbeskrivning över antalet avlidna organdonatorer samt vävnadsdonation och organdonation från levande donatorer.
