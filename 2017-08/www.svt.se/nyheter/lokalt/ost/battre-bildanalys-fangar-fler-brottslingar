Bättre bildanalys fångar fler brottslingar
Lovisa Gelin

Bättre kvalité på bilderna har öppnat upp för ett nytt samarbete mellan bild- och fingeravtrycksgruppen på Nationellt forensiskt centrum.

– Det är väldigt positivt, man kan göra mer. Med mer information kan man komma längre säger, Klas Brorsson Läthén gruppchef vid Nationellt forensiskt center.

Vid bildgruppen och forensisk bildanalys arbetar man med att jämföra bildundersökningar för att identifiera gärningsmän. När det handlar om sexuella övergrepp eller försäljning av stulna föremål kan tillexempel endast en del av en hand eller fingrar synas på bilderna, men då kvalitén på bilderna blivit bättre kan man lättare knyta personer till brott.

– Man kan se detaljerad information som papillarlinjer, hudveck, födelsemärken. Man kan då ta hjälp av fingerexperter för fingerundersökning. Bara genom en bild på ett finger kan det finnas information som gör att man kan identifiera en person, säger Klas Brorsson Läthén.

En bra kvalité på bilden kan alltså resultera i en fingerundersökning istället för en traditionell bildanalys. Vidare säger Klas Brorsson Läthén att det i framtiden kan öppna upp för ännu fler möjligheter.

– Vi kanske till och med kommer att kunna se filmer eller bilder från tillexempel klädesplagg där man kan se fibrerna på plagget och göra en fiberundersökning, säger han.

Att bildkvalitén blir allt bättre öppnar för fler möjligheter och fler brott kan lösas.

– Vi vill omhänderta så mycket information som möjligt av bevisningen som finns, och ju bättre kvalité ju fler undersökningar kan vi göra och på så vis klara upp fler brott, säger Klas Brorsson Läthén.
