Polisen vill stoppa fortkörarna
Christian S Zetterdahl

Enligt polisen har medelhastigheten ökat under de senaste åren. Runt hälften av förarna kör för fort idag och många kör mellan 6 -10 km/h över den tillåtna hastighetsgränsen.

– Ska vi rädda liv måste medelhastigheten sänkas. Det är därför viktigt att kontrollerna riktar sig mot både de fåtal som kör mycket för fort och de många som kör lite för fort, säger Ursula Eriksson, trafikstrateg vid Polismyndigheten, i ett uttalande.

Var de extra hastighetskontrollerna kommer sättas upp bestäms utifrån var insatsen kan få störst effekt.
