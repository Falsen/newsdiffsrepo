Artisten erkänner rånet mot Arlanda
TT

En månad efter att det spektakulära så kallade Arlandarånet preskriberats säger nu Leo ”Kinesen” Carmona att han var inblandad.

LÄS MER: Arlandarånet preskriberas – alla går fria

I en intervju i ETC säger Carmona, som just nu avtjänar livstids fängelse på Skänningeanstalten för anstiftan till mord, att han planerade och var med och utförde rånet.

– Och jag ångrar det djupt, det har förstört mitt liv. Jag kommer att kontakta väktarna som utsattes och be om förlåtelse, säger han.

I juli var det 15 år sedan tre beväpnade och maskerade män körde fram till ett plan som just anlänt från London på Arlanda flygplats.

Männen överföll två väktare och försvann sedan med 44 miljoner kronor, ett rekordbyte som aldrig hittats. Preskriberingen innebär att rånarna går för evigt fria.

LÄS MER: Linköping stoppar Kartellens konsert

Leo Carmona har suttit fängslad sedan 2004 och grundade hiphopgruppen Kartellen 2008 från fängelset.
