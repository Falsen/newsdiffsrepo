Bastubadarna vägrade lämna – då tog Rikspolischefen kommandot
Philip Rudolfsson

Det var vid halv sju på tisdagskvällen som situationen på badet uppstod. Männen anträffades i omklädningsrummet och ansågs sig ha full rätt att bada bastu. Personalen och de bastusugna männen kom inte överens och det hela slutade med att polisen kallades till Solbergabadet i centrala Visby. – Det var två äldre herrar i 70-årsåldern som inte ville gå därifrån, säger Thomas Rasch, stationsbefäl hos polisen till Hela Gotland.

Med utryckningen fanns, förutom två konstaplar, självaste Rikspolischefen som skulle lugna situationen och få bastubadarna att lämna frivilligt.

Rikspolischef Dan Eliasson befinner sig på Gotland för att delta i en konferens och han följde i går kväll med en patrull i bil.

De bägge männen är inte misstänkta för något brott.
