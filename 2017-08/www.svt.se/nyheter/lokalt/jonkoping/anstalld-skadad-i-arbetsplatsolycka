Anställd fick lastpall i huvudet
Philip Naskret

Larmet om olyckan kom klockan 08.45. Åsa Willsund, presstalesperson på polisen Region öst, uppger att den anställde var vaken och talbar när de kom till platsen.

– Personen har smärta i nacke och huvud, säger hon.

Enligt polisen är den skadade en man i 60-årsåldern. Han har förts med ambulans till sjukhus, men polisen har i nuläget ingen uppfattning om mannens skadeläge.

Åsa Willsund uppger att de nu upprättat en anmälan om arbetsplatsolycka.

– Det finns i nuläget ingen misstänkt utan det får utredas om det finns brister på arbetsplatsen, säger hon.
