Villabrand i Vetlanda
Maria Sandblom

Det var strax efter klockan åtta på fredagsmorgonen som Räddningstjänsten fick rycka ut till en brand i en villa i Bäckseda utanför Vetlanda. Enligt Räddningstjänsten har branden startat i köket.

– Förmodligen har branden startat på en köksplatta och spridit sig till väggen, säger insatsledare Erik Linnå vid Höglandets räddningsförbund.

Två personer befann sig i huset när branden startade, men kunde på egen hand ta sig ut. Ingen av dem behövde föras till sjukhus.

Räddningstjänsten var kvar länge för att säkerhetsställa att branden inte skulle sprida sig vidare i huset, men strax innan klockan tio kunde de lämna platsen. Erik Linnå berättar att de kommer fortsätta att ha huset under bevakning under dagen.
