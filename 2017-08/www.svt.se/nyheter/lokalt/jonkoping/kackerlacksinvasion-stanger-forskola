Kackerlacksinvasion stänger förskola
Philip Naskret

Anette Skötte, kultur- och utbildningschef i Gnosjö kommun, uppger för VN att lokalerna började saneras omgående.

– Vi anser att vi för tillfället inte vill bedriva vår verksamhet där. Därför väljer vi att ha barnen i en annan fastighet, säger hon till tidningen.

De 15 barnen fick plats på en annan förskola under sommaren och verksamheten har nu tillfälligt flyttat till fritidsgården Träffpunkten, rapporterar VN.

– Det är inte optimalt att ha verksamhet i de lokalerna, men det är en kortsiktig lösning, säger Anette Skötte till tidningen.

Enligt VN räknar kommunen med att förskolebarnen ska kunna flytta tillbaka till Solrosen denna veckan eller nästa, men frågan om var de ska ta vägen om saneringen inte hinner bli klar i tid har även lyfts i kultur- och utbildningsutskottet.

– Vi letar febrilt efter lokaler som är mer anpassade om det inte löser sig, men vi vill ha en långsiktig lösning och därför vill vi att politikerna tittar på detta, säger Anette Skötte till VN.
