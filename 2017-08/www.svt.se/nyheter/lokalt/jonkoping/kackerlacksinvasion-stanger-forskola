Kackerlacksinvasion stänger förskola
Philip Naskret

Anette Skötte, kultur- och utbildningschef i Gnosjö kommun, uppger för SVT Nyheter Jönköping att lokalerna började saneras omgående.

– Vi anser att vi inte kan ha våra barn och medarbetade i lokalerna när det finns skadedjur där och sanering pågår, säger hon till SVT.

De 15 barnen fick plats på en annan förskola under sommaren och verksamheten har nu tillfälligt flyttat till fritidsgården Träffpunkten, rapporterar VN.

– Det är inte optimalt att ha verksamhet i de lokalerna, men det är en kortsiktig lösning, säger Anette Skötte till tidningen.

Enligt VN räknar kommunen med att förskolebarnen ska kunna flytta tillbaka till Solrosen denna veckan eller nästa, men frågan om var de ska ta vägen om saneringen inte hinner bli klar i tid har även lyfts i kultur- och utbildningsutskottet.

– Vi letar febrilt efter lokaler som är mer anpassade om det inte löser sig, men vi vill ha en långsiktig lösning och därför vill vi att politikerna tittar på detta, säger Anette Skötte till VN.

Det är Bostaden i Gnosjö AB som äger fastigheten där förskolan ligger. Per-Olof Olsson, fastighetsägare, uppger för SVT att saneringen i princip är avslutad.

– Anticimex ska göra en kontroll igen denna veckan. När de var i lokalerna förra veckan var det några få kackerlackor kvar, säger han.

Enligt honom har det genomförts flera saneringar av förskolan under sommaren.

– Det tar lång tid att få bort. Kackerlackor är stora djur och det är många ägg som kläcks, säger Per-Olof Olsson.
