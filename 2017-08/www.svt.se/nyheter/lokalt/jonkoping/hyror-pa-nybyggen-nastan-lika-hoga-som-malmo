Hyror i nybyggen nästan lika höga som Malmö
Philip Naskret

Hem och hyra har kartlagt de högsta hyrorna i Sveriges tio största städer. Enligt tidningen visar kartläggningen att i stort sett alla nybyggena på listan har en hyra som är 50 procent högre än riksgenomsnittet.

I Jönköping toppar Vätterhem med de fyra högsta hyrorna på nybyggen och det kommunala bostadsbolaget har även med sju fastigheter på listan över de tio dyraste.

Högst hyra har Vätterhems nybygge kvarteret Klippan på Klostergatan 48 i Jönköping. Enligt tidningen är hyran där 1900 kronor per kvadratmeter och år.

Det kan jämföras med det dyraste nybygget i Malmö där hyran ligger på 1964 kronor.

– Det är det dyraste vi någonsin gjort. Av hänsyn till detaljplanen blev det endast tolv lägenheter. Vi hade kunnat låta bli men med tanke på den stora bostadsefterfrågan resonerade vi som så att det ändå bli tolv lägenheter och i ett fint läge, säger Raymond Paska, marknadschef på Vätterhem, till Jönköpings-Posten.

Han uppger för tidningen att en anledning till de höga hyrorna i nybyggen är skeenande byggkostnader.

– Samtidigt kan vi konstatera att det byggs alldeles för lite hyresrätter och att Vätterhem står för en stor del av produktionen, vilket gör det lätt att sticka ut i statistiken, säger Paska till JP.
