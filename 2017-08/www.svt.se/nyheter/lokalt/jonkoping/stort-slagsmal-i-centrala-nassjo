Stort slagsmål i centrala Nässjö
Sara Leverin

Det var vid 15.30-tiden som polisen fick ett larm om misshandel. Flera personer var inblandade i ett större bråk.

Polisen upprättade en anmälan om misshandel, men ingen greps.

– Vi vet inte hur många som är misstänkta och hur många som är målsägande, säger Peter Ström.

Bakom det hela tror polisen att det finns en tidigare konflikt, men det finns inga uppgifter om att det ska vara några gängkonflikter som är kända av polisen sedan tidigare.

Polisen uppger att ingen av personerna som deltog i slagsmålet skadats allvarligt. Förhör kommer att hållas med de inblandade.
