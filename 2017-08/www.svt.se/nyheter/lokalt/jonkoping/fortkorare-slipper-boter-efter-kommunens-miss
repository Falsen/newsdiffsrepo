Publicerad:18 augusti 2017 18.00Uppdaterad:18 augusti 2017 18.24
Fortkörare slipper böter – efter kommunens miss
Sara Leverin

Det var på vissa sträckor i kranstätorterna som de nya hastighetsbegränsningarna skulle införas, men det var bara det att kommunen missade att registrera de nya hastigheterna i Transportstyrelsens databas, och skyltarna var därför inte giltiga.

- Hastighetsbegränsningarna reglerades i lokala trafikföreskrifter. De börjar gälla när vi publicerar föreskriften i Transportstyrelsens databas. Tyvärr missade vi att göra det.

Från våren 2016 och fram till nu har flera personer blivit rapporterade för fortkörning på sträckorna.

- Vi beklagar att det här har ställt till olägenheter i form av böter eller återkallat körkort. Vi har haft kontakt med polisen, som nu har nu börjat ta kontakt med de personer som har blivit rapporterade, säger Conny Eskilson.

De som har fått böter för fortkörning fram tills nu kommer att få tillbaka pengarna de betalat. Två personer har också blivit av med sina körkort och de kan komma att få dem tillbaka, uppger P4 Jönköping. Dessutom kan det bli fråga om skadestånd.

Syftet med att sänka hastigheten är att öka säkerheten. Det handlar till exempel om sträckor vid skolor. Varför ändringen missades att göras är inte klart.

– Nu har vi rättat till felet, de nya hastighetsgränserna gäller och vi kommer att se över rutinerna så att det här inte händer igen, säger Conny Eskilson, förvaltningschef på samhällsbyggnadsförvaltningen.
