Här möter Johan Gustafsson Värnamoborna
Daniel Rundqvist

Det var många i Värnamotrakten som engagerade sig i Johan Gustafssons öde när han tillfångatogs av en militant islamistisk grupp 2011. I hembyn där han vuxit upp lät invånarna till exempel ljus brinna ända till dess att beskedet om frigivningen kom i juni i år.

Under de pågående Värnamodagarna valde Johan Gustafsson därför idag att möta ett hundratal nyfikna ortsbor i ett samtal med kommunstyrelsens ordförande Hans-Göran Johansson. Ett sätt att låta fler få svar på sina frågor, och att personligen tacka för stödet.

– Jag är glad att få vara här. Det är många av er som har skickat en tanke till mig när jag var i fångenskap och det är jag glad för, säger Johan Gustafsson, från scenen i det tält där han framträder.

– Det är speciellt att vara här. Folk här har följt det här och jag blir igenkänd, säger Johan Gustafsson till SVT.

– Jag har min familj här och människor känner oss personligen. Det är många som har hört av sig till mina föräldrar och stöttat dem, och det har varit viktigt.

Det var många som passade på att lyssna på Johan och flera fick en egen pratstund.

– Det är väl bra att han kommer hit till Värnamodagarna och paratar med värnamoborna, säger en av åhörarna Åke Celinder.

– Det är många som har haft Johan i sina tankar. Det är många som har bett till Gud att han ska bli frisläppt och som är väldigt glada

LÄS MER: Johan kidnappades i Mali – detta har hänt
