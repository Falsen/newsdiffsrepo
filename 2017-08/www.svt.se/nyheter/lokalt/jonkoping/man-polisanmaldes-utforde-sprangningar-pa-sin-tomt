Man polisanmäldes – utförde sprängningar på sin tomt
Ellinor Rostedt

Flera personer skrämdes under eftermiddagen när en man utan förvarning utförde sprängningar på sin tomt i Vetlanda kommun.

– Det var antagligen någon slags sprängning i marken, säger Thomas Agnevik, presstalesperson på polisen.

Det ska ha flugit stensplitter i luften av sprängningarna som bland annat skadade en bil. Mannen som är i 60-årsåldern är nu misstänkt för allmänfarlig vårdslöshet.
