Studenterna visade upp solbilen i dag
Fredrik Weibull

Tävlingen går ut på att färdas med en bil som drivs med solenergi från Darwin i norra Australien till Adelaide drygt 300 mil söder ut. Tävlingen börjar den åttonde oktober och pågår under en vecka. Tre personer kommer växelvis köra bilen och en av förarna är Julia Gunnarson.

– Man måste ju vara lite galen för att sätta sig i en bil som man har byggt själv och köra så långt som vi ska. Men det ska bli kul, det känns verkligen att det är nära nu, säger hon.

Två gånger tidigare har studenter från Högskolan i Jönköping varit med i tävlingen. Första gången var 2013 och andra var 2015, något som årets deltagare har haft stor nytta av.

— Vi har ju fått massor av tips från de andra studenterna som varit med tidigare. Sedan har vi ju kunnat titta på de andra bilarna, vilket varit till stor hjälp för oss, säger Victoria Andersson.

Vad har ni för målsättning?

— Målsättningen är topp tio men någonstans i bakhuvudet finns ju att man vill vinna, men vi kommer att var jättenöjda med en topp tio placering, säger hon.
