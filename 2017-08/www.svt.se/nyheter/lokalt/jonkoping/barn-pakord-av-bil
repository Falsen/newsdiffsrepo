Barn påkörd av bil
Fredrik Weibull

Enligt polisen är det inte helt klart hur olyckan gick till. Men en teori är att barnet blev påkörd efter att det klivit av en buss som den åkt med.

– Det kan vara så att barnet klev ut på vägen mellan två fordon och på så sett inte varit synlig för bilisten, säger Åsa Willsund presstalesperson på polisen i jönköping.

Barnet som är i tonåren fick föras med ambulans till sjukhus efter olyckan men polisen kan inte i nuläget uttala sig om skadorna.

– Vi vet inte i nuläget hur allvarligt barnet skadade sig, det vi vet är att barnet fick följa med ambulansen, säger Åsa Willsund.

Föraren chockades efter olyckan och fick fördes av polispatrull till sjukhus.
