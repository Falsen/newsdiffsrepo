Person påkörd i Anderstorp
Sara Leverin

Det är oklart exakt hur olyckan gått till, men den påkörda mannen ska ha hamnat under ett arbetsfordon med sitt ena ben. Yttre befälet vid räddningstjänsten i Gislaved, Johannes Corbee, säger till SVT Nyheter Jönköping att mannen var vid medvetande när han fördes till sjukhus.

– Detta klassas som en arbetsplatsolycka eftersom alla inblandade i situationen var i tjänst, säger Joakim Adriansson, polisassistent hos Värnamopolisen till Värnamo Nyheter.
