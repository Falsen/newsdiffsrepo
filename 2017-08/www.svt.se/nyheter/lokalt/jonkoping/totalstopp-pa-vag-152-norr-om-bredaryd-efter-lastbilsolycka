Totalstopp på väg 152 norr om Bredaryd efter lastbilsolycka
Bosse Carlqvist

Lastbilen och släpet hamnade i diket efter olyckan. Lastbilschauffören, en man i 30-årsåldern, var ensam i fordonet men ska inte ha skadats i samband med olyckan.

Enligt polisen finns inga misstankar om brott. Orsaken till olyckan ska ha varit ett punkterat däck.

Vägen var avstängd under återställningsarbetet och inte förrän vid klockan 19.00 på tisdagskvällen öppnades den upp igen för trafik i båda riktningarna.
