Johan simmar över Vättern
Ellinor Rostedt

Johan Sundqvist från Jönköping fick en solig start på simturen över Vättern. Han startade i Trånghalla i Jönköping och målet är att simma över Vättern till Brunnstorp i Huskvarna.

– Jag vet att det kommer göra ont i kroppen för att det är så kallt, men jag känner mig taggad. Det ska bli roligt, säger Johan Sundqvist.

Men det är inte första gången han simmar över Vättern. För 15 år sedan blev han den första som simmade över sjön och han har en bakgrund som simmare på elitnivå.

Johan som bor i Tanzania och arbetar för IOGT-NTO i Östafrika. Han vill att utmaningen att simma över Vättern ska ge uppmärksamhet till arbetet med de gör där.

– Vi har vattenbrist i Östafrika och alkoholproduktionen är en otrolig vattenskurk.

Vid tiotiden på förmiddagen gav han sig iväg tillsammans med en följebåt. Han räknar det att det kommer ta två och en halv timma om vädret är fint. Temperaturen kommer vara 10-11 grader på mitten av Vättern.

Är det inte farligt att simma över Vättern?

– Om jag hade gjort det själv hade det definitivt varit farligt men nu har jag en följebåt och då känns det ganska tryggt.

Är det något som oroar dig?

– Det är väl vädret, det snackades om att det kunde börja regna och åska i eftermiddag och börjar det åska så måste jag bryta.

Men det hela gick bra. Efter två och en halv timme kunde Johan Sundqvist kliva upp på stranden vid Brunstorp i Huskvarna. Lite tagen, men nöjd.

– Jag är lite trött och illamående – det har skvalpat en bra och man sväljer en hel del sjövatten.

Hur skulle du beskriva de här timmarna?

– Kalla. Det gör ont i bihålor och fingar och så där. Men jag känner mig förvånansvärt pigg. Roligt! Jag har haft det bra, säger han och lägger sig för att vila på marken.
