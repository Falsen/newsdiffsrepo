Nya partiet anklagas för namnstöld
Philip Naskret

Han uppger för P4 Jönköping att han blev kontaktad av utbrytarna i juni som då ville komma på ett möte med Demokraterna i Göteborg.

– Jag tillät att de kom hit i en timme och vi pratade om det här med att starta parti. Jag blir väldigt förvånad att de gör detta utan att meddela, säger Martin Wannholt till radion.

Han fortsätter:

– Det är lite fantasilöst och gränsande till ormbeteende.

LÄS MER: Politiska vildar startar nytt lokalt parti

Enligt honom har hans parti redan ansökt till Valmyndigheten om namnet Demokraterna eftersom partiet kommer ställa upp i nästa riksdagsval och att partinamnet därför är upptaget.

– De kommer få avslag. Valmyndigheten är tvungen att säga nej när de får en ansökan inskickad långt före deras och vår gäller riksdagsvalet, säger Martin Wannholt till P4 Jönköping.

Det nya partiet i Jönköping bildades av flera moderater som hoppade av efter interna konflikter inom paritet.

Bland avhopparna finns Anders Jörgensson,  AnneMari Grennhag, Ola Helt och Bo Grennhag. Före detta kommunalrådet Carin Berggren ska bli partiordförande.

Under en presskonferens i onsdags berättade de att de nu ska samla in 50 namnunderskrifter som ska överlämnas till Valmyndigheten.
