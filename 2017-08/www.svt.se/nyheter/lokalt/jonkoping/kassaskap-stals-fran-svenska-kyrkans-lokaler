Kassaskåp stals från Svenska kyrkans lokaler
Jonas Tubbin

Inbrottet har inträffat någon gång under helgen och upptäcktes på måndagsmorgonen. Enligt polisen har gärningspersonerna tagit sig in i lokalerna genom att bryta upp ett fönster.

I kassaskåpet ska en okänd summa kontanter samt en surfplatta ha funnits.

– I nuläget har vi ingen misstänkt för inbrottet, säger Thomas Agnevik presstalesperson vid polisen.

Polisen har under förmiddagen varit på plats och gjort en teknisk undersökning.

I lokalerna på Hovrättstorget har kyrkan sitt Diakonicenter Navet.
