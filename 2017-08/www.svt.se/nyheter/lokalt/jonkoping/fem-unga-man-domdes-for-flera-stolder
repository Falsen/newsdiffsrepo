Fem unga män dömdes för flera stölder
Ellinor Rostedt

Ungdomarna som är mellan 16 och 18 år gamla åtalades för flera stölder och rån. Bland annat handlar det om en stöld från en livsmedelsbutik i Lekeryd, där de åtalade ska ha brutit sig in och tagit snus, läsk och medicin.

Tingsrätten bedömer att det är bevisat att de fem männen är skyldiga till stölden i Lekereyd, efter att åklagaren presenterat bland annat DNA-bevisning och visat en sammanställning av telefonsamtal, sms och chatt som pågick under samma natt.

LÄS MER: Unga män åtalas för flera stölder och rån

Två av ungdomarna åtalades även för rån och övergrepp i rättssak, då de bland annat misstänktes för att ha tvingat till sig mobiltelefoner från flera personer. Men tingsrätten anser inte att utredningen kan bevisa att det handlar om rån och dömer i stället männen för stöld.

Två av männen döms till ungdomstjänst och tre till ungdomsvård. Samtliga ska även betala skadestånd.
