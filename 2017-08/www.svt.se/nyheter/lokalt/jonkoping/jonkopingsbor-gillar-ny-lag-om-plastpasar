Jönköpingsbor gillar ny lag om plastpåsar
Philip Naskret

Sedan första juni måste butiker förhålla sig till ett nytt EU-direktiv som tvingar dem att informera om plastpåsars miljöpåverkan.

I samband med att direktivet började gälla valde de flesta butiker även att börja ta betalt för påsarna.

Och flera Jönköpingsbor uppger för SVT Nyheter Jönköping att de nu inte tar plastpåsar i butiker lika ofta.

– Ja, dels för att det kostar två kronor varje gång, men också för att jag börjat inse att det är en bra idé, säger Selma Curan.

Även Elsa Brannestam avstår oftare från att ta en påse när hon handlar.

– När de frågor om plastpåse tänker jag att jag lika gärna kan ta i väskan. Det blir ju ändå att man går hem och slänger dem, säger hon.

Solveig Löfdahl däremot berättar att hon inte tog någon plastpåse redan innan lagen började gälla i början av sommaren.

– Jag brukar ta med mig en tyggkasse eller väska, säger hon.

Vad tänker du att många butiker börjat ta betalt för plastpåsar?

– Jag tycker det är bra. Vi måste passa oss och behöver inte ödsla med alla den här plasten. Man kan använda en plastkasse mer än en gång.

Men det är inte alla butiker som börjat ta betalt för påsarna. Moa Kling arbetar i en butik som inte gör det.

– Vi frågar alltid kunderna om de vill ha en plastpåse och sedan har vi har skyltar med information om det, säger hon.

Har ni märkt att kunder vill ha mindre plastpåsar?

– Jag tycker att fler tänker på det, men folk tar påsar ändå. Det gör man även om man handlar på ICA Maxi, säger Moa Kling.
