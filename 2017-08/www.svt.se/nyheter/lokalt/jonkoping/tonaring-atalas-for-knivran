Tonåring åtalas för knivrån
Ellinor Rostedt

Det var den 23 mars som mannen gick in på skobutiken med en kniv och hotade personalen. Enligt åtalet fick han med sig 1.200 kronor ur kassalådan. I samband med rånet ska han ha skurit en av de anställda med en kniv i ansiktet.

LÄS MER: Butik i galleria rånad

Efter rånet flydde tonåringen från platsen och flera polispatruller sökte efter honom. Först efter att en polis såg honom vid ett annat tillfälle och kände igen honom från övervakningsfilmen kunde han gripas.

Tonåringen som också åtalas för brott mot knivlagen och ringa stöld erkänner rånet men förnekar brott när det gäller de andra åtalspunkterna.
