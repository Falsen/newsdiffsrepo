Poliser ryckte ut vid inbrottslarm – upptäckte knarkodling
Jonas Tubbin

Det var vid 18.30-tiden som polisen larmades till ett skogsområde i Jönköping eftersom ett inbrottslarm vid ett företag i området utlösts.

När polisen anlände till platsen påträffades två män, 35- respektive 55 år, i anslutning till en odling med växter som kan användas för framställning av narkotika, uppger polisen.

Männen greps och anhölls senare under kvällen av åklagare. Polisen har gjort vissa beslag och har inlett en förundersökning gällande brott mot narkotikastrafflagen.

I nuläget vill polisen inte kommentera ärendet ytterligare.
