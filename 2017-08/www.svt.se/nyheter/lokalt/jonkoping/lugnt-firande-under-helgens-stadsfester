Lugnt firande under helgens stadsfester
Kristin Renulf

Eksjö stadsfest firade i år 10-års jubileum och festen avslutades under lördagskvällen med en konsert. Den sista akten stod Magnus Uggla för och enligt Smålands Tidningen var området framför scenen packat med folk.

Och firande har enligt polisen gått lugnt till.

– Det har förlöpt bra. Det har inte varit några större händelser inrapporterade under helgen, säger Peter Ström, polisens vakthavande befäl, till SVT Nyheter Jönköping.

Men under fredagsnatten upptäckte en person, som varit på stadsfesten i Eksjö, att det varit inbrott i personens bostad. En altandörr var uppbruten och villan var genomsökt. Enligt polisen är det oklart vad som stulits.

Även ett inbrott i en lägenhet i Eksjö konstaterades under samma natt. Vid det inbrottet hade tjuven tagit sig in genom ett fömnster och bland annat stulit teknikprylar som ett Play station.

Även i Värnamo har det varit stadsfest under veckan. Och polisen säger att firandet även där har gått lugnt till utan några större incidenter eller ingripanden.
