Bröt sig in på byggarbetsplats i Skeppshult
Ellinor Rostedt

Stölden på byggarbetsplatsen upptäcktes vid 8-tiden på måndagsmorgonen. Någon eller några har tagit sig in i en arbetsbod.

– Man har skurit upp ett lås med en vinkelslip eller liknande, säger Thomas Agnevik presstalesperson på polisen.

Exakt vad som har stulits är oklart men företaget uppskattar godsvärdet till runt 100.000 kronor, enligt polisen.

Det finns ännu ingen misstänkt eller gripen för brottet.

Under morgonen upptäcktes även ett villainbrott i Forsheda i Värnamo kommun.

– Någon har gått in på baksidan och krossat en glasruta i en altandörr, säger Thomas Agnevik.

Det ska ha varit en anhörig till de bortresta villaägarna som upptäckte inbrottet. Det är oklart vad som har stulits.
