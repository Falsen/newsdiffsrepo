Anteckningsblock med känslig information hittades på gatan
TT

Enligt P4 Jönköping var det en privatperson som hittade blocket och fick se känsliga uppgifter om en yngre man som upphittaren kände. Blocket överlämnades till den berörda familjen.

– I blocket stod det om ett nätverksmöte vi hade haft med socialtjänsten. Det var otäckt att det kunde hittas. Det får inte hända fler gånger, därför gjorde jag en anmälan, säger mamman i familjen till radiokanalen.
