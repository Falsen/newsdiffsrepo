Kyrkan utsatt för inbrott
Rino Rotevatn

– Vi vet inte vad som kan ha tillgripits eller om kyrkan är utsatt för skadegörelse, sade polisens vakthavande befäl Jan Fryksén.

Vid niotiden på lördagsmorgonen hade ingen företrädare för kyrkan ännu varit på plats för att kunna avgöra vad som eventuellt stulits i samband med inbrottet.

– Jag är inte så orolig. Det mest värdefulla är inlåst eller fastskruvat, sade kyrkoherde Erik Dreier då.

Det visade sig senare att det inte var själva kyrkobyggnaden som utsatts för inbrott.

– Det var en förrådsbyggnad, berättade kyrkogårdsförmannen Lars Andersson efter att han varit på plats och inspekterat kyrkans lokaler vid tiotiden.

Vad har stulits?

– De har tagit en nyare gräsklippare. Tyvärr är det inte så ovanligt med den här typen av stölder i kyrkans förråd.
