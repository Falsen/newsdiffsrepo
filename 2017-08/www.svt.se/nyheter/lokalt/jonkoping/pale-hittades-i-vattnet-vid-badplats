Påle hittades i vattnet vid badplats
Ellinor Rostedt

Räddningstjänsten fick larm om att flera spetsiga pålar hittats i vattnet vid en badplats i sjön Stråken i Mullsjö. Enligt polisen hade personerna som hörde av sig till polisen själv tagit bort några pålar och när räddningstjänsten kom till platsen hittade de en kvarvarande påle som plockades bort.

Vattnet vid badplatsen där pålarna hittades har sökts igenom av räddningstjänsten.

– Det ska inte vara någon fara nu, säger Thomas Agnevik, presstalesperson på polisen.

Polisen bedömer att pålen har placerats där med flit och har påbörjat en utredning om framkallade av fara för annan.
