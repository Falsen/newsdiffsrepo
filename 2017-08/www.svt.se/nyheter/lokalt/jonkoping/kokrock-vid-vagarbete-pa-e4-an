Kökrock vid vägarbete på E4:an
Kristin Renulf

Enligt räddningstjänsten fick en person föras till sjukhus.

– Totalt var det tre bilar inblandade. Två av fordonen får bärgas från platsen, säger Robert Roslund, vid räddningstjänsten i Jönköping.

Enligt ett pressmeddelande från länssjukhuset Ryhov fördes en person dit med lindriga skador och har fått återvända hem efter behandling.

LÄS MER: Stora trafikstörningar när asfalten läggs om på E4

Olyckan inträffade i norrgående riktning och enligt Robert Roslund i de köer som orsakats av vägarbetet på E4:an.

– Det är en kökrock som har inträffat. Det var begränsad framkomlighet redan innan på platsen och det förvärrades så klart av olyckan.
