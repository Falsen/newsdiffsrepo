Två inbrottsförsök i länet
Sandra Johansson Wennergren

Strax efter halv tre, natten till söndagen, kallades polisen till en villa på Råslättsvägen i Jönköping på grund av ett misstänkt inbrott. I anslutning till platsen kunde polisen gripa en man i 30-årsåldern som nu är misstänkt för brottet.

— Det var ingen hemma i bostaden utan det var deras inbrottslarm som gick, säger Peter Ström, vakthavande befäl på polisen.

När mannen, som är hemmarhörande på Höglandet, påträffades hittade polisen ett brytjärn i hans ryggsäck.

Några par timmar senare, runt klockan 05.00, kom det ett larm från nordväst om Värnamo om ett pågående inbrott.

— Det var de boende i en villa som sett personer utanför, säger Peter Ström.

Polisen kan just nu inte lämna mer information om det ärendet
