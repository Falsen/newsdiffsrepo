Man gripen efter skottlossning i Huskvarna
Kristin Renulf

Larmet om skottlossning kom till polisen strax före 12.30. Allmänhet hade hört något som lät som skott som avlossades utomhus.

– Vi åkte till platsen och till en början fick vi mycket olika uppgifter och andrahandsuppgifter. Men vi hittade ingen skadad person eller åverkan någonstans, säger polisens presstalesperson Åsa Willsund.

Strax före klockan 13 greps en man i 20-årsåldern i närheten av platsen och mannen misstänks nu för vapenbrott. I övrigt är polisen mycket förtegen kring händelsen.

– Vi vill få in vittnesuppgifter, därför vill vi inte gå ut med för mycket information. Vi är i nuläget osäkra på vad för vapen det hela handlar om men det finns ingen fara för allmänheten, säger Åsa Willsund.

Hade mannen ett vapen på sig när han greps?

– Nej, inget vapen men han hade någonting. Det kan handla om delar till ett vapen eller ammunition.

Mannen tog med till polisstationen där han kommer att förhöras. Polisen efterlyser tips kring händelsen.
