Larmföretag slog larm om rökutveckling i bostad
Jonas Tubbin

Det var vid 12.48 som larmföretaget såg rökutveckling på övervakningskamerorna som finns installerade på adressen. Larmoperatören slog då larm till SOS Alarm och räddningstjänsten åkte till adressen.

Rökdykare gick in i lägenheten och hittade en rykande kastrull på spisen som bars ut. Ingen person fanns i bostaden och när räddningstjänsten konstaterat att det inte brann i bostaden vädrade de ut röken.

Enligt polisen finns ingen misstanke om brott i samband med branden.
