Man anhållen för misshandel av sambo
Philip Naskret

Polisen fick larmet strax efter klockan 23 och grannar hade då hört bråk i lägenheten. När de kom till platsen uppgav kvinnan att hon blivit slagen och hotad av sin sambo.

Mannen greps på plats och fördes till polisstationen i Jönköping. Senare under natten anhölls han av åklagare.

Mannen är nu misstänkt för misshandel och olaga hot.

Enligt polisen behövde kvinnan inte uppsöka läkarvård för sina skador.
