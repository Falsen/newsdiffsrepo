Äldre man körde rakt in i affären
Fredrik Weibull

Carina Hägg som bor i Värnamo var inne i butiken när bilen körde in i fönsterrutan.

– Jag hörde en kraftig smäll, först trodde jag att det var en hylla eller något annat som vält. Men sedan såg jag bilen, säger hon.

Personalen bad sedan samtliga kunder att lämna för att de skulle kunna städa upp efter olyckan.

– Alla inne i butiken tog det lugnt eftersom vi förstod att det var en olyckshändelse och sedan lämnade vi bara affären, säger Carina Hägg.

Enligt Lars-Göran Nilseryd vakthavande befäl på polisen i Jönköping var det en äldre man som körde in i butiken.

– Bilen körde i väldigt låg hastighet och ingen blev allvarligt skadad av händelsen, säger han.
