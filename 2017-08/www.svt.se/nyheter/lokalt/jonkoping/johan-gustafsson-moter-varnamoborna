Johan Gustafsson möter Värnamoborna
Anna-Karin Hedén

Johan Gustafsson blir ett av dragplåstren under de pågående Värnamodagarna. På fredagen kommer han till kommuntältet som finns vid Åbron i Värnamo. Han kommer att samtala med kommunstyrelsens ordförande Hans-Göran Johansson (C).

Vid lunchtid blir det frågor kring Johan Gustafssons upplevelser under de nära sex år som han satt i fångenskap i Mali.

Johan Gustafsson släpptes den 27 juni. Några veckor senare framträdde han för första gången offentligt och berättade för media om frigivningen och om tiden han satt som fång. Nu får alltså Värnamoborna en möjlighet att se honom live och återigen höra hans berättelse.
