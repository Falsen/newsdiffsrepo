Pojke avliden efter drunkningstillbud
Kristin Renulf

Det är nättidningen Värnamo.nu som skriver att pojken har avlidit till följd av skadorna han ådrog sig vid drunkningstillbudet.

Olyckan inträffade den 21 juni i Lagan vid Finnvedsvallen i Värnamo. Flera barn var och badade och plötsligt försvann pojken. Han hittades när räddningspersonal kom till platsen och upplivningsförsök påbörjades.

LÄS MER: Pojke till sjukhus efter drunkningslarm

Pojken har sedan händelsen kämpat för sitt liv på Barn- och ungdomsmedicinska avdelningen på länssjukhuset Ryhov i Jönköping. Han ska enligt Värnamo.nu ha hamnat i koma vid olyckan, som han aldrig vaknade upp ifrån.
