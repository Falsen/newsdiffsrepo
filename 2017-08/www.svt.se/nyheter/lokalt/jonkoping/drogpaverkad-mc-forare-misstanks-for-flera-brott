Mc-förare misstänks för flera brott
Sara Leverin

Den första olyckan inträffade 10.41 på Kungsgatan i korsningen med Kapellgatan. En personbil och en motorcykel kolliderade.

– Mc-föraren är förd till sjukhus, med ej livshotande skador, säger Jan Fryksén, vakthavande befäl vid polisens region öst.

Olyckan orsakades av den 33-årige mc-föraren som nu misstänks för grov olovlig körning, vårdslöshet i trafik och drograttfylleri.

Bilisten klarade sig dock utan några skador.

Nästa olycka inträffade bara minuter senare, klockan 10.49 på Odengatan. Där smällde två personbilar ihop, men turligt nog blev det inga personskador utan bara stopp i trafiken.
