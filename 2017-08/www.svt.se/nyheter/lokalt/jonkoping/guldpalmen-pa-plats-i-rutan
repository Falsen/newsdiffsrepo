Guldpalmen på plats i rutan
Anna-Karin Hedén

Regissören Ruben Östlund fick i slutet av maj det prestigefyllda priset guldpalmen på filmfestivalen i Cannes för sin film ”the Square”. Inspiration till filmen har Östlund fått från den ruta som finns i centrala Värnamo. Idag fick alltså självaste guldpalmen komma till rutan.

Rutan är en nio kvadratmeter stor uppritad ruta i Värnamo. Den ska vara en frizon och inuti den råder det frid och fred. En tanke med rutan är att den som vill ha hjälp eller kontakt ska kunna ställa sig och vänta på undsättning från någon medmänniska.

På onsdagen stod det klart att filmen ”the Square” också blir den svenska film som kommer skickas till Oscarsjuryn i hopp om en nominering till årets bästa icke-engelskspråkiga film.
