Rånade skolelever på datorer – trio åtalas
Ann-Sofie Sannemalm

Rånet skedde i april.

Enligt polisanmälan låg trion i bakhåll och när 13-åringarna kom gående längs Vallgatan i närheten av Kristiansborgsskolan blev de påhoppade och fasttagna av de misstänkta.

LÄS MER: Ryckte dator från 13-åring

En av de misstänkta ska ha sagt: ”Ge oss era datorer, försök inte springa för vi har kniv”.

13-åringarna har i förhör berättat hur rädda de blev, en av dem larmade 112.

Tre timmar senare, vid Karlfeldtsplatsen, såg en polispatrull två pojkar som stämde överens med det signalement som hade gått ut. Pojkarna hoppade in en bil och när polisen stoppade bilen hittades två ryggsäckar med två datorer i.

LÄS MER: Efter flera rån – nu får eleverna inte ta hem skoldatorerna

På datorerna hittades de misstänktas fingeravtryck.

17-åringen nekar till brott, medan 16-åringarna erkänner grov stöld. En av 16-åringarna har i förhör berättat att han blev tvingad av en äldre pojke att vara med på rånet, annars skulle han få två kulor i nacken.

Han gick med på att råna killar, men inte tjejer.
