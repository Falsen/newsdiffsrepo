Lindelöf får chansen i Champions League
TT

Ordinarie mittbackspar Eric Bailly och Phil Jones är avstängda i Champions League-premiären mot Basel.

– Så mot Basel kommer vi att spela Victor och (Chris) Smalling utan problem. Truppen är bra och mentaliteten hos spelaren är också väldigt bra, säger portugisen enligt Manchester Evening News.

United leder Premier League efter tre raka segrar och noll insläppta mål. Nilsson Lindelöf har inte spelat en minut och bara suttit på bänken i en av matcherna. 23-åringen startade i Europeiska supercupfinalen mot Real Madrid men bara ”eftersom Jones och Bailly var avstängda”, sade Mourinho.

Men Nilsson Lindelöf gör framsteg, enligt United-coachen.

– Victor blir bättre för varje dag.
