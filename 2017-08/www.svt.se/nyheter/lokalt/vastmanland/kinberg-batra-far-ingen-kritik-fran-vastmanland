Kinberg Batra får fortsatt stöd från Västmanland
Lisa Andreasson

Kritiken mot partiledaren har växt lavinartat den senaste tiden. Många riktar kritik mot Kinberg Batra och vill inte ha henne kvar som partiledare.

I Västmanland hade den moderata förbundsstyrelsen möte igår och där fattades ett beslut.

– Vi står fast med vårt beslut om att stödja att Anna ska sitta kvar. Vi kommer inte gå ut med någon kritik, säger Elisabeth Unell (M), oppositionsråd i Västerås.

– Sedan får vi se vad som händer.

Moderaterna i Västmanland ser utmaningen i att ta sig igenom all oro inom partiet men har kommit överens om att lösa det är inte att gå ut offentligt med kritik.

– Vi ska inte gå ut i offentligt med interna diskussioner med namn och person. Vi ska prata politik.

Eftersom flera län vill se Anna Kinberg Batra avgång så har spekulationerna börjat om vem i så fall som skulle ta över. En av dem är Västeråsaren Jessica Polfjärd.

Om Jessica Polfjärd skulle få frågan, är det något ni skulle stödja?

– Vi har beslutat att stödja Anna och spekulerar då inte i andra kandidater.
