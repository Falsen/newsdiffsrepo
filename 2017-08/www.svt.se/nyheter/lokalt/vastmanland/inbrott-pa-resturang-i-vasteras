Inbrott på restaurang i Västerås
Johanna Olofsson

Vid klockan 02 larmade vittnen om att flera gärningsmän gjorde inbrott i en restaurang på Blomstergatan. När polisen kom dit flydde två gärningsmän i en bil och efter att de krockat med en stolpe i närheten kunde den ene, en 19-årig man, gripas. Den andre är fortfarande på fri fot trots sökningar av hundpatrull.

Bilen som användes hade tidigare under natten stulits från Skälbygatan i Västerås. Både bilen och restauranglokalen kommer att genomgå en teknisk undersökning under onsdagen. Brottet rubriceras som stöld och tillgrepp av fortskaffningsmedel. Stöldgodset verkar vara alkoholhaltiga drycker.
