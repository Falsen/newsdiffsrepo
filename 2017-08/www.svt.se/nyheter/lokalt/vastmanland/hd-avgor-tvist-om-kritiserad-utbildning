HD avgör tvist om kritiserad utbildning
Christoffer Söderman

Personer som kommer från ett land utanför EU/EES för att studera vid ett svenskt lärosäte måste betala för studierna. Connie Dickinson Askenbäck kom från USA och betalade 170.000 kronor för kandidatutbildningen vid Mälardalens högskola.

När Universitetskanslersämbetet fann att utbildningen var undermålig begärde hon pengarna tillbaka.

LÄS MER: Connie vann kampen mot högskolan

Tingsrätten bedömde att hon borde få alla pengar tillbaka, medan hovrätten kom fram till att hon haft viss nytta av utbildningen och borde få halva studieavgiften tillbaka.

Både Mälardalens högskola och Connie Dickinson Askenbäck överklagade hovrättens dom och i dag beviljade Högsta domstolen prövningstillstånd.

En anledning till varför Mälardalens högskola har drivit tvisten så pass långt är för att de anser det viktigt att få det klargjort om en granskning från Universitetskanslerämbetet kan ligga till grund för skadestånd.

Det är första gången som ett sådant här fall prövas i domstol i Sverige.
