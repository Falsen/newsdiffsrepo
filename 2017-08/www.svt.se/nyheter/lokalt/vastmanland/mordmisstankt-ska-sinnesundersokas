Misstänkt för mordet i Surahammar ska sinnesundersökas
Ann-Sofie Sannemalm

Det beslutade tingsrätten i dag sedan 31-åringens försvarsadvokat Marie Fredborg önskat att hennes klient ska genomgå en sådan.

TV: Så fungerar Paragraf 7

Det var den 1 augusti som polis och ambulans larmades till en återvinningsstation i centrala Surahammar. Flera vittnen hade sett hur kvinnan attackerades och en bil som i snabb fart åkte därifrån.

31-åringen ska ha använt någon form av stickvapen och den 55-åriga kvinnans liv gick inte att rädda.

LÄS MER: Mordet i Surahammar – detta har hänt

Polis och åklagare är fortsatt förtegna.

– Vi är inte i det läget att vi kan gå ut med någon information just nu, säger Joachim Björk, spaningsledare i fallet.

Kammaråklagare Carin Lantorp säger via mejl att hon inte kommer att kunna väcka åtal den 1 september utan kommer begära förlängd åtals tid.

På frågan om de hittat någon koppling mellan offer och misstänkt gärningsman svarar åklagaren: ”Vi kan fortfarande inte säga något om någon eventuell koppling. Vi jobbar vidare med att utreda denna fråga.”

Kammaråklagare Carin Lantorp säger via mejl ”att de fortfarante inte kan säga något om någon eventuell koppling” mellan offer och misstänkt gärningsman.
