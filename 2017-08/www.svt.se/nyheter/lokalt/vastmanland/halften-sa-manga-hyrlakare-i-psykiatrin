Publicerad:20 augusti 2017 18.00
Hälften så många hyrläkare i psykiatrin
Jenny Berggren

– Vi är nöjda med att vi kommit såhär långt, men för det är inte arbetet slutfört utan vi fortsätter våra ansträngningar. Vi vill naturilgtvis att vi ska ha ytterliga några färre hyrläkare även under nästa år, säger Christina Jogér, förvaltningsdirektör Region Västmanland.

I vintras, när Region Västmanland, gick med i det nationella projekt som ska få alla regioner och landsting oberoende av hyrpersonal från 2019, sattes ett första delmål: Att få bort hyrläkarna från psykiatrin från september i år.

Varit uppåt 40 procent hyrläkare

Tidigare har omkring 30-40 procent av de fasta läkartjänsterna inom de tre psykiatriska verksamhetsområdena i länet, rätts-, barn- och ungdoms- och vuxenpsykiatrin, bemannats genom bemanningsföretag.

Att 13 nya fasta specialister rekryterats sedan årsskiftet, innebär en halvering.

– Det är ju inte så att antalet hyrläkare ska vara noll. Vi vill även fortsättningsvis kunna använda oss av bemanningsföretag men då vi kortare vakanser, vid sjukfrånvaro eller arbetstoppar, säger Christina Jogér.

– Vi vill ju helst att vi ska vara i en situation där vi har en stabil bemanning för den löpande verksamheten med egen anställd personal, det är dit vi vill komma och vi känner att vi är på god väg mot det målet.

Ekonomi är en del, men framförallt handlar det om att kunna erbjuda länsborna god vård med kontinuitet. Något som är viktigt inte minst inom psykiatrin, säger Christina Jogér.

Arbetet har fokuserat på sju områden. Band annat rekrytering och att skapa attraktiva arbetsplatser med moderna arbetssätt.

Kan det finnas några nackdelar med den här omställningen, att ha en större del av grundbemanningen med egen personal?

– Det är klart att det kan ju finnas en risk att tillgängligheten till läkartider tillfälligt kan försämras. Läkarbemanningen kommer att se ut på ett litet annat sätt och trots att vi har förberett det här väligt väl så kan ju oväntade saker och ting inträffa. Men det är ingenting som vi ser på det sättet, att det skulle hända så vi måste ta med det i planeringen, säger Christina Jogér, förvaltningsdirektör Region Västmanland.
