Hallstahammar ger klartecken efter vattenläcka
Lisa Andreasson

Idag meddelade Hallstahammars kommun att de nu övergår till normal drift i vattenledningsnätet. Vilket innebär att Kolbäck, Eriksberg, Strömsholm, Herrskogen och Borgåsund inte längre behöver koka sitt vatten.

Eftersom ordinarie vattenledning kopplas på tas Kolbäcks vattenverk ur bruk igen.

Det var tidigt förra måndagen som en stor vattenläcka upptäcktes i vattenledningen. Läckan var svår att hitta men hittades tillslut under torsdagen och reparationsarbetet var igång.

Under helgen inväntade kommunen provsvar för att vara säkra på att vattnet var drickbart.

Nu har provsvar kommit och kommunen lyfter rekommendationerna om kokning. Kommunen varnar dock för att det kan förekomma missfärgningar och tryckförändringar i början nu när ledningen öppnas igen.
