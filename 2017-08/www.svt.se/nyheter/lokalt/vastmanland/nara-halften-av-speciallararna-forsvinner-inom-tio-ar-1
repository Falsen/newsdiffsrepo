Nära hälften av speciallärarna försvinner inom tio år
Christoffer Söderman

Över 1.100 lärare beräknas gå i pension i Västmanlands län inom en tioårsperiod och framförallt ökar behovet av speciallärare och specialpedagoger. Det visar statistik som Lärarförbundet tagit fram när det gäller yrkesverksamma lärare över 55 år.

Allra värst är situationen beträffande speciallärare och specialpedagoger där hälften – 50 procent – är över 55 år gamla i Västmanland.

– Satsningarna på lärarkåren måste fortsätta med full kraft och menar regeringen allvar med sin läsa-skriva-räkna-garanti måste den se till att det finns speciallärare som kan ge det utlovade stödet till eleverna”, säger Lärarförbundets ordförande Johanna Jaara Åstrand i ett pressmeddelande.

Lägst pensionsavgångar finns bland grundskollärare i länet, där är 20 procent är över 55 år.

Statistiken bygger på underlag från november 2016 och Lärarförbundets och Lärarnas Riksförbunds medlemmar.
