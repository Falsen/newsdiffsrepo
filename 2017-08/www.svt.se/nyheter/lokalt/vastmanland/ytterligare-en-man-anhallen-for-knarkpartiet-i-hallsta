Ytterligare en man anhållen för knarkpartiet i Hallsta
Ann-Sofie Sannemalm

63-åringen var anhållen sin frånvaro.

Enligt kammaråklagare Carl-Johan Norström, som leder utredningen, är beslaget ett av de största i länet som hittills gjorts.

– Det handlar om flera miljoner, säger han.

Sedan tidigare sitter en 61-åring man häktad för synnerligen grovt narkotikabrott. Han nekar till brott liksom 63-åringen. Under dagen har polisen genomfört husrannsakan i hans bostad.

Vilken narkotika det rör sig om vill åklagaren ännu inte tala om.

– Det är för tidigt.

Kan det bli aktuellt med fler anhållanden?

– Det kan inte uteslutas.

Finns det några förgreningar utomlands?

– Vi håller på och utreder det, det tar sin tid, det är mycket att göra.

Enligt åklagaren kommer tillslaget att påverka tillgången på narkotika i länet.

Brottsrubriceringen ”synnerligen grovt narkotikabrott” infördes 1 juli 2016 och är tänkt att användas när det rör sig om stora mängder narkotika och/eller brottet har varit ett led i en organiserad och omfattande knarkhandel.
