SM-medaljer till Flink och Marmbrandt
Christoffer Söderman

Under helgen avgjordes SM i friidrott i Helsingborg och det blev en bra tävling för Västerås friidrottsklubb.

Malin Marmbrandt tävlade både i längdhopp och tresteg. I tresteg var Malin regerande mästarinna och under fredagen försökte hon försvara sin titel. Hennes 13,24 räckte dock inte hela vägen till utan hon fick se sig slagen av Aina Griksaite och nöja sig med en silverpeng.

Även i längdhoppet blev det en medalj till Malin Marmbrandt, där tog hon bronset.

På lördagen tävlade Sofi Flink i spjut. 22-åringen från Hallstahammar med skador i bagaget såg SM som en genomkörare inför Finnkampen, men redan efter första kastet stog det klart att hon slag SM-rekordet.

– Jag har haft en ganska kämpig sommar. Vi sa att vi skulle träna på vissa detaljer och ta det lugnt i dag. Så blev det SM-rekord i första kastet. Det är skitkul, säger Sofi Flink efter tävlingen.

Sofi Flinks jättekast på 58,29 gjorde henne också till svensk mästare. Närmast Flink kom Malin Haglund med 56,06. Efter guldmedaljen var Sofi Flink taggad inför säsongens sista tävling.

Hur är det med dig nu med alla skador?

– Det är ganska bra, det är aldrig hundra procent för en spjutkastare men nu är det bara en tävling kvar. Då är det bara att köra, säger hon.

LÄS MER: Förbundskaptenen bekymrad inför Finnkampen
