Publicerad:21 augusti 2017 08.21Uppdaterad:21 augusti 2017 08.58
SVT Nyheter Västmanland
Christoffer Söderman

Polisen är på plats med räddningstjänsten vid den nedrivna kontaktledningen. En skylt och en järnbalk ligger nu över vägen och stoppar biltrafiken. Trafiken hänvisas till E18/E20 via Arboga.

– Det är en lastbil som kört in i någon ledning vid tågspåret vid norra utfarten till landsväg 250, säger polisens LKC-befäl i Västmanland, Magnus Wall.

Detta medför även stopp i tågtrafiken förbi Kungsör. Detta påverkar SJ Regionaltåg mellan Eskilstuna och Arboga/Örebro. Tågen går annan väg, och trafikerar därmed inte Kungsör. Resande från Kungsör hänvisas till ersättningstrafik.

Personal från Trafikverket är på väg till platsen, men ingen prognos finns för när trafiken åter kan vara igång.

Polisen rapporterar att ingen person har skadats.

Texten uppdateras
