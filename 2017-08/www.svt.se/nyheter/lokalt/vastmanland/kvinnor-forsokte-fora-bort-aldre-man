Kvinnor försökte föra bort äldre man
TT

Mannens anhöriga larmade polisen på fredagskvällen efter att ha fått höra från grannar att två kvinnor kommit och hämtat mannen, som bor utanför Arboga. Han följde inte med frivilligt utan tvingats med, konstaterar polisen efter att ha hittat bilen med kvinnorna och mannen.

Polisen misstänker att kvinnorna tänkt försöka lura av mannen pengar. De misstänks nu för olaga frihetsberövande och försök till bedrägeri.

Mannen är i 70-årsåldern och har en begynnande demens, enligt polisen.
