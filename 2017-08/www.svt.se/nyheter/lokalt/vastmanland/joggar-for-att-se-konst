Joggar för att se konst
Emma Larsson

Under tisdagen var det konstjogg i Västerås. Det joggades till olika typer av konst i centrum, allt från statyer till fotografier i megaformat.

Under joggturen fick även de medverkande information om de olika konstverken.

– Jag är intresserad av statyer så jag har sprungit runt ensam och att få göra det i sällskap kändes riktigt bra. Bra att också få lite ny information än det jag har läst i broschyrerna tidigare, säger Joakim Lundberg som medverkade i konstjoggen.

Mikael Reuter och Jenny Hellberg från Väster Konstmuseum var de som höll i konstjoggen. Båda har ett stort intresse av att röra sig.

– Vi båda två vet att det är viktigt att man rör på sig och så tyckte vi att det var en bra kombination för både kropp och själ, säger Jenny Hellberg.

Jenny Hellberg tycker att konstjoggen gör att man mår bättre och får en ny upplevelse. Att man kanske ser konst man går förbi varje dag men som man inte tänker på.

Det finns även idéer om en konstcykeltur i Västerås i framtiden för att kunna se mer av konsten i Västerås.
