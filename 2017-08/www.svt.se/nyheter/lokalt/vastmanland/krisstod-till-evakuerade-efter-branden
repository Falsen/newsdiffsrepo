Krisstöd till evakuerade efter branden
Jenny Berggren

De evakuerade från lägenhetshuset på Pettersberg på Västerås har redan skickats till den närbelägna fritidsgården Pettersbergsgården, där man får stöd och hjälp av kommunens krisgrupp.

Räddningsinsatsen håller på att avslutas, och när det är klart kommer polisen, räddningstjänsten och ambulanspersonal att finnas på plats på Pettersbergsgården.

LÄS MER: Stor insats efter källarbrand i lägenhetshus

– Krisstödet kommer att finnas kvar så länge behovet finns, säger Per-Olof Rask på Västerås stads krisgrupp.

Fastighetsägaren Rikshem har haft representanter på plats under kvällen, och ska ha kontaktat en saneringsfirma som ska påbörja saneringen av lägenheterna så fort som möjligt.

Rikshem uppger att åtminstone en av de tre trappuppgångarna i huset blivit ”totalt rökskadad”, hur det står till med de andra två eller med själva lägenheterna är oklart.

Enligt SVT:s reporter på plats ska dock åtminstone några av de boende i huset ha stått ute på sina balkonger senare på kvällen.
