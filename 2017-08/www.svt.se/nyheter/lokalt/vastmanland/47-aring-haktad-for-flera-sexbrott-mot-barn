47-åring häktad för flera sexbrott mot barn
Ann-Sofie Sannemalm

47-åringen häktades i dag vid Västmanlands tingsrätt för ytterligare brott:

*Sexuellt ofredande, brottstiden anges vara från juni 2014-januari 2017

*Grovt barnpornografibrott, från 2015 till maj 2017

*Utnyttjande av barn för sexuell posering, från april-december 2016.

Enligt åklagaren rör misstankarna fem barn som i dag är mellan 6 och 10 år.

Hur ställer han sig sig till anklagelserna?

– Han kan varken förneka eller erkänna något på grund av sitt psykiska mående, säger kammaråklagare Anna Elmlöv.

Hur kom han i kontakt med barnen?– Han är bekant med deras familjer, säger Elmlöv.

Per-Ingvar Ekblad försvarar 47-åringen. Han vill inte säga något om fallet.

– Inga kommentarer, det blir väl rättegång om några veckor, säger Ekblad.

Den 5 september ska åtal vara väckt.
