Återigen skyddsjakt efter Kolsva-vargen
Emma Larsson

Anledningen till varför Länsstyrelsen har valt att bevilja ansökan om skyddsjakt är för att vargen har fortsatt vara närgången i Kolsva och i Solmyra.

LÄS MER: Länsstyrelsen: Orädd varg i Kolsva får skjutas

Länsstyrelsen anser att det finns tillräckliga skäl för ett nytt beslut om skyddsjakt. Skälen är att förebygga allvarlig skada och minska oro för dem som bor i området.

Vargen har tidigare gjort invånare oroliga då den uppträtt oskyggt mot människor, dödat tamdjur i Kolsva och i Solmyra och även gått några meter från barn i trädgårdar.

LÄS MER: Kolsvavargen inte skjuten – nu är skyddsjakten över

Det har tidigare varit skyddsjakt efter samma varg men den skyddsjakten upphörde den 16 augusti för att tiden gick ut. Nu har alltså Länsstyrelsen godkänt en ny skyddsjakt som får pågå till och med den 8 oktober som längst.

Skyddsjaktområdet har denna gång utökats till Solmyra i Skinnskattebergs kommun och jakten får bara ske inom ett avgränsat område.
