Därför måste Kolsvavargen skjutas
Lisa Andreasson

Det var igår som vargen vandrade över skolgården på Malmaskolan i Kolsva. Elever jagade bort den.

Idag fångades den på film av en av eleverna i närheten av en förskola i kommunen.

De vargar som faktiskt vågar sig in i bostadsområden är för det mesta ungvargar. Vargar som har lämnat sina föräldrars revir för att hitta sitt eget, berättar viltekologen Olof Liberg.

– Vargarna är alltså oerfarna, nyfikna och orädda. De har inte lärt sig att folk är farliga.

Hur farligt är det med vargen i närheten?

– Om de börjar bli en långvarig företeelse, då finns risken att vargen så småningom tappar sin skygghet för människor helt. Det kan så småningom leda till en attack på människor.

LÄS MER: Turerna kring skyddsjakten på den närgångna vargen

Ännu har inga attacker skett mot människor av vargar i modern tid men om en attack skulle ske är det främst barn som är i riskzonen.

– Även om chansen är liten så finns den, säger Olof Liberg.

Vad ska man göra om man möter en varg?

– Spela tuff, skrika, vifta med armarna. Kasta något på den är också effektivt.
