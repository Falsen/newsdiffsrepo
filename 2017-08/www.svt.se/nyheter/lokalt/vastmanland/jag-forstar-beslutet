”Jag förstår beslutet”
Lisa Andreasson

Bland Moderaterna i Västmanland togs beslutet att stödja Kinberg Batra. Ett beslut de höll fast vid ända tills idag. Det hjälpte dessvärre inte och idag meddelade partiledaren sin avgång.

– Det är självklart tråkigt men jag förstår beslutet, säger Elisabeth Unell (M), oppositionsråd i Västerås.

En av anledningarna till att Anna Kinberg Batra frånsäger sig sitt uppdrag är att det är att Moderaternas politik tappas bort i personfrågor.

– Ja, men så är det ju. Grundproblemet har varit att många i nuläget diskuterar personfrågor istället för att framhäva vår politik, säger Elisabeth Unell.

– Även att vi diskuterar våra interna problem öppet.

Men i och med Batras avgång, vinner inte de som nu talat öppet om internfrågor?

– Jo, men samtidigt får man lita på att Anna gör det som är bäst för partiet. Det är svårt att driva fram den politiska om när det som diskuteras mest är personfrågor, säger Elisabeth Unell.
