Anstalter granskas efter klagomål
Lisa Andreasson

Förutom anstalten i Tillberga är det även anstalterna i Hällby och Täby som kommer att granskas efter mannens klagomål.

Enligt mannen har han bland annat förflyttats från Tillberga efter att ha blivit misshandlad av en annan intagen på anstalten.

På de andra anstalterna ska han vägrats vård och isolerats utan hänsyn till matallergi. När han nämnde att han var allergisk mot maten fick han till svar av personalen att det inte var något de tog hänsyn till.

På grund av sättet han bemötts på de olika anstalterna, skriver mannen i sin anmälan, har gjort att han mår sämre rent psykiskt och fått en social fobi.

Nu har Justitieombudsmannen beslutat att utreda klagomålen och granska anstalterna.
