Lastbil välte – vägen helt blockerad
Emma Larsson

Lastbilen som välte låg tvärs över vägen och orsakade totalstopp i trafiken. Bilen var lastad med sten och grus.

Lastbilschauffören fick åka med ambulans från olycksplatsen enligt polisen. Han ska ha fått en del skrubbsår och behövde eventuellt sy.

Enligt tidigare uppgifter ska vägen ha varit avspärrad till klockan 18 medan bärgningsarbetet pågick. Men enligt polisen är det fortfarande oklart om det går att åka på vägen.
