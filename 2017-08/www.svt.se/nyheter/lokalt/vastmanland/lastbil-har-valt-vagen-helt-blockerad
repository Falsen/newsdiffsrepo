Lastbil välte – vägen helt blockerad
Emma Larsson

Lastbilen som välte låg tvärs över vägen och orsakade totalstopp i trafiken. Bilen var lastad med sten och grus.

Lastbilschauffören fick åka med ambulans från olycksplatsen enligt polisen. Han ska ha fått en del skrubbsår och behövde eventuellt sy.

Hur olyckan ska ha skett vet polisen ännu inte.

Enligt tidigare uppgifter ska vägen ha varit avspärrad till klockan 18 medan bärgningsarbetet pågick. Men strax efter halv åtta på onsdagskvällen var det åter full framkomlighet.
