I år ska älgjägarna leta björnbajs
Åsa Svennebäck

Det finns numer tydliga tecken på att björnar börjar röra sig ner söderut från Dalarna och ett revir i Västmanland kan snart vara verklighet.

För att få en bättre bild av hur djuren etablerat sig kommer bland annat Västmanlands län att delta i årets inventering av björnspillning.

LÄS MER: Fler björnar i Västmanland

De som kommer att få uppdraget är älgjägarna, rapporterar P4 Västmanland. Genom att utrusta dem med ett kit för provtagning ska så många prover som möjligt samlas in och sedan sammanställas av Sveriges Lantbruksuniversitet.

– Det är första gången som vi i Västmanland har fått erbjudandet om att få vara med om det här, säger Daniel Mallwitz, naturvårdshandläggare på Länsstyrelsen.

De björnar som hittills setts i länet är unga hannar som rör sig över stora områden men ännu finns inga björnar etablerade i länet.
