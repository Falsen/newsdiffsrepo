Många klagomål på hantverkare efter semestern
Lisa Andreasson

Det är då många som klagar på de hantverkare de har haft att göra med.

– Ofta kan det vara så att konsumenten och hantverkaren har olika bild av vad man har kommit överens om att man ska göra, säger konsumentrådgivaren Cecilia Collin.

– Det kan även vara frågor om när det ska vara klart, vad som ingår i tjänsten och om priset.

Vill du som konsument klaga på att till exempel din hantverkare inte gjort vad ni kommit överens om så ligger bevisbördan på dig.

Det betyder att du som konsument måste bevisa att hantverkaren har gjort fel. Vilket kan bli svårt om man gjort ett muntligt avtal.

För att slippa hamna i den här sitsen finns det saker man kan göra innan man tar beslut om hantverkare.

– Ja, ta reda på så mycket du kan i förväg. Kontrollera, ta in referenser.

– När man väl har valt hantverkare så skriv ett avtal. Jobba inte direkt mot en offert för de tar oftast inte upp exakt vad som ingår och när man ska vara klar, säger konsumentrådgivaren Cecilia Collin.
