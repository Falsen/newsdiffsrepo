Brinnande barnvagn skrämde på Skiljebo
Åsa Svennebäck

En brinnande barnvagn på Ekevägen i Västerås  föranledde flera larm till både polis och räddningstjänst natten mot lördagen.

– Det såg nog mycket värre ut än det var, konstaterar LKC-befäl Thomas Gustafsson på polisen. Elden var snabbt släckt och ingen kom till skada.

Ännu har ingen ägare till barnvagnen hört av sig.

Vagnen blev totalförstörd och händelsen rubriceras som skadegörelse.
