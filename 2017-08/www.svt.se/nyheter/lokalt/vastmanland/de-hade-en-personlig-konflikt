Åklagaren om dödsskjutningen: ”De hade en personlig konflikt”
Ann-Sofie Sannemalm

– De hade en personlig konflikt. Affärsmässigt, och känslomässigt, har något gått snett. Det var ju kompisar sedan tidigare, säger åklagaren.

Polisen har kunnat konstatera att offret och den misstänkta mördarens mobiltelefoner var nära varandra under morddnatten. Men hur nära vill inte åklagaren avslöja.

– Så är det, men jag vill inte säga något om distansen.

23-åringen nekar fortfarande till brott.

– Jag kan inte gå in på vad han har sagt i förhören.

Ytterligare en man är häktad för inblandning i mordet – det är en 27-årig man som misstänks för skyddande av brottsling.

Enligt åklagaren är det han som skjutsat den mordmisstänkte från platsen.

Vad har medhjälparen sagt i förhör då?– Han förnekar också, han har inte kunnat lämnat någon rimlig eller vettig förklaring till varför han befann sig där.

Utredningen är i sitt slutskede, enligt åklagaren är det några trådar kvar.

– Jag har fått förlängd utredningstid till den 14 september, men det lutar åt att jag kommer begära ytterligare tid, säger Fredrik Sandberg.

Både den döde och de häktade personerna är kända av polisen sedan tidigare.
