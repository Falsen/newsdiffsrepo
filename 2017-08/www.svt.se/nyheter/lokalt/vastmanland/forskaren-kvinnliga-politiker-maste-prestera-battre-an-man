Forskaren: ”Kvinnliga politiker måste prestera bättre än män”
Christoffer Söderman

Efter månader av kritik och en intensiv vecka av avgångskrav, som kulminerade i att 11 av 22 partidistrikt krävde M-ledarens avgång på torsdagen, kallade Anna Kinberg Batra till presskonferens på fredagen.

LÄS MER: De kan ta över efter Kinberg Batra

– För att kunna lösa uppgiften och leda oss hela vägen till en ny regering måste förutsättningarna finnas. Det är min bedömning att de inte gör det längre. Jag har därför meddelat valberedningen att jag lämnar uppdraget som partiledare, sa Anna Kinberg Batra under presskonferensen.

Enligt Joakim Johansson, universitetslektor och docent i statsvetenskap på Mälardalens Högskola i Västerås, så har Anna Kinberg Batras stått inför för särskilda svårigheter på grund av hennes kön.

LÄS MER: David Batra: ”Plötsligt finns ännu mer att prata om”

– Dels finns det omfattande forskning att kvinnor som ledare döms hårdare, när det uppstår någon typ av krisläge eller svårighet, säger Joakim Johansson.

Enligt Joakim Johansson har det varit mycket fokus på Kinberg Batras tillkortakommanden som person, något som enligt forskningen också skiljer sig mellan män och kvinnor.

TV: Här meddelar Anna Kinberg Batra sin avgång

– Män bedöms mer för sin offentliga roll än det personliga. Det finns närliggande exempel i svensk politik när alliansregeringen tillträdde 2006. Två kvinnliga ministrar fick gå för förseelser som egentligen män också begick, säger han.

– Det visar att begår man misstag eller hamnar i ett svårt läge, så döms kvinnor hårdare. Kvinnliga politiker måste prestera bättre än män, säger Joakim Johansson.
