Sommarstugemordet – detta har hänt
Jon Wahlqvist

3 augusti 2016: En 68-årig man från Eskilstuna hittas mördad i en sommarstuga utanför Arboga. I stugan fanns även mannens fru, svårt skadad.

30 augusti: Parets 42-åriga dotter, Johanna Möller, och hennes 19-åriga pojkvän Mohammad Rajabi grips i norska Trondheim. Två dagar senare häktas de misstänkta för mord och mordförsök på det äldre paret.

25 oktober: Åklagaren begär att få öppna Johanna Möllers tidigare makes grav för att obducera honom. Maken hittades drunknad 2015.

7 februari 2017: Poliskällor uppger för SVT Nyheter att Mohammad Rajabi erkänt att han mördat sin flickväns pappa och försökt mörda hennes mamma.

20 mars: Johanna Möller häktas på sannolika skäl misstänkt för mordet på sin tidigare make.

28 april: Åtal väcks mot Johanna Möller och Mohammad Rajabi. Paret misstänks för mordet och mordförsöket vid sommarstugan.

28 juni: Rätten beslutar att Möller är skyldig till mord på sin pappa och mordförsök på sin mamma. Hon är dessutom skyldig till anstiftan till mord på sin make. Rajabi är skyldig till mord och mordförsök på Möl pappa och mamma.

25 juli: Varken Mohammad Rajabi eller Johanna Möller bedöms lida av en allvarlig psykisk störning. Det finns därför inga hinder för dem att dömas till fängelse.

9 augusti: Rajabis ålder fastslås till 21 år. Det innebär att han var 20 år när brottet skedde och därför inte kan dömas till livstid.

21 augusti: Dom faller och straffet fastställs av tingsrätten. 42-åriga Johanna Möller döms till livstids fängelse för mord och mordförsök på sina föräldrar. Hon döms också för anstiftan till mord på sin make 2015. Möllers ex-pojkvän Mohammad Rajabi döms till 14-års fängelse för mord och mordförsök på hennes föräldrar.

LÄS MER: Allt om Arbogafallet
