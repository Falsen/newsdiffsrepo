Västeråspolisen bjöd in ”minipolis” på besök
Christoffer Söderman

”En kollega till mig fångade dem på bild. Kollegan pratade några ord med den lilla ”minipolisen” som fängslat sig fast i sin farmors hand. &#x27;Minipolisen&#x27; hade en polisbricka på sig och var på väg till polishuset för att få se hur det såg ut där. En spännande utflykt. Nu vill vi komma i kontakt med dig, du lilla minipolis”, skrev polisen i Västmanland på sociala medier.

Inlägget delades mer än 2.000 gånger och i kommentarsfältet var det många som lämnade positiva reaktioner. Senare samma dag hörde Eltons mamma av sig och sa att det var hennes son på bilden.

– En kompis såg bilden och tyckte det såg ut som Elton. Det kändes jätteroligt redan där. Elton blev jätteglad när jag berättade för honom att polisen lagt upp en bild på honom, säger Rachel Arwidson.

Och roligare skulle det bli.

I måndags bjöds nämligen Elton och hans farmor in till polishuset i Västerås.

Där fick ”minipolisen” sitta i en polisbilen, starta en motorcykel, träffa polishunden Ilya och titta in där tjuvar sitter.

– Han sa: Det är ingen fara mamma, det var inga tjuvar där, säger Rachel Arwidson.

När SVT Västmanland fick prata med Elton berättade han att besöket var riktigt bra.

– Att få starta motorcykeln var det bästa, säger han.

På tisdagen gjorde polisen ett till inlägg på sociala medier där de tackade Elton för hans besök. Även det inlägget har fått mycket kärlek och uppskattning med upp mot 2.000 reaktioner.

”Det var så roligt att träffa dem. När jag frågade Elton vad han skulle bli när han blir stor var svaret givet –polis svarade han och log. Så jag säger på återseende Elton!”, skriver polisen.

– Jag vill bli polis för att jag ska fånga tjuvar och så har de massa roliga saker, som walke talkies, säger Elton till SVT Västmanland.
