Mordet i Surahammar – detta har hänt
Sepáram Damon Dastory

1 augusti: Mitt på ljusa dagen, vid lunchtid, attackeras en kvinna med ett stickvapen i centrala Surahammar. Dådet sker på öppen gata i närheten av en återvinningsstation. Hon avlider på platsen. Senare under kvällen grips en man i 60-årsåldern skäligen misstänkt för mord.

2 augusti: Flera förhör hålls med den gripne mannen som är bekant med den dödade kvinnan. Han nekar till brott, enligt åklagaren som inte heller utesluter fler gripanden. Samtidigt slår polisen till mot mannens hem i en ort utanför Stockholm.

3 augusti: Åklagare Carin Lantorp tittar på ett samband med den 55-åriga kvinnans make som hittades död i en bil på sjöbotten i Elbakajen i Västerås 2016.

3 augusti: Den man i 60-årsåldern som suttit anhållen släpps av åklagare – men är vid tillfället fortfarande misstänkt i fallet. Samtidigt grips istället en man i 30-årsåldern. Han anhålls skäligen misstänkt för mord samtidigt som polisen söker igenom hans bostad i Västerås.

4 augusti: Den 30-årige mannen, känd av polisen sedan tidigare, är också åtalad för olaga hot inne på en vårdcentral i Västerås i våras. Rättegången har ännu inte hållits. Enligt ett yttrande från frivården har 30-åringen svårigheter att hantera sin ilska.

4 augusti: Misstankarna mot 30-åringen stärks och han begärs häktad för mordet på kvinnan i Surahammar. Han är nu på sannolika skäl misstänkt för mord, vilket är den starkare misstankegraden.
