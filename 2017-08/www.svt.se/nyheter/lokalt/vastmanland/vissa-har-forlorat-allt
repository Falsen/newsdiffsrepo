”Vissa har förlorat allt”
Lisa Andreasson

Drygt 15 000 människor har evakuerats och arton människor har dött de senaste dagarna i Houston, enligt stadens borgmästare Sylvester Turner. Stormen är den starkaste som slagit till mot Texas på 50 år.

Just nu är det uppehåll i staden och solen tittade till och med fram under eftermiddagen. Men bara för att regnet har tagit uppehåll betyder inte det att kaoset är över.

– Människor håller fortfarande på att evakueras. Vissa vägar går inte att åka på då de mest liknar simbassänger, säger Anneli Zinser.

TV: Översvämningarna lockar alligatorer, ormar och myror till trädgårdarna

Anneli Zinser som bor bor i Cypress, som är en förort till Houston, har klarat sig bra undan stormen.

– Vi tappade elektriciteten i söndags och har inte varit ute på flera dagar. Men vi ska vara tacksamma att det inte varit värre, som för min dotter.

– Hennes två första våningar är vattenskadade. De har inte varit hemma under det här ovädret och det har inte fått kommit hem än för att se hur illa det är.

LÄS MER: Harvey på väg att förlora sin energikälla

Imorgon hoppas Anneli kunna åka till jobbet som vanligt om inte regnet kommer tillbaka.

– Det är klart man är orolig. Men nu hoppas vi att det har regnat klart och att inte ännu fler människor råkar illa ut.

Krönika: ”Vad skulle du göra om ditt hem fylldes av vatten?”
