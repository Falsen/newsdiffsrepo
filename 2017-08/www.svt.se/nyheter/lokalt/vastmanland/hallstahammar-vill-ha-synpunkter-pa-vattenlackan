Hallstahammar vill ha synpunkter på vattenläckan
Emma Larsson

Det var den 14 augusti som kommunen drabbades av vattenläckan som påverkade dricksvattenförsörjningen. Det tog fyra dagar för kommunen att hitta läckan och inte förrän en vecka efter att de drabbades kunde invånarna dricka vattnet som vanligt.

LÄS MER: Stor vattenläcka i Hallstahammar

Nu vill kommunen att invånarna ska berätta hur de upplevde vattenläckan och om de efterföljande problemen i en enkät.

Syftet är för att ”bättre kunna hantera liknande händelser i framtiden” skriver Hallstahammars kommun.

LÄS MER: Hallstahammar ger klartecken efter vattenläcka

Kommunen vill bland annat veta hur invånarna fick veta att de skulle koka vattnet och om de anser att de fick information om vattenläckan tillräckligt snabbt.
