Polisen misstänker flera inbrott i Köping
Jenny Berggren

Männen som är 18 respektive 36 år gamla upptäcktes av ett vittne när de med hjälp av ett brytjärn höll på att ta sig in i ett bageri på Östra Långgatan.

Polisen kunde gripa männen på Järnvägsgatan och de anhölls senare.

Enligt uppgifter till polisen ska männen ha setts gå runt i området och de misstänker nu att flera verksamheter kan ha drabbats.

-Vi misstänker att de kan ha försökt eller brutit sig in fler ställen. Vi har sökt i området men inte hittat något. Upptäcker man att det är så vill vi gärna att man kontaktar oss så vi kan samordna den tekniska undersökningen, säger Magnus Wall, lkc-befäl.
