Brandchefen: Måste vara bättre förberedda på naturkatastrofer
Robert Gustavsson

– Skogsbranden har ju redan hänt. Nästa gång blir det säkert något helt annat. Det kan bli något på Mälaren till exempel och då har vi flera län och flera olika räddningstjänster inblandade. Det viktigaste lärdomen efter skogsbranden är att vi måste samverka bättre, säger Åke Broman, räddningschef på Mälardalens brand och räddniningsförbund (MBR).

Läs mer: Därför försenades släckningen av den stora skogsbranden

Kunskaperna om hur man arbetar när en stor skogsbrand bryter ut har varit bristfällig inom de olika räddningsförbunden anser Åke Broman.

– Ja, generellt sett tror jag att det var låg kunskap. Jag tror att de flesta har förbättrat sig. Jag kan bara svara för MBR som finns i Västerås, Surahammar och Hallstahammars kommun. Och genom vår samverkan, genom utbildning, genom materielanskaffning och nya rutiner så har vi förbättrat oss betydligt inför nästa händelse, säger Åke Broman.

Hur kommer ni att arbeta i framtiden tror du?

– Jag tror att vi kommer att råka ut för fler så kallade naturkatastrofer i framtiden och att räddningstjänsten måste vara bättre förberedd på sådana saker. Vi lever i en vardag med trafikolyckor, lägenhetsbränder och mycket bilbränder, men vi måste även ha ögonen öppna så att vi ser att det här större kan inträffa och vara förberedda på det, säger Åke Broman.
