Ny vd för Technichus i Härnösand
Anna Beijron

– Det känns otroligt motiverande att vara en del av en verksamhet som har en betydande roll för regional och lokal utveckling, säger han i ett pressmeddelande från kommunen.

Marcus Claesson är 31 år och utbildad lärare. Han kommer närmast från jobbet som regionchef för Ung Företagsamhet i Marcus Claesson kommer närmast från jobbet som regionchef för Ung Företagsamhet i Västernorrland.

– Hans erfarenhet av utbildning, entreprenörskap och ledarskap blir en stor tillgång liksom hans regionala kontaktnät, säger Technichus ordförande Fred Nilsson, tillika kommunalråd i Härnösand.

Enligt Fred Nilsson var det många starka kandidater som sökte jobbet.

– Det ser vi som en positiv signal om att det finns en stark tilltro till Technichus framtid, säger Fred Nilsson.

Technicus har en stormig tid bakom sig. I mars lämnade den HR-ansvariga verksamheten, mer eller mindre i protest mot Fred Nilssons agerande. Verksamheten har dragits med underskott och det har varit turbulent på flera plan.

Den senaste tiden har det varit tyst kring Technichus i media fram till i dag när det alltså stod klart att man utsett en ny vd.
