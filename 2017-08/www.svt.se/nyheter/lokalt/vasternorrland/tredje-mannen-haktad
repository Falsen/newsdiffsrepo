Tredje mannen häktad
Håkan  Alamaa

Kammaråklagare Staffan Blyberg hade begärt mannen, som är 26 år gammal, häktad för två fall av dråpförsök, alternativt grov misshandel. Bägge brotten ska ha begåtts vid ett större bråk i måndags.

Ångermanlands tingsrätt gick efter fredagens häktningsförhandling på Blybergs linje.

I det första fallet häktades mannen misstänkt för dråpförsök. Det andra fallet ansågs av rätten inte lika allvarligt, de valde att häkta mannen för grov misshandel. 26-åringen själv nekar till brott.

Under torsdagen häktades en jämnårig man och en 17-åring för inblandning i samma brott.

Mannen har tidigare suttit häktad misstänkt för grov misshandel som ska ha inträffat i slutet av juli vid det första gängbråket i Härnösand.
