Försvunne 80-åringen ännu inte hittad
Anna Quayle

Sökandet har pågått hela natten och polisen meddelar att man trappar upp sökinsatsen under morgonen.

Nya skallgångskedjor planeras i samarbete med hemvärnet och Missing People som kallat till samling klockan 07 vid Folkets hus i Bergsåker.

Polisen uppmanar även alla boende i Bergsåkersområdet att kontrollera sina fastigheter/utrymmen som är öppna eftersom Rune kan ha tagit skydd där.

Rune Olsson är dement och har tidigare försvunnit från sin bostad. Han sågs senast sent på söndagskvällen i sin bostad på Ponnyvägen i Bergsåker. Rune är cirka 180 centimeter lång och har grått hår. Han går framåtlutad.

Har du sett Rune – ring polisen på telefon 114 14. Har du honom inom synhåll, håll kontakten och ring polisen via 112.

Texten uppdateras.
