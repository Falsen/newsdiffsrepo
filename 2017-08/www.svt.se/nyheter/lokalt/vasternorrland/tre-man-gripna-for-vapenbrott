Tre män gripna för vapenbrott
Jenny Stjernström

Strax efter 01-tiden blev polis skickad till en lägenhet i centrala Sundsvall.

– Vi hade fått in uppgifter om att det fanns en person som hade vapen på en adress, säger Marcus Isacson vid polisens ledningscentral region Nord.

Tre män i åldrarna 20-35 kunde gripas misstänkta för vapenbrott. Efter en husrannsakan hittades också narkotika, en expanderbar batong och ett soft air-gun.

Det visade sig att de misstänkta vapnen inte var licenspliktiga och personerna kunde sedan släppas på en gång.

Männen misstänks fortfarande för narkotikabrott.
