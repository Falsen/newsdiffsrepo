Pågående polisinsats i Kramfors
Patric Sellen

Insatsen inleddes under förmiddagen med flera patrullbilar på plats.

Marcus Isaksson, presskommunikatör vid polisens region nord, bekräftar bara att insatsen pågår och att ingen är skadad.

– Jag kan inte ge mer detaljer än så i nuläget, säger han till SVT Nyheter Västernorrland.

Handlar det om ordningsupprätthållande eller om brott?

– Kan inte uttala mig om det heller. Du får återkomma lite senare.
