Bil voltade på E14 och körde ner i diket
Jenny Stjernström

Räddningstjänsten ryckte vid lunchtid under torsdagen ut till en singelolycka på 14 i Kolsta utanför Sundsvall, där en personbil kört av vägen och hamnat i diket. Ambulans var framme först vid olycksplatsen och kvart över tolv var räddningstjänsten på platsen.

– Föraren var inte fastklämd utan kunde komma ur bilen själv, säger Lars Dolk, inre befäl vid räddningstjänsten i Medelpad.

Föraren ska vara förd till sjukhus och enligt Lars Dolk ska det inte vara något läckage på bilen som kunde bärgas från platsen.

Trafiken ska ha påverkats något med en begränsad framkomlighet under räddningsarbetet.

Texten kan komma att uppdateras
