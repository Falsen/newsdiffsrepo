Ewa Back (S) kliver av
Ylva Holmgren

Erik Lövgren (S) regionstyrelsens ordförande meddelade i förra veckan att han inte kommer att ställa upp för omval till nästa landstingsval. Och nu kliver även Ewa Back (S) av från landstingets toppolitik.

– Det innebär ju att det måste till nya personer. Från Medelpad och kanske från hela länet det vet vi ju inte riktigt. Vi är ett stort parti och jag tror att vi har en del människor att välja mellan, så jag känner mig inte så orolig för den delen, säger Ewa Back (S) ordförande i hälso- och sjukvårdsnämnden

Politiker idag får stå ut med mer personangrepp än tidigare något som Ewa Back fått erfara och kanske blir det svårare att locka unga politiker att våga kliva fram för att ta ett tyngre politiskt ansvar

– Den ton som har uppstått i den allmänna debatten och på sociala medier osv utifrån att man tvingas ta tuffa beslut, den tonen är inte acceptabel. Det är ett direkt hot mot vårt representativa demokratiska system och det är något som behöver diskuteras och åtgärdas, tycker jag säger Ewa Back (S).

– Om du visste det du vet idag, skulle du ha tagit uppdraget?

– Om jag hade kunnat se de händelser som faktiskt har ägt rum, som jag också har varit mycket utsatt i. Då tror jag nog att jag hade valt en civil karriär, det tror jag, säger Ewa Back (S).
