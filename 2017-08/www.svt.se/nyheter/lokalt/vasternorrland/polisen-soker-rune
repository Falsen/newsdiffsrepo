Stor sökinsats efter Rune
Håkan  Alamaa

Rune är dement och har tidigare försvunnit från sin bostad, han hittades då på cykel längs väg 86 mot Kovland väster om Bergsåker. Han har alltså god kondition och kan cykla eller gå långa sträckor.

Rune är cirka 180 centimeter lång och har grått hår. Han går framåtlutad.

Polisen söker nu efter Rune med bland annat hundpatruller och helikopter. Extra hundpatruller har kallats in från Jämtland. Även hemvärnet och Missing People deltar i sökandet.

Missing People kallade till samling för skallgång kl. 16.00 vid Bergåkers Folkets Hus.

Har du sett Rune – ring polisen på telefon 114 14. Har du honom inom synhåll, håll kontakten och ring polisen via 112.
