Publicerad:19 augusti 2017 14.41Uppdaterad:19 augusti 2017 16.55
SVT Nyheter Västernorrland
Håkan  Alamaa

Det rör sig om en singelolycka där bussen skurit ner i diket längs väg 697 mellan Häggdånger och Lindom. Bussen står med två hjul i diket och lutar så att man har problem att öppna dörrarna.

Bussen har 50 passagerare som var på väg till ett bröllop i Barsvikens kapell. Bröllopsgästerna fick nu vänta på bärgare och evakuering.

– Ingen verkar ha ådragit sig några allvarligare skador, vi har säkrat bussen så att den inte välter när vi evakuerar den, säger Räddningsledaren på plats till SVT.

Det regnade kraftigt på platsen och bilar gick efter evakueringen i skytteltrafik mellan olycksplatsen och kyrkan för att få bröllopsgästerna till cermonin.

Framkomligheten var under räddningsarbetet begränsad förbi olycksplatsen.
