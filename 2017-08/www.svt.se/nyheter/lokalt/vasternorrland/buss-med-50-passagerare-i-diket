Publicerad:19 augusti 2017 14.41Uppdaterad:19 augusti 2017 19.04
Buss med 50 passagerare i diket
Håkan  Alamaa

Det handlade om en singelolycka där bussen skurit ner i diket längs väg 697 mellan Häggdånger och Lindom. Bussen stod med två hjul i diket och lutade så att det var problem att öppna dörrarna.

I bussen fanns 50 passagerare som var på väg till ett bröllop i Barsvikens kapell. Bröllopsgästerna fick nu vänta på bärgare och evakuering.

– Ingen verkar ha ådragit sig några allvarligare skador, vi har säkrat bussen så att den inte välter när vi evakuerar den, säger Räddningsledaren på plats till SVT.

Det regnade kraftigt på platsen och bilar gick efter evakueringen i skytteltrafik mellan olycksplatsen och kyrkan för att få bröllopsgästerna till cermonin.

Framkomligheten var under räddningsarbetet begränsad förbi olycksplatsen.
