Priserna på bostadsrätter fortsätter att öka
Anna Beijron

Men prisutvecklingen för de senaste tre månaderna ligger betydligt lägre. Ökningen är då 1,2 procent.  Snittpriset per kvadratmeter i länet för bostadsrätter ligger just nu på drygt 15 000 kronor. Mest får man betala i Sundsvall där kvadratmeterpriset stigit till nära 18 000 kronor.

I Örnsköldsvik betalar man näst mest, 16 000 per kvadrat. Lägsta kvadratmeterpriset återfinns i Sollefteå. För Ånge kommun finns inga siffror.

Statistiken bygger på de försäljningar som mäklare i länet dagligen rapporterar in.

Enligt Svensk fastighetsförmedling hör Härnösand och Sundsvall till de tio kommuner i Norrland där bostadsrättspriserna stigit mest de senaste tio åren. Överst på den tio-i -topplistan ligger Bodens kommun. På fjärde plats Härnösands kommun med en ökning på 224 procent. Sundsvall hittar man på åttonde plats med en prisökning på 189 procent under det senaste decenniet.

När det gäller villor har priset ökat med 8,5 procent i länet. Kvadratmeterpriset ligger på drygt 14 000 kronor.

Däremot går prisutvecklingen för fritidshus nedåt i Västernorrland. Minskningen är 1,6 procent på 12 månader. Statistiken för de senaste tre månaderna är inte redovisad eftersom underlaget uppges vara ”icke representativt”.

Du kan själv se hur prisutvecklingen för bostadsrätter, villor och fritidshus ser ut i just din kommun här.
