Open Trot – en publikmagnet
Rolf Lunneborg

Publikrekordet är från 2009 då 25 000 enligt arrangören passerade vändkorsen.

Vid lunchtid på lördagen började publiken strömma till. Här följer en bildkavalkad från uppladdningen inför kallblods-SM och dagens huvudnummer; storloppet Sundsvall Open Trot med en miljon kronor i prispengar till segraren.

Vi träffade Fredrik och Camilla Johansson strax innan tävlingsstart:

– Vi har inte varit här på många år så vi tänkte fara hit idag och känna pulsen. Många pratar om att det här ska vara en folkfest så vi tänkte studera om det verkligen är så.
