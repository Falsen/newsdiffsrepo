Publicerad:21 augusti 2017 02.18Uppdaterad:21 augusti 2017 06.38
SVT Nyheter Västernorrland
TT

En villa står i brand i Birsta i Sundsvall, skriver lokala medier.

– Det är en fullt utvecklad villabrand och huset är mer eller mindre övertänt. Det brann runt altanen och hade fått bra fäste i huset när vi kom till platsen, säger Lars Krantz på räddningstjänsten till TT.

Ingen person är skadad. De boende larmade själva, och hann ta sig ut.

– Det finns ingen spridningsrisk till andra byggnader, bara inom själva bostaden. Det är ett stort hus, säger Krantz.

Brandmän från flera stationer arbetar med släckningsarbetet.
