Läkare kritiseras för narkotikaförskrivning
Håkan  Alamaa

IVO inledde en undersökning av läkarens förskrivningar efter en anmälan. IVO har sedan kontrollerat åtta av mannens patienter och funnit brister när det gäller förskrivningen hos sex av dem.

Inspektionen riktar nu kritik mot läkaren eftersom han förskrivit narkotikaklassade läkemedel till patienter med bristande utvärdering, uppföljning och bedömning.

Förskrivningen har också skett i en omfattning som kan leda till missbruk eller underhålla ett pågående missbruk. Dessutom har det funnits brister i dokumentationen.
