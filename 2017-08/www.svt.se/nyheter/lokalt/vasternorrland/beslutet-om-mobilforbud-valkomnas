Beslutet om mobilförbud välkomnas
Anna Beijron

På sociala medier är det många som tagit del av vår rapportering kring mobilförbudet. Bland annat kan man läsa följande kommentar ”Det borde vara så i alla gemensamma omklädningsrum och duschar”.

LÄS MER Förbjuder mobiler i omklädningsrum

Idrottsläraren Pelle Ljungström på Bergsåker berättar att beslutet som skolledningen fattat i samråd med lärarna inte fått några klagomål ännu.

– Det är inga föräldrar som hört av sig så då tycker de förhoppningsvis att det är ett bra beslut. De vill ju precis som vi barnens bästa, säger han.

”Varför inte lämna in mobilerna när man kommer till skolan och få igen dom när man går hem”, skriver en annan person på SVT Västernorrlands facebooksida.

Och på en del skolor är det just så. Att mobilerna låses in i ett säkert utrymme för att lämnas tillbaka vid skolans slut. På andra skolor får eleverna ha mobilen i sitt skåp under lektionstid för att kunna ta fram dem under rasterna.
