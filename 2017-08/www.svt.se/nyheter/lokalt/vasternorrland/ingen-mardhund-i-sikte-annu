Ingen mårdhund i sikte ännu
Thomas Sundberg

Trots att ingen mårdhund finns med i det insamlade materialet fortsätter bevakningen med åtelkameror. En privatperson som skickat in en bild som misstänktes kunna vara mårdhund visade sig vara en räv som rymt från en farm. Enligt Ulrika Jakobsson, administratör inom Mårdhundsprojektet, går det ändå inte att utesluta att det verkligen finns mårdhund i Höga kusten.

– Vi har fått bilder på räv och grävling men är fortfarande intresserade av att iakttagelser rapporteras in till oss. Nu har småviltsjakten dragit igång och snart också älgjakten så vi hoppas att de som är ute i skogen håller ögonen öppna.

Förutom att åtelkameror använts i jakten på mårdhund har tassavtryck sökts inom området men inte heller det har gett något resultat. Mårdhunden har invandrat från Asien via Finland och finns med på EUs lista över invasiva främmande arter i Europa. Målet är att förhindra spridningen och utrota Mårdhunden
