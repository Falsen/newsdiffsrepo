Gick bärsärk – får fängelse
Håkan  Alamaa

Det var i slutet av juli som 22-åringen gjorde inbrott i en villa i Domsjö och stal där bland annat klockor. Men 22-åringen lämnade inte villan efter stölden. Istället gick han bärsärk i huset.

Ett stort antal rutor krossades, möbler och andra inventarier slogs sönder. 22-åringen tömde också en pulversläckare och burkar med målarfärg. Färgen trampades sedan runt i hela huset.

Som avslutning öppnades vattenkranarna i ett badrum med översvämning och vattenskada som följd. Rätten konstaterar tillvägagångssättet inneburit  att ”maximal skada åstadkommits”. Skadorna uppskattades kosta till cirka en halv miljon kronor att åtgärda.

Av Ångermanlands tingsrätts dom framgår att mannen tidigare dömts för ofredande och olaga hot mot en kvinna som bodde i villan.

22-åringen döms nu till ett års fängelse och 14 000 i skadestånd.
