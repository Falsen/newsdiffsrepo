Ung flicka mottog hot via Snapchat
Anna Beijron

Någon har skapat en fejkad avsändare på appen Snapchat uppger polisen och sedan har personen skickat hot om att flickan ska skadas fysiskt.

– Det här har skapat rädsla hos tjejen som nu är rädd för att gå till skolan, säger Henrik Blusi hos polisen.

Flickans mamma har anmält händelsen som rubriceras som olaga hot. Det var vid 21-tiden på tisdagskvällen som flickan mottog hoten.

– Det är jättemycket hot som uttrycks via sociala medier och som kan uppfattas som stötande, säger Henrik Blusi.

Han konstaterar att det är lätt att vara anonym och att ”vräka ur sig grejer som man annars inte skulle göra om man hade personen framför sig”.
