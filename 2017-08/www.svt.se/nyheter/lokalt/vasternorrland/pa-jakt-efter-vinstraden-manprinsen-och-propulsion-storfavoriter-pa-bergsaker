Vinstraden hägrar – Propulsion storfavorit på Bergsåker
Rolf Lunneborg

Tusentals traventusiaster har intagit Bergsåker för årets travhelg. Den tjugonde i ordningen.

En prispott på 6,5 miljoner ska fördelas och mest intresse riktas mot huvudloppet Sundsvall Open Trot under lördag eftermiddag. Storfavoriten i det internationella startfältet är elitloppstvåan från i våras, Propulsion, med Örjan Kihlström som kusk. Propulsion slutade fyra vid årets Prix d&#x27;Amerique och har sprungit in över tio miljoner.

Favoriten i SM för kallblod är Månprinsen. Hästen som sprungit in 6,5 miljoner har chans på ytterligare 250 000 på Bergsåker under lördagen. Dessutom kan det bli fjärde SM-titeln för Månprinsen och Dannerokusken Gunnar Melander.
