Polisen: ”Jobbar efter alla möjliga hypoteser”
Jenny Stjernström

Vid åttatiden på onsdagskvällen och mörkret fallit fortsatte polisen som tidigare kväll och natt med att hålla sökandet efter den försvunne 80-åringen till vägar och stigar kring Bergsåker.

– Det har inte hänt så mycket sen sist, Vi kör på samma spår. Vi utvärderar hela tiden om insatsen kommer fortsätta eller inte men än så länge är det sagt så, säger Michael Andreassen, polisinsatschef vid polisen i Västernorrland.

Polisen bearbetar de tips som kommit in under dagen och kollar även in platser som 80-åringen brukar vara på. Bland annat har de sökt i Ånge där han kommer ifrån men det har inte heller gett något.

– Vi har varit där uppe tidigare ett flertal gånger, säger Michael Andreassen.

Det är ett mysterium vad som kan ha hänt Rune.

– Allting är ju möjligt. Vi jobbar ju efter alla möjliga hypoteser, säger Michael Andreassen.

SVT: Hur länge kan en sökinsats pågå?

– Det är ju många faktorer som spelar roll där, hur länge som personen varit borta, ålder, vilken terräng personen kan tänkas vara i.

Fortsätt tipsa polisen om försvinnandet på 114 14
