Radhusbrand i Bergsåker
Jenny Stjernström

Vid halv niotiden på fredagsmorgonen larmades räddningstjänst till en adress i Bergsåker. Ett radhus med två våningar ska vara rökfyllt. När räddningstjänsten kom fram till platsen tio minuter senare brann det från fönstren.

– Det är en gaveldel i ett tvåvånings radhus som är rökfyllt på bägge våningar, så nu söker man var branden kan vara, säger Örjan Stenlund vid räddningstjänsten i Medelpad.

Räddningstjänsten försöker få kontroll på branden, men vid 09:20-tiden fanns det fortfarande risk att röken skulle sprida sig till intilliggande hus.

Det fanns inga personer i huset och ingen uppges vara skadad.

Texten uppdateras
