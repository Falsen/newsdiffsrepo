Junseleflyktingar väntar och väver
Hans Lindblom

Någon fick nys om att i en gammal källare under äldreboendet Gunillagården i Junsele – stod inte mindre än fem vävstolar som ingen använde. Ett halvdussin afghanska kvinnor som vävt allt möjligt i sitt krigshärjade hemland kontaktades och vips var verksamheten igång:– Vi har varit här i fem månader ungefär. Det ger oss någonting att göra på dagarna, berättar Masume Ataayy.

Just idag är det bara Gulnisa Rezai som sköter vävandet.

Hon är skickligast tycker dom andra och nu på hösten finns det annat att göra dessutom:– Ja, vi plockar blåbär!
