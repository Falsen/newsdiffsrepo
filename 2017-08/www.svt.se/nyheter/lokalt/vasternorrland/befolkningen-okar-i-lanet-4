Befolkningen ökar i länet
Thomas Sundberg

Enligt siffror från Statistiska centralbyrån ökade befolkningen i Västernorrland med 451 personer under det första halvåret. Mest ökade befolkningen i Sundsvalls och Örnsköldsviks kommuner med 292 respektive 220 personer. Härnösand ökade med 56 personer och Ånge med 7.

I Kramfors, Sollefteå och Timrå minskade dock befolkningen något.

Samtliga kommuner har ett negativt födelseöverskott eftersom det dör fler än det föds.

I samtliga fall stod befolkningsförändringen främst av in- och utflyttning.

Totalt flyttade 4 214 personer in i länet medan 3 615 flyttade från länet. Två av tre personer flyttade in från en annan del av Sverige medan övriga flyttade in från andra länder.

Utan inflyttning från andra länder skulle samtliga kommuner ha minskat sin befolkning.
