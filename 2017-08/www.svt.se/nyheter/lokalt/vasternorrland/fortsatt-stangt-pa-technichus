Fortsatt stängt på Technichus
Anna Beijron

– Som jag förstår det har man arbetat men inte haft öppet, säger Fred Nilsson (S) styrelseordförande i Technichus tillika kommunalråd i Härnösand.

Däremot kan han inte svara på när man öppnar för allmänheten igen. De frågorna hänvisar han till den nuvarande vd:n Lina Dahlbom.

– Jag tycker att det är viktigt att personalen inte får kritik, för verksamheten har pågått men den publika verksamheten har vi skurit ned för att folk ska landa i det här beslutet, säger hon till SVT.

LÄS MER: Technichus stängt efter besked om ny vd

Under helgen ska det vara öppet som vanligt igen. Men den kommande veckan är det stängt för allmänheten. Något som varit planerat sedan länge och som man gör varje år för att planera verksamheten, uppger Lina Dahlbom.

Fred Nilsson som träffat personalen på fredagen säger att man nu kommer att planera in ett möte med den nye vd:n, Marcus Claesson.

– Precis som vanligt när det kommer en ny chef så är det väldigt viktigt att personalen tidigt får träffa honom. Inget tyder på något annat än att det här kommer att bli väldigt bra, säger Fred Nilsson (S) styrelseordförande i Technichus.
