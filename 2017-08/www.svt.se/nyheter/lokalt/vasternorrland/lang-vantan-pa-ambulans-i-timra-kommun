Lång väntan på ambulans i Timrå
Barbro Sellin

– Om man behöver direkt livsuppehållande sjukvård så är varje sekund viktig för patienten, säger Fredrik Lohman som är specialistutbildad ambulanssjuksköterska i Sundsvall.

I Västernorrland är det stor tidsskillnad mellan larmsamtalet och ambulansens ankomst beroende på var man bor. I Härnösands kommun får man vänta 10.7 minuter på ambulans, efter det att man hamnat i telefonkö hos SOS Alarm. I Timrå  är tiden nästan åtta minuter längre. Där kan man få vänta 18,4 minuter.

Fredrik Lohman har arbetat som ambulans sjuksköterska i fem år och han är förvånad över att tidsskillnaden är så stor.

– Timrå är inte så långt ifrån en ambulans station som är länets största station och den ligger i Sundsvall. Så siffran borde vara lägre. Det är väldigt svårt att veta vilka faktorer som dragit upp den här siffran. Om det är just att larmen har varit ute i skogen på landsbygden många gånger eller om det är på grund av att ambulanserna haft annat göra så det har inte funnits lediga ambulanser att skicka just då eller om det beror på att vi har för få ambulanser i den delen av länet, menar Fredrik Lohman som är specialistutbildad ambulanssjuksköterska i Sundsvall.

– Vi har ingen ambulans placerad i Timrå utan den kommer från Sundsvallsområdet eller från Härnösand. Det är väl därför man ser att det är en längre responstid till Timrå än till till orter där man har ambulans på plats, säger Anders Lundin som är  länsverksamhetschef på  ambulanssjukvården i Västernorrland.

Vad ska ni göra för att minska tiden tills ambulansen är framme hos patienten?

– Nyttja ambulansen till rätt uppdrag, till akuta uppdrag och inte till förflyttningar som inte har behov av medicinsk övervakning eller insats, menar Anders Lundin som är länsverksamhetschef på  ambulanssjukvården i Västernorrland.

Ambulansjukvården når sitt mål att nå nittio procent inom trettio minuter vid ett larm. Men det är är för lång tid om man drabbas av plötsligt hjärtstopp.

-  Om man drabbas av ett hjärtstopp så är tiden till adekvat behandling väldigt avgörande för hur utgången ska bli.  Ju fortare vi får komma fram och göra vårat jobb, ju bättre är det både för patienten och oss, säger Fredrik Lohman, specialistutbildad ambulanssjuksköterska.
