Misstänkt mordbrand på asylboende
Joel Jacobsson

Branden som startade vid 13-tiden på torsdagen kunde enligt åklagaren släckas snabbt, men startade inomhus och innebar fara. En man i 20-årsåldern kunde senare gripas och sitter nu anhållen. Förhör har hållits men kompletterande förhör kommer också att hållas under fredagen.

– Målet är att lägga fram häktningsframställan senare i dag, säger Jens Göransson, kammaråklagare.

Enligt Jens Göransson ska mannen vara boende på asylboendet i fråga. Men i nuläget är det fortfarande oklart vad han ska ha haft för motiv till gärningen.
