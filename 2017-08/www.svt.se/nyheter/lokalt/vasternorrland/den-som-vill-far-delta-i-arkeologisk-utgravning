Gratiskurs i arkeologi i Junsele
Eva Harström

Fram till den första september bjuder landstinget i samarbete med Murberget och Länsmuseet in till en gratiskurs i arkeologi. Den som vill får vara med och undersöka en kåtaplats och lämningar efter en förhistorisk boplats.

– Det här är en del av en treårig satsning för att lyfta fram det samiska kulturarvet, säger Pia Nykvist, antikvarie på länsstyrelsen i Västernorrland.

Utgrävningarna pågår i Kärmsjöbäckens naturreservat vidLill-Kärmsjön i Junsele. Det är länsstyrelserna i Västernorrland och Jämtland som bekostar undersökningen av det samiska vintervistet, som alltså är öppen för allmänheten.

– Kännedomen om det samiska kulturarvet är liten. Stora arealer av den skog som nu avverkas har inte blivit inventerad och risken är stor att samiska lämningar försvinner i takt med avverkningarna, säger Pia Nykvist.

I Junsele pågår en utgrävning med arkeologer på plats.

– Vi vill ju få in tips om fornlämningar och det här är ett sätt att få fler att kunna upptäcka samiska lämningar, säger Pia Nykvist.

Länsstyrelserna i de fyra nordligaste länen ligger bakom satsningen.
