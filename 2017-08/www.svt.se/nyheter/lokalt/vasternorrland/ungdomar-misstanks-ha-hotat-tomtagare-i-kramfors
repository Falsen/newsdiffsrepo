Ungdomar misstänks ha hotat tomtägare i Kramfors
Jenny Stjernström

Strax efter midnatt under natten till onsdag anmälde en person att fem till sju ungdomar i Bollstabruk i Kramfors tagit sig in på personens tomt. Då ska anmälaren ha bett dem att lämna tomten. Gänget började då uppträda sig hotfullt och en av ungdomarna ska ha dragit fram en kniv.

När polispatrullerna kom till platsen hade ungdomarna lämnat. En anmälan om olaga hot upprättades.
