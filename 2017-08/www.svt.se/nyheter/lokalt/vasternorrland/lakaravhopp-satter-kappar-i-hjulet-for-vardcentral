Läkaravhopp sätter käppar i hjulet för vårdcentral
Anna Karin LundReporter

-Vi fick besked om ett avhopp igår. Det var en läkare som fick fast jobb på sin hemort , säger Stefan Kanerva som är ordförande i den ekonomiska föreningen.

Föreningen har ett godkännande från landstinget om att öppna vårdcentral. Det blev klart tidigare i somras. I våras var det ett gott läge, säger Stefan Kanerva. Men nu fick man alltså ett avhopp i knät.

– Det var vi inte beredda på men samtidigt när man ska dra igång en sådan här omfattande verksamhet får man räkna med bakslag.

Stefan Kanerva berättar att enligt Landstinget Västernorrlands regler ska hälften av läkarna på en hälsocentral vara allmänspecialister. Efter avhoppet har föreningen, som planerar anställa 5-6 läkare, endast en specialistutbildad läkare.

Planen har varit att öppna i december, och det kan fortfarande bli så.

– Om vi lyckas rekrytera, säger han.
