Sökpådraget gör omtag
Eva Harström

Ännu har polisen inga spår efter Rune Olsson, som försvann från sin bostad i Bergsåker i Sundsvall i helgen.

Under natten, då mörkret försvårar sökningen, har polisens sökinsats trappats ned. Under onsdagsmorgonen drogs den igång igen.

– Vi gör nu så kallat närsök igen, vi söker av närområdet kring hans bostad på nytt, säger Jonas Öhrnell, företrädare för hemvärnet som deltar i sökandet tillsammans med organisationen Missing people.

Utanför närområdet söks terräng och vägar av av motorcyklister. Sökandet leds av polisen.

– Vi har fått in många tips men det finns fortfarande inga spår efter honom. Men vi fortsätter leta med oförminskad styrka. Vädret är på vår sida i dag, säger Jonas Öhrnell.
