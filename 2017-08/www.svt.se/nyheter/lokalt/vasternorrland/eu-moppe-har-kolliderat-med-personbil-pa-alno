EU-moppe kolliderade med bil på Alnö
Jenny Stjernström

Två ambulanser och räddningstjänsten skickades till Alnö i Sundsvall efter en trafikolycka på Raholmsvägen vid äldreboendet Alnösol vid åttatiden på torsdagsmorgonen.

– Det är två tjejer som kört in i en personbil med en EU-moped, säger Lars Dolk, inre befäl vid räddningstjänsten i Medelpad.

Enligt Lars Dolk ska de ha kört på bilen bakifrån och stod på benen när räddningstjänsten kom till platsen. Tjejerna ska ha varit vid medvetande men fick åka med ambulans till akuten.
