Skolstart i Ljungaverk
Ylva Holmgren

Eleverna vällde in efter första rasten, förväntansfulla och skräniga. På väg till lärarrummet möter vi en liten grupp med storögda och tysta förskoleklassbarn. Det kommer att ta några dagar innan de är varma i kläderna och börjar leva om.

I det tysta lärarrummet träffar jag Amalia, Emil och Wilmer X.

– Var det svårt att kliva upp på morgonen?

– Ja jätte, svarar Wilmer X Lundgren som önskar att skolan började lite senare på dagen.

Amalia hoppas på att få godkänt i alla ämnen och Emil tycker att rasterna är bäst. En ny termin tar sin början.
