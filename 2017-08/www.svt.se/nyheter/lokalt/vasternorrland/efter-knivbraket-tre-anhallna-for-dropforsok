Efter knivslagsmålet – tre anhållna för dråpförsök
Jenny Stjernström

Tidigare i sommar knivskars fem personer i Härnösand, i samband med ett bråk mellan två gäng med 15-20 personer inblandade. På måndagen bröt ett nytt slagsmål ut i centrala Härnösand, men nu inom ett gäng. En av männen behövde akut operation på Sundsvalls sjukhus.

Tre män kunde gripas misstänkta för grov misshandel. Två av dem är enligt polisen i 25-årsåldern och den tredje i 18-årsåldern.

De förhördes under kvällen och anhölls av åklagare under natten. Brottsrubriceringen har också ändrats till dråpförsök.
