Publicerad:21 augusti 2017 18.40Uppdaterad:22 augusti 2017 09.02
Nytt knivbråk i Härnösand
Håkan Alamaa

En 28-årig man ådrog sig allvarliga bukskador och opererades akut på Sundsvalls sjukhus på måndag kväll. Enligt polisen ska ytterligare en person ska ha sagt sig blivit knivskuren men uppgav sig inte behöva vård.

Den första polispatrullen som kom till platsen grep tre personer misstänkta för grov misshandel.

–  Enligt uppgift är det här ett gäng på 15-20 personer som jag uppfattar det bråkar sinsemellan, säger Börje Öhman, kommunikatör på polisen i Västernorrland.

Polisen uppger att det nu är lugnt på platsen och att de gripna ska förhöras. Brottsplatsen är avspärrad och hund har varit på plats för att söka efter föremål som kan vara kastade. Det finns också vittnen till bråket, som ska förhöras.

Det här är andra gången på kort tid som det är ett gängbråk med knivar inblandade i Härnösand. Sista juli var det ett storbråk med cirka 20 personer inblandade vid kommunens kök vid Närvård Härnösand.

– Det är för tidigt att säga om det finns något samband mellan bråken. Jag vet ingenting om motiv eller vad som har utlöst det här, säger Börje Öhman.

Han är dock bekymrad över utvecklingen, att det är knivar inblandade i bråken.

– Det är extremt allvarligt, därför att det blir allvarliga skador då man använder kniv när man bråkar, säger Börje Öhman.
