Fyra personer misshandlade i storbråk i Kvissleby
TT

Polisen fick larm om bråken, som inträffade på en adress i Kvissleby och involverade tio personer, strax före klockan 23 på tisdagskvällen. Enligt vittnen ska sex till sju personer ha dykt upp på platsen och misshandlat först två kvinnor och sedan två män.

– Vilka av de inblandade som bor där eller om någon har kommit dit kan jag inte svara på, säger Börje Öhman, kommunikationschef för polisens enhet nord.

Det är enligt polisens kommunikationschef två olika händelser som har skett under samma tidsförlopp. Tidigare har polisen gått ut med att det var 15-20 personer men det är enligt Börje Öhman en överdriven siffra från ett vittne.

– Min uppfattning efter att ha läst avlästrapporteringen finns det inte belägg för det, utan det kan röra sig om högst ett tiotal personer, säger Börje Öhman.

Det går inte att säga med de uppgifter som finns vad som kan ha orsakat bråket, mer att det är folk på platsen som har bråkat med varandra.

– Jag vill inte gå in på vad som har hänt på plats säger Börje Öhman.

Polisen ser inget samband med de två bråken som varit i Härnösand i sommar. Det första i slutet av juli och det andra i måndags.

Ärendet är rubricerat som grov misshandel men komma att ändras till normal grad. Varför brottsrubriceringen kan ändras beror på att polisen måste se närmre på vilken typ av våld som användes.

En av männen blev knivskuren, men är ingen är allvarligt skadad. De misstänkta flydde från platsen när polis kom till platsen och en utredning pågår.

– Vi har ju både målsäganden och vittnen, och även namngivna misstänkta och sedan har polispatrullen identifierat personer som kan ha med det här att göra, sedan blir det upp till utredningssidan om vad vi kan komma fram till, säger Börje Öhman.
