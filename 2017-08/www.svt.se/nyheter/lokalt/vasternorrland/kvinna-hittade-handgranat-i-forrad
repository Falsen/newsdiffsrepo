Kvinna hittade handgranat i förråd
Anna Beijron

Polisen åkte till adressen på Hagavägen och efter kontroll visade det sig handla om en övningsgranat.

– Den här typen av granat används inom Försvarsmakten för övning. Det är samma vikt och tyngd som en riktig, men övningsgranater är ofta grönmärkta, säger Börje Öhman hos polisen.

Han säger att polisen kan kontakta bombgruppen för en bedömning i sådana här fall, men den här gången kunde polisen själv konstatera att det rörde sig om en övningsgranat.

Polisen tog med granaten för destruering.
