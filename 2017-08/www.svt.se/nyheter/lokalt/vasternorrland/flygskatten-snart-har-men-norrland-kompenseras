Flygskatten snart här men Norrland kompenseras
Rolf Lunneborg

Beskedet innebär att det blir en flygskatt men att Norrland och Gotland ska kompenseras. Lokala och regionala flygplatser som riskerar att förlora intäkter får en öronmärkt pott om 120 miljoner.

I Västernorrland är det Midlanda, Örnsköldsviks flygplats och Höga Kusten Airport i Kramfors som berörs.

Flygskatten föreslås bli 60 kronor för en inrikesresa.

– Samtidigt behövs flyget idag i de delar av landet där tåget ännu inte är ett realistiskt alternativ. Vi reviderar därför förslaget och säkerställer att glest befolkade delar av landet kompenseras, uppger regeringen med stöd av vänsterpartiet.

För de längre utrikesresorna föreslås flygskatten bli 400 kronor.

Balkgrunden är klimatöverenskommelsen i Paris och att flyget är en av de enskilda aktiviteter som orsakar mest utsläpp av växthusgaser. Enligt Naturskyddsföreningen har utsläppen från svenskarnas internationella flygresor ökat med 61 procent sedan 1990 medan utsläppen från övriga sektorer i samhället samtidigt minskat med 24 procent.
