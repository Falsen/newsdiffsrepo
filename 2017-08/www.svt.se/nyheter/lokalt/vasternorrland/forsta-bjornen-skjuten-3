Första björnen skjuten
Fredrik Israelsson

Årets tilldelning i Västernorrland är 40 björnar vilket är nästan dubbelt så många som i fjol då 22 björnar fick skjutas.

– Tilldelningen bygger på spillningsinventeringen som blev klar i början på sommaren, berättar vilthandläggaren Lars Wiklund på länsstyrelsen.

– Det här är ett försök att minska björnstammen, förklarar Lars Wiklund som konstaterar att det finns betydligt fler björnar i länet än man tidigare trodde.

Under måndagsmorgonen rapporterades den första björnen fälld. Enligt länsstyrelsen var det en hane som sköts i närheten av Säter i Haverö i Ånge kommun. Det var den första björnen som den aktuella jägaren någonsin skjutit.

– Björnen stannade till på en väg så jag ställde mig på knä på vägen och sköt ett skott och björnen föll omkull, berättar jägaren.

Sedan avlivades björnen med ytterligare ett skott.

Strax därefter fälldes ytterligare två björnar. Ena där ett antal jaktlag gått ihop kring Styrnäs i Kramfors kommun, och den andra i Remmarn i Örnsköldsviks kommun.

Senare på måndagen rapporterade Länsstyrelsen att en fjärde björn fällts i Hällsjö i Stöde.
