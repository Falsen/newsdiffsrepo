”Swish för GIF” – ska rädda klubben
Hans Lindblom

Kampanjen syftar till att få fram tillräckligt med pengar till säsongens sista match för att – som det heter – ”avsevärt hjälpa Giffarna i en kärv situation”

En Facebook-sida har skapats där nostalgi och fakta kring klubben presenteras. Även GIF Sundsvalls ledning är engagerade även om initiativet kommer från supportrarna.

I ett pressmeddelande skriver gamle GIF-supportern men numera utflyttade Lars Nylin:-Vi väljer att se 100 % framåt i denna gräsrotskampanj. Tankar om hur GIF sköts, laguttagningar, och annat läggs helt åt sidan just nu. Detta är en kampanj som helt fokuserar på vårt brinnande hjärta för GIF Sundsvall och viljan att klubben ska kunna fortsätta sin elitsatsning. Alla bidrag, små som stora, hjälper i den situation som är.
