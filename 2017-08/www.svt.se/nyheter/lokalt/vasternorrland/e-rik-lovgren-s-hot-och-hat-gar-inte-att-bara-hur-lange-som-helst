Erik Lövgren (S): ”Hot och hat går inte att bära hur länge som helst”
Fredrik Israelsson

Erik Lövgren (S) har varit regionstyrelsens ordförande sedan slutet av 2015, nu har han meddelat valberedningen att han inte ställer upp för omval.

– Under sommaren har jag reflekterat mycket över den tid som varit och vad det inneburit för mig personligen och min familj. De hot och det hat som det här uppdraget medfört går inte att bära hur länge som helst, säger Erik Lövgren (S)

Lövgren kommer att lämna sin post som regionråd i samband med att en ny person tillträder efter valet 2018.

– Det känns viktigt att få fullfölja det vi har påbörjat och överlämna till nästa person att leda, på ett schysst sätt. Därför kommer jag fortsätta med fullt engagemang hela mandatperioden ut, till sista december 2018, säger han enligt pressmeddelandet.
