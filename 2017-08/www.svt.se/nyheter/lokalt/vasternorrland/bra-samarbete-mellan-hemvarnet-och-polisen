Bra samarbete mellan hemvärnet och polisen
Ylva Holmgren

Sedan i söndags har hemvärnet stöttat polisen i sökandet efter Rune Olsson från Bergsåker. MC-Ordonnansen är en viktigt del av Hemvärnets kommunikation- och informationsinhämtningsverksamhet. De tar sig fortare fram i terräng som till exempel kraftledningsvägar.

– En person som har gått vilse går ju inte ut i oländig terräng om han inte behöver utan förflyttar sig gärna där det är lätt att gå, säger Anders Vikdahl militär insatschef.

35 personer från hemvärnet i Medelpad är på plats och deltar i sökandet.
