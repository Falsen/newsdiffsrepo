Inga statliga jobb till länet
Pierre Ragnehag

När statsminister Stefan Löfven (S) och civilminister Ardalan Shekarabi (S) på en presskonferens i Katrineholm idag presenterade en lista på drygt 500 statliga jobb som nu flyttas ut hamnade inga av dessa i Västernorrland.

Regeringen föreslår att delar av Strålskyddsmyndigheten, som bland annat har tillsynsansvar för kärnkraften, flyttas till Katrineholm, en flytt om handlar om totalt 120 arbetstillfällen.

– Polarforskningssekretarietat flyttas till Luleå,  Myndigheten för kulturanalys till Göteborg, och myndigheten för Ungdoms- och civilsamhällsfrågor förläggs till Växjö.

Vidare kommer Universitets- och Högskolerådet att flytta till Visby, ESF-rådet ( förvaltar Europeiska socialfonden ) hamnar i Gävle och delar av Tillväxtverket förläggs till Östersund. Dessutom kommer nya polishögskolor förläggas till Malmö och Västsverige. I den stora utredningen om lands- och glesbygdens framtid som presenterades i vintras, var utflyttning av statliga jobb ett av de tunga förslagen. Totalt kunde det, enligt utredarna, handla om 10 000 jobbtillfällen. De senaste decennierna har allt fler statliga jobb koncentrerats till Stockholm, och idag finns drygt hälften av de statliga myndigheterna i Stockholms län.Av landets statsanställda arbetar över hälften i Stockholm, Göteborg eller Malmö. Mer om det 75 förslagen som las fram i Landsbygdsutredningen hittar du här
