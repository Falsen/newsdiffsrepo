Kommunalrådet om Härnösandsbråken
Jenny Stjernström

I slutet av juli skedde det första bråket. Under måndagen skedde ett nytt bråk, som sedan visade sig ha koppling till det första slagsmålet. Kommunalrådet i Härnösand berättar om kommunens syn på händelserna:

– Polisen har ansvaret att utreda de här kriminella handlingarna och jobbar med det, och vi för en mycket nära dialog, men jag kan inte rakt gå in på det som kan vara de teorier som man jobbar för. Det är mycket ryktesspridning också och det är dumt i det här sammanhanget. Polisen jobbar mycket intensivt och det är vi glada för, säger Fred Nilsson (S), kommunalråd i Härnösand till SVT:s reporter.

Apropå den oro som varit efter att ett flertal butiker blivit utsatta för stöld, hot och skadegörelse har Härnösands kommun anlitat vaktbolag för att öka tryggheten. Men Fred Nilsson påpekar att det är viktigt att skilja på den typen av problematik och knivslagsmålen.

– Jag är inte alls säker på att de här gängslagsmålen är samma sak som den oro som har varit speciellt den senaste veckan i butikerna. Det där jobbar polisen med för att försöka förstå, vi bör inte dra allt för hastiga slutsatser heller, säger Fred Nilsson.
