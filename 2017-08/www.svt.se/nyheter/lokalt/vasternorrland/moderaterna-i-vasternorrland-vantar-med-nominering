Moderaterna i Västernorrland väntar med nominering
Håkan  Alamaa

Sedan tidigare har tre av Moderaternas länsförbund förordat Ulf Kristersson. Moderatveteranen Mikael Odenberg har också via Facebook meddelat att han ställer upp.

Men något snabbt ställningstagande från Moderaterna i Västernorrland är inte att vänta.

– Vi har inte tagit något beslut ännu, vi lägger tiden på att låta frågan diskuteras ute i lokalavdelningarna. Efter det tar vi ett beslut, säger Jörgen Berglund förbundsordförande för Moderaterna i Västernorrland.

Deadlinen för nomineringsprocessen är i slutet av september. Valet av partiledare kommer att ske vid en extrastämma 1 oktober.
