Vansinnesfärd på E4 – polisen jagar smitare efter olycka
Jenny Stjernström

En polispatrull försökte under natten mot fredag stoppa en bil på E4 vid Höga Kusten-bron för en kontroll. Efter att polis fått uppgifter runt midnatt av en inringare i Härnösand gjort iakttagelse av att personer som satt i en bil upplevdes påverkade.

– Patrull letade efter bilen och träffade på
bilen vid Höga kusten-bron. Det gjordes ett stoppförsök strax norr om bron, säger Mikael Baudin, befäl vid polisens ledningscentral.

Då körde bilen ifrån med en högsta hastighet på 160 kilometer i timmen. Med tanke på att det var mittenräcke och lite trafik gjordes en bedömning att följa efter bilen. Till en början misstänktes dem för rattfylla.

Under färden kastades det ut föremål på vägen, det mesta
kläder. I bilen påträffades
saker som polisen misstänker kan vara stulet. Någon timme efter tog färden tog slut av okänd anledning i höjd med Ullgånger.

– Det tog stopp och två personer sprang ifrån bilen. De var minst tre i bilen, Jan-Erik Olsson, jourhavande förundersökningsledare vid polisen i Västernorrland.

Bilen uppges inte vara stulen och en av passagerarna, en man i 25-årsålderna kunde gripas direkt på platsen.

– Han
misstänks för ringa narkotikabrott eget bruk, framkallande av fara
för annan och misstänkt stöld, säger Mikael Baudin.

De andra inblandade personerna smet från platsen och är fortfarande på fri fot. Polis har sökt personerna under natten och senare med hjälp av hundpatrull.

Jan-Erik Olsson uppger att ingen har rapporterats skadad.

Strax innan klockan sex på fredagsmorgonen hände en
trafikolycka i närheten av färden. En bil hamnade ovanpå
ett vajerräcke på E4 i Docksta, vid varvet. Orsaken är oklar och ingen förare syntes till. Polisen uppger sedan att fordonet är stulet, och enligt polisen finns ett samband med förföljandet tidigare under natten.

– Jag tror att det är samma personer. Stackars målsägande som har blivit av med sin bil. Jag förmodar och antar att det här hör ihop med händelsen, säger Jan-Erik Olsson.

Det är enligt räddningstjänsten en stor trafikpåverkan med stora störningar i norrgående körriktning, och en begränsad framkomlighet under morgonen.
