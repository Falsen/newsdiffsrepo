Vansinnesfärd på E4 – polisen jagar smitare efter olyckor
Jenny Stjernström

Efter att polis fått uppgifter av en inringare i Härnösand gjort iakttagelse av att personer som satt i en bil upplevdes påverkade.

– Patrull letade efter bilen och träffade på
bilen vid Höga kusten-bron. Det gjordes ett stoppförsök strax norr om bron, säger Mikael Baudin, befäl vid polisens ledningscentral.

Då körde bilen ifrån med en högsta hastighet på 160 kilometer i timmen. Med tanke på att det var mittenräcke och lite trafik gjordes en bedömning att följa efter bilen. Till en början misstänktes dem för rattfylla.

Under färden kastades det ut föremål på vägen, det mesta
kläder. I bilen påträffades
saker som polisen misstänker kan vara stulet. Polisen är osäker hur många som var i bilenm, men antingen två eller tre personer. Färden tog slut i höjd med Ullgånger efter att bilen körde av vägen. Enligt allehanda.se ska en man i 20-årsåldern skadats och kan vara förd till sjukhus.

– En greps på plats kunde inte säga om det var föraren. Han
misstänks för ringa narkotikabrott eget bruk, framkallande av fara
för annan och misstänkt stöld, säger Mikael Baudin.

De andra, eventuellt den andra personen smet från platsen och är fortfarande på fri fot.

Strax innan klockan sex på fredagsmorgonen hände en
trafikolycka i närheten av färden. En mindre lastbil hamnade ovanpå
ett vajerräcke på E4 i Docksta, vid varvet. Orsaken är oklar och ingen förare syntes till. Polisen uppger sedan att fordonet är stulet, och att det finns ett samband med förföljandet tidigare under natten.

Det är enligt räddningstjänsten en stor trafikpåverkan med stora störningar i norrgående körriktning, och en begränsad framkomlighet under morgonen.
