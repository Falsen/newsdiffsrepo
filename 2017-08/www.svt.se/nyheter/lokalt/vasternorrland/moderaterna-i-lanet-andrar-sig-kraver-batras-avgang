Moderaterna i Västernorrland ändrar sig – kräver Batras avgång
Anna Beijron

Sveriges Radio som var först med nyheten hänvisade till en ”insatt källa” inom Moderaterna i länet.

Och i ett mail till SVT på torsdagseftermiddagen bekräftas uppgifterna av förbundsstyrelsens ordförande i Västernorrland, Jörgen Berglund (M).

”Jag kan bekräfta de uppgifter som Sveriges Radio har angående Moderaterna i Västernorrland om att vår förbundsstyrelse har anslutit oss till att kräva Anna Kindberg Batras avgång som partiledare”.

Därmed har Västernorrlands förbundsstyrelse anslutit sig till de, just nu, åtta länsförbund som kräver Anna Kinberg Batras avgång.

Tidigare har länsordförande Jörgen Berglund (M) uttalat fullt stöd för partiledaren.

Anna Kinberg Batra har hitills sagt att hon inte har några planer på att avgå.
