Naurin: ”Vi är vana vid den här situationen”
Eva Harström

– Det känns som att den här matchen är något av ett vägskäl, säger Tommy Naurin, målvakt och lagkapten gör GIF Sundsvall.

Gästande Kalmar ligger en poäng före i tabellen och giffarna är på kvalplats med sina 16 poäng.

– Det är ett lag som vi ska ha efter oss i serien och då ska man vinna hemma. Det är tre poäng som gäller, säger sportchef Urban Hagblom, strax innan matchstart.

Trots att det är en viktig ödesmatch för hemmalaget, så sviker publiken. Det är inte alls så många som kommer för att stötta laget, som han önskat. Idrottsparken har 7.446 platser.

– Vi hoppas att vi kommer upp i en publik på 4.000, säger Urban Hagblom.

Förra gången lagen möttes vann Kalmar med 3-0, så den här gången har sportchefen förhoppningar om en annan matchbild.

– Vi ska bli aggressivare och vi ska vara lite vassare sista tredjedelen som gör att vi skapar mer målchanser. Vi är det lag som gjort minst mål i Allsvenskan och då tar man inte så många poäng, konstaterar han.

– Vi är vana vid den här situationen och det har ju gått bra tidigare, menar Tommy Laurin.

Han tycker att det känns bra inför matchen, men det är en betydelsefull match och viktiga poäng det ska spelas om.

– Det är klart att det är en tuff match, nu när vi ska möta ett lag i samma region i tabellen.
