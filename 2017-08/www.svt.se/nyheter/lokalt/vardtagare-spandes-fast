Vårdtagare spändes fast
Anders Hjertström

Det var anhöriga till vårdtagaren som slog larm om att den enskilde satt ensam på sitt rum fastspänd i sin vårdstol. Vårdtagaren hade tidigare ordinerats att vara fastspänd vid måltidssituationer för att skapa lugn för denne.

Myndigheten skriver att åtgärder som brickbord och bälten inte får användas i syfte att begränsa personers rörelsefrihet.

IVO kritiserar också att man i journalen hittat nedsättande omdömen om vårdtagaren och kräver att socialnämnden i Boden ska säkerställa att all dokumentation ska utformas med respekt för enskildes integritet.
