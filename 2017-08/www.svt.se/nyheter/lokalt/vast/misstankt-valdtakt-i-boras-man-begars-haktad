Misstänkt våldtäkt i Borås – man begärs häktad
Ida Österberg

Natten mot i torsdags skedde en misstänkt våldtäkt i en park i Borås. Det är en kvinna i 40-årsåldern som ska ha blivit utsatt för brottet.

Nu har en man i 35-årsåldern häktats misstänkt för brottet. Åklagaren bedömde brottet som grov våldtäkt men mannen häktades på sannolika skäl för våldtäkt av normalgraden.

– Det viktigaste är att han är häktad, säger åklagaren Andreas Ekengren.

Våldtäkten ska enligt anmälan ha inträffat i Fjärdingsparken i Borås under natten mot torsdagen. Polisen sökte under torsdagen en bil som kvinnan ska ha befunnit sig i under natten, innan den misstänkta våldtäkten ska ha ägt rum.

Mannen är tidigare dömd för sexbrott och har i förhör nekat till brottet, det skriver Borås tidning.

Åklagaren har fram till 5 september på sig att väcka åtal mot mannen.
