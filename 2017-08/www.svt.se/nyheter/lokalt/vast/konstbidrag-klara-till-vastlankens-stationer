Konstbidrag klara till Västlänkens stationer
Hans-Åke Mossberg

Är du i förtjust i ormar och vill gå på tåget på den blivande stationen i Haga? Eller letar du arbete som vandrande konstverk på stationen på Korsvägen? Då kanske två av de totalt sju bidragen som är med och tävlar kan bli något för dig.

Totalt finns nu sju förslag som visas för alllmänheten, men någon möjlighet att påverka vilka två bidrag som ska väljas, har allmänheten inte. Det är juryn som avgör.

– Tanken med den här tävlingen är att den är väldigt tidig, säger Johny Lindeberg, arkitekt Trafikverket. -Vi får in konstnärerna tidigt i processen, så det vinnande förslaget kommer att jobba ihop med arkitekter, konstruktörer och entreprenörer för att omsätta konsten i det byggda.

I oktober tillkännager juryn de vinnande förslagen, fram tills dess är upphovsmakarna okända.

– Med konstnärens engagemang så tidigt kan vi dessutom lösa det rent praktiskt med tanke på frågor om säkerhet, trygghet och leveranstider och inte minst pengar. Konsten är en väldigt viktig del av upplevelsen, säger Johny Lindeberg.
