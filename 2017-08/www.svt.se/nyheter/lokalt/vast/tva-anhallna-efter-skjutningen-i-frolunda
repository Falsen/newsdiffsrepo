Två anhållna efter skjutningen i Frölunda
Lars Wiklund

Det var i under torsdagskvällen som en person blev skjuten i benet strax innan kl.22.00 i Frölunda i Göteborg.

Under fredagskvällen greps och anhölls två personer misstänkta för synnerligen grov misshandel i samband med skjutningen.

– Vi grep två män i 25-årsåldern i gårkväll, säger polisens presstaleman Hans Lippens.

Enligt polisen skall det ligga ”osämja” mellan olika grupperingar bakom skjutningen.

De två anhållan skall nu förhöras om händelsen, fler husrannsakningar har genomförts och åklagare är inkopplad.

– Den skadade personen ligger fortfarande på sjukhus, säger polisens presstaleman Hans Lippens
