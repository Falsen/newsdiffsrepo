Två anhållna efter skjutningen i Frölunda
Lars Wiklund

Det var under torsdagskvällen som en person blev skjuten i benet strax innan 22.00 i Frölunda i Göteborg.

Under fredagskvällen greps och anhölls två personer misstänkta för synnerligen grov misshandel i samband med skjutningen.

– Vi grep två män i 25-årsåldern i gårkväll, säger polisens presstalesperson Hans Lippens.

Enligt polisen skall det ligga ”osämja” mellan olika grupperingar bakom skjutningen. En från Frölunda och en från Tynnered.

De två anhållna skall nu förhöras om händelsen, fler husrannsakningar har genomförts och åklagare är inkopplad.

– Den skadade personen ligger fortfarande på sjukhus, säger Hans Lippens.

Under eftermiddagen har kammaråklagare Stina Lundqvist meddelat att en av de anhållna männen har släppts, men att misstankar om delaktighet i brottet fortfarande kvarstår. Bevisläget är bara sämre, enligt åklagaren.
