Mc-förare till sjukhus efter olycka vid Kungälv
Björn Alm

Det var vid kvart över sju som polis och räddningstjänst larmades om olyckan som inträffade i höjd med Kungälv vid en rondell på Rollsbovägen som leder in till E6. En personbil hade krockat med en mc-förare som skadades.

– Enligt uppgift från olycksplatsen har inträffat i låg hastighet och därför ska inte personskador vara livshotande för mc-föraren, säger Ulla Brehm, presstalesperson vid polisen region Väst.

Olyckan gjorde att det blev långa köer till E6. Vid åttatiden var bärgare klar med sitt arbete och det är åter full framkomlighet.
