Flerbilskrock i centrala Göteborg – två fastklämda
Sara Leverin

Olyckan inträffade på Nya Allén i höjd med Sprängkullsgatan och Hagakyrkan i riktning mot Järntorget. Vägen var under en dryg timma helt avstängd.

– Tre personbilar är inblandade och i ena bilen sitter två personer kvar, fastklämda. Vi har påbörjat losstagning med hjälp av klippverktyg, sa Lars Larsson LC-ledare vid räddningstjänstens ledningcentral vid 18.50.

Fyra ambulanser kallades till platsen, och slutligen var det två personer som fick föras till sjukhus.

– Två kvinnor förda till sjukhus, en är 18 år och en är 50 år och båda färdades i samma bil. De klagade över nacksmärtor, säger Göran Carlbom, vakthavande befäl vid polisens region Väst.

Vid 19.40 var trafiken igång som vanligt igen på Nya Allén.
