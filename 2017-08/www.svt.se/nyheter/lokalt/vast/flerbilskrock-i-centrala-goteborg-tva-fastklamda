Flerbilskrock i centrala Göteborg – två fastklämda
Sara Leverin

Olyckan inträffade på Nya Allén i höjd med Sprängkullsgatan och Hagakyrkan i riktning mot Järntorget. Vägen är helt avstängd.

– Tre personbilar inblandade och i ena bilen sitter två personer kvar, fastklämda. Vi har påbörjat losstagning med hjälp av klippverktyg, säger Lars Larsson rc-ledare vid räddningstjänstens ledningcentral vid 18.50.

Det är oklart hur många personer som färdats i de tre bilarna, men fyra ambulanser var vid 18.50 på plats.

Vid 19.10 meddelade SOS att en person förts till sjukhus, och att det fanns ambulanser och räddningstjänst kvar på olycksplatsen.

Polisen uppger att alla tre bilarna behöver bärgas.

Texten uppdateras.
