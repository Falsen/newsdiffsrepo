Fejkade handikapp – blåste Försäkringskassan på miljoner
Andreas Granath

Sedan den 1 januari 2011 har mannen fått ersättning för assistans som han beviljats för. Pengar betalades kontinuerligt ut från både kommunen och Försäkringskassan fram till april 2015. Totalt betalades 4.750.370 kronor ut.

Mannen och kvinnan åtalas nu för grovt bidragsbrott. Enligt åklagaren har de lämnat oriktiga uppgifter till Försäkringskassan om mannens tillstånd och för att ha överdrivit hans behov av att få hjälp med grundläggande saker i vardagen. Som bevis presenterar åklagaren bland annat en film som ska visa att mannen klarar av att göra mer än vad han påstått.

Dessutom misstänks de två ha förfalskat tidrapporter för arbete som inte utförts.

Ytterligare två personer står åtalade, misstänkta för medhjälp till grovt bidragsbrott. De ska också ha lämnat in felaktiga timrapporter och ha fått ut lön baserad på arbete som aldrig utförts. Mannen själv har erkänt delar av händelsebeskrivningen i förhör, men de övriga tre nekar till brott.
