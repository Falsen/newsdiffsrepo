Två flickor beskjutna med soft airgun
Valeria Helander

Två flickor blev beskjutna med ett soft airgun på Påvelund-skolan under förmiddagen.

Personal på skolan larmade polisen efter att två yngre män skjutit mot de båda flickorna. En av flickorna blev träffad i benet, den andra i pannan.

– En av flickorna har fått föras till sjukhus då plastprojektilen fastnat i pannan, berättar Stefan Gustavsson, polisens presstalesman.

Killarna, som blivit identifierade som tidigare elever, försvann från platsen i en mopedbil.

– De är identifierade och allt pekar på att vi inom kort kan hämta in de här två. Deras tid i frihet är väl något begränsad, säger Stefan Gustafsson.

– Omdöme noll kan man väl säga. De kunde lika gärna ha träffat ett öga, fortsätter han.

Polisen rubricerar händelsen som misshandel och i nuläget är ingen av de två misstänkta gripna.
