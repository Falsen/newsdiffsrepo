Smitning vid Götaplatsen
Lars Wiklund

En man i 40-årsåldern blev påkörd på Kungsportavenyn i Göteborg vid tvåtiden natten till Söndagen. Föraren som, enligt vittnen skall ha kört en vit Audi, smet sedan från platsen i hög hastighet i riktning mot Gamla Ullevi.

– Det var en vit Audi som smet iväg. Vi har ett registreringsnummer, men vi är inte säkra på att det är rätt, säger polisens presstalesman Hans Lippens.

Ett flertal vittnesuppgifter gör gällande att mannen som blev påkörd hade grönt ljus vid ett övergångsställe och att föraren körde mot rött.

– Det finns en hel del vittnen. Bilen som körde skall ha skador på fronten, säger Hans Lippens.

Den skadade mannen blev förd till sjukhus med ambulans.

– Han är allvarligt skadad, men det är inte livshotande skador, säger polisens presstalesman Hans Lippens.

Polisen har gjort en anmälan om grov vårdslöshet i trafiken och vållande till kroppskada. Ännu är ingen gripen.
