Man åtalas för tusentals barnporrbilder
TT

En 42-årig man från Vänersborg åtalas för ett omfattande innehav av barnpornografi. Mer än 11.000 bilder och nästan 700 filmsekvenser hittades i mannens dator, som han hade i sin lägenhet. Nästan 3 000 bilder och 562 filmer bedöms enligt åtalet vara särskilt hänsynslösa.

42-åringen erkänner brottet. Tillslaget mot honom gjordes i början av 2015.

– På grund av resursbrist har det här tagit längre än det skulle kunna göra, säger kammaråklagare Carina Gustafsson till P4 Väst om utredningen.
