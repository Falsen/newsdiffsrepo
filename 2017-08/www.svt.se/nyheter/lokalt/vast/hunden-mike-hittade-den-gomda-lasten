Hunden Mike nosade fram gömd last
Björn Alm

Lastbilen som kom upp genom Bohuslän längs E6 stannades av tullen vid den norska gränsen i Svinesund under söndagsförmiddagen. Två män som är hemmahörande i Ukraina färdades i den polskyltade lastbil.

– De sa att de skulle till Vesterlandet och Bergen och hämta en bil, säger Wenche Fredriksen, sektionschef norska tullen i Svinesund.

Men männens förklaring över varför de skulle in i Norge visade sig inte vara hela sanningen. Flerbrukshunden Mike som både används för att hitta narkotika och cigaretter fick snabbt upp ett spår.

– Mike hittade ett hemligt rum i golvet där cigaretterna förvarades, säger Fredriksen.

Totalt handlar det om 141.140 cigaretter som de två männen misstänkts för att ha försökt smuggla in i Norge utan att betala tullavgifter på 459.000 norska kronor.

– De överlämnades sedan till polisen som håller förhör med dem, säger Fredriksen.
