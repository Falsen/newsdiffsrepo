SD-ordföranden i Göteborg hotar med våld i ljudinspelning
Anders Ekwing

I ljudklippet hörs Fogelklou skrika ”Jag kommer slå ner dig, jag kommer ge dig en sån jävla käftsmäll” och ”Jag kommer skalla ner dig. Jag kommer sparka ner dig. Jag kommer gräva ner dig i en jävla garderob”, enligt tidningen.

Ljudupptagningen skall vara från 2015 och har nu fått spridning bland SD-politiker.

– Det här är en sak som är utagerad för länge sedan. Jag var tyvärr fly förbannad under det samtalet och då säger man ibland saker som man inte menar och som man ångrar, säger Jörgen Fogelklou till SVT Nyheter Väst.

Enligt Fogelklou rörde det sig om en privat dispyt som inte hade med Sverigedemokraterna att göra. Han säger också att de båda efter händelsen träffades och att det slutade med att de tog varandra i hand.

Hur ser du på att ljudupptagningen får spridning nu?

– Det är beklagligt att privata samtal spelas in och sprids. Jag vill inte spekulera i varför det får spridning nu.
