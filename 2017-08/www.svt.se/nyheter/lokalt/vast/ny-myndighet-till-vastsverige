Ny myndighet till Västsverige
Axel Håkansson

Det är under en presskonferens som statsministern Stefan Löfven och civilministern Ardalan Shekarabi, (S), meddelar flytten av en rad myndigheter.

Myndigheten för Kulturanalys ska alltså komma till Göteborg. Enligt Löfven gör flyttar man ut myndigheterna för att ”stoppa centraliseringen”.

Myndigheterna sägs skapa hundratals arbetstillfällen ute i landet och de flesta av dem ska vara på plats under nästa år.

Sedan tidigare har regeringen meddelat att Göteborg också får en ny myndighet med fokus på jämställdhet.

Att myndigheten för kulturanalys kommer till Göteborg välkomnas av lokala politiker:

– Det här är bra för Göteborg, säger Mariya Voyvodova, kulturkommunalråd (S) i Göteborg i ett pressmeddelande.

Hon fortsätter:

– Myndigheten för kulturanalys kommer att bidra positivt till kulturlivet i Göteborg. Göteborgs stad har arbetat långsiktigt och inkluderande med att tillgängligheten till kultur ska öka. Vi har ett tydligt jämlikhetsfokus och MR-fokus i kulturarbetet och myndighetens uppdrag med utveckling och ett bredare grepp kring kulturpolitiken ligger helt i linje med det.

Jonas Ransgård, moderat kommunalråd, i Göteborg hade gärna sett att större myndigheter flyttas till Göteborg.

– Det är en bra ambition att förlägga fler myndigheter på andra delar av landet men Jämställdhetsmyndigheten som kommer till Göteborg innebär 70 tjänster och Myndigheten för kulturanalys 12. Det är inte ingenting men bra nära.

Jonas Ransgård hade hellre sett att regeringen flyttar Kemikalieinspektionen till staden då det finns god kompetens i området. Regeringen har beslutat att arbeta för att EUs läkemedelsmyndighet omlokaliseras till Sverige och Stockholm Uppsala-regionen, men även här tycker Ransgård att Göteborg skulle vara ett bättre alternativ.
