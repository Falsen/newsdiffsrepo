Lågstadieelev slog lärare – polisanmäld och avstängd
Jakob Eidenskog

Händelsen inträffade i måndags, villket Borås tidning var först att berätta om.

– Det var en elev som blev utåtagerande och där läraren höll eleven i famnen. Då slog eleven på lärarens arm, berättar den biträdande rektorn på skolan för SVT Nyheter Väst.

Läraren skadades inte allvarligt men ska ha fått smärtor i armen och fick uppsöka läkarvård.

Eleven har stängts av i fem dagar och händelsen har polisanmälts.

– Det är klart att vi ser allvarligt på det. Vi har träffat kurator och skolpsykolog och gjort upp en handlingsplan, säger den biträdande rektorn.

På torsdagen ska handlingsplanen presenteras på ett föräldramöte.

Var det nödvändigt att stänga av eleven?

– Det handlar om att det ska bli bra för alla. För eleven, klassen och läraren.
