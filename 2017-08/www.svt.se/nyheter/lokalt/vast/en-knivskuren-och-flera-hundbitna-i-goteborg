En knivskuren och flera hundbitna i Göteborg
Kristian Erskog

Larmet kom klockan 16.37 till polisen på fredagseftermiddagen och strax efter 17 anlände dem till centrala Hammarkullen i Göteborg.

– Det är en kvinna med en lösspringande hund som har angripit en annan kvinna med kniv. Hunden ska även ha bitit flera andra i området, säger Hans Lippens som är polisens presstalesperson.

Ambulans är på plats, tillsammans med fyra enheter från polisen.

– Vi har gripit kvinnan som misstänks för grov misshandel, säger han.

Enligt polisen ska kvinnan, som är i 20-årsåldern, ha gått runt med sin pitbull utan koppel. Flera personer påpekade detta för kvinnan och ordväxling uppstod.

Kvinnan tog fram en kniv och attackerade en annan kvinna i 15-årsåldern som senare fördes till sjukhus med lättare skador.

I tumultet som uppstod ska hunden sprungit omkring och bitit folk.

– Vi vet ännu inte hur många som blivit bitna. Vi håller förhör på platsen och tar in vittnesuppgifter, säger Hans Lippens.

Polisen har patruller vid sjukhuset och på platsen där händelsen inträffade.
