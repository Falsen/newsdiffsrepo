Publicerad:21 augusti 2017 07.37Uppdaterad:21 augusti 2017 07.39
SVT Nyheter Väst
Björn Alm

Det var vid halv sju på måndagsmorgonen som en kontaktledning ramlade ner. Trafiken är som följd avstängd mellan Varmfrontsgatan och Eketrädgatan.

– Kontaktledningen hänger ner så det går inte att trafikera, säger Jill Hasselqvist, störningskoordinator hos Västtrafik.

Felet kommer ta flera timmar att åtgärda och påverkar många morgonpendlare.

– Prognosen är osäker men det kan ta upp till fem timmar att åtgärda, säger Hasselqvist.

Under tiden som den trasiga kontaktledningen lagas ersätts trafiken med bussar från Varmfrontsgatan till Eketrädgatan där spårvagnstrafiken rullar till och från centrum.

De linjer som påverkas av felet är linje 5, 6 och 10.
