EM i Ridsport invigt
Valeria Helander

Klockan 18.30 startade invigningen av det största evenemanget i Göteborg på mycket länge.

– Tittar du i ridsportsvärlden så är det största som har hänt sedan 1990 när vi hade VM i ridsport i Stockholm, och för Göteborg tror jag detta är det största som vi gjort förutom VM i friidrott 1995, säger Lotta Nibell, vd för GotEvent som står för arrangörskapet.

Se hela invigningen här.

Tävlingarna kommer ske på flera platser runt om i Göteborg. Och det är ett enormt arbete rent logistiskt.

– Vi har lagt över 10 000 kvadratmeter bara med ridbana, så det är mycket planering bakom, säger Lotta Nibell.

Över 600 hästar och 300 ryttare kommer att befinna sig i Göteborg under detta EM. Som ridtävling är det ungefär tio gånger större än den årliga Gothenburg Horse Show.

– Ja, tittar du bara på antalet funktionärer så har vi 300 inne då. Nu har vi 1400 som är inne och arbetar, säger Lotta Nibell.

Publikmässigt förväntar man sig en bra bit över 100 000 personer.

– Bara under invigningen så kommer det komma över 22 000 personer, säger Lotta Nibell, vd för GotEvent.

Hela Göteborg kommer drabbas av häst-feber de närmaste dagarna, då aktiviteter och tävlingar hålls både på Ullevi, på Heden och i Slottsskogen.

De stora mästerskapen i dressyr och hoppning kommer att hålla på Ullevi medan köruppvisningar och tävlingar kommer hålla till på Heden, där ridsportsintresserade även kan shoppa loss i bland olika utställare av kläder och ridsportstillbehör. På Heden behöver man inte betala någon entré.
