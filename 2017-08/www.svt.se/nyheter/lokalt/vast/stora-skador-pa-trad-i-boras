Stora skador på granar i Borås
Ida Österberg

I våras skulle Jan-Ivan Evaldsson titta ut ett bra ställe för en grillplats längs ett elljusspår som Borås stad planerar i ett skogsområde söder om Borås centrum.

Vid djursjukhuset upptäckte han ett 20 tal granar som var avsågade.

– Det var ungefär en meter ovanför marken och de bara hängde. Det såg ut som att det är någon som bara gjort det på pin kiv. Så gör man inte med en skog, säger Jan-Ivan Evaldsson.

När han var på väg därifrån och skulle gena genom skogen såg han ännu fler avsågade granar. När han sedan följde med en representant från kommunen ut för att visa granarna hittade de än mer skador på träden.

– Någon har kört med motorsåg i stammen på flera av träden och även fällt några av dem. Träden måste tas ner annars dör de, säger skogsvaktaren Kent Claesson.

Kent Claesson uppskattar att det är mellan två och tre hektar är skadade träd behöver fällas.

Händelsen polisanmäldes men utredningen har lagts ned eftersom det bedömdes som omöjligt att hitta någon skyldig.

Enligt Borås tidning har arbetet med elljusspåret, som skulle vara klart nu under hösten, försenats med minst ett halvår. Något som gör Jan-Ivan Evaldsson som bor i närheten besviken.

– Vi tycker att ska bli kul med ett elljusspår, det finns inget annat i närheten, säger han.

Om en dryg månad räknar tekniska förvaltningen på Borås stad med att börja avverka träden.
