Polisman dog efter rån – fyra åtalas
TT

Polismannens död ingår inte i åtalet.

– Det finns inte ett tillräckligt tydligt samband mellan rånet och att polismannen blir tragiskt påkörd, säger kammaråklagare Jonas Martinsson till TT.

LÄS MER: Hedrade sin döda kollega med tyst minut

Enligt stämningsansökan kom de fyra rånarna över värden för närmare 130 000 kronor i form av bland annat kontanter, cigaretter och postpaket. Butiksföreståndaren hotades med ett pistolliknande föremål och fick också en sårskada i huvudet efter ett slag med ”pistolen”.

Åklagaren yrkar också att de tre 18-åringarna, som suttit häktade sedan de greps, ska utvisas på 10 år. 16-åringen har omhändertagits av socialtjänsten. Två av de åtalade erkänner brott, två förnekar.

LÄS MER: Polis påkörd efter väpnat rån

Den man som körde på polisen chockades svårt av olyckan och misstänks inte för något brott.
