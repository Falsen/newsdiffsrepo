Publicerad:19 augusti 2017 20.26Uppdaterad:19 augusti 2017 20.57
SVT Nyheter Väst
Cecilia Lönnehed

Händelsen ska enligt polisen ha inträffat vid 19-tiden under lördagskvällen. Magnus Söderqvist, stationsbefäl vid Boråspolisen, är väldigt förtegen.

– Det har varit en skottlossning, en person har avlidit, säger han.

Polisen har satt in stora resurser och insatsstyrkan är på plats.

– Just nu är vi överallt. Det är en stor utredning som dragit igång med ett febrilt arbete och många tas in för förhör.

I nuläget kommenterar inte polisen om de funnit något mordvapen, ingen person är ännu gripen.

Mannen, som var i 25-årsåldern, avled på sjukhus.

Texten uppdateras
