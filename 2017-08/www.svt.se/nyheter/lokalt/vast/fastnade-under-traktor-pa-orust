Fastnade under traktor på Orust
Carl Moberg

Det var natten till lördag som polisen fick larm om att en man i 35-årsåldern fastnat under en traktor. Enligt uppgifter till polisen ska han ha provkört traktorn när den välte och han hamnade delvis under den.

I första skedet trodde man att mannen skulle vara mycket allvarligt skadad och han fördes till sjukhus med ambulanshelikopter. Senare visar det sig att han faktiskt klarat sig oväntat bra trots den allvarliga olyckan.

– Han har klarat sig med änglavakt, summerar Hans Lippens det hela.
