Guldsmedsbutik i Allum rånad av yxman
Sara Leverin

Rånet inträffade klockan 10.10 på torsdagsmorgonen, tio minuter efter att butiken öppnat.

– En man kom in med yxa och slog sönder en monter och fick med sig troligt guldföremål, säger polisens presstalesperson Tommy Nyman.

Exakt vad rånaren fått med sig är oklart, men tidiga uppgifter till polisen säger att det handlar om guldsmycken.

Polisen har nu inlett en jakt på den yxbeväpnade mannen.

– Nu har vi ett flertal patruller som letar efter man i orange varselkläder, han hade på sig orange jacka och byxor när han försvann från platsen.

Butiken kommer att undersökas av polisens tekniker och polisen söker nu efter vittnen som kan ha sett mannen fly från platsen.

– Just nu jobbar vi på att få vittnen som kan berätta vilken väg personen begett sig från köpcentret, säger Tommy Nyman.

Ingen person ska ha kommit till fysisk skada vid rånet.

Texten uppdateras.
