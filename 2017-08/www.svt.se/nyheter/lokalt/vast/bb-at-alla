Publicerad:20 augusti 2017 14.35Uppdaterad:20 augusti 2017 15.13
Protestmarsch i Göteborg: ”BB åt alla!”
Cecilia Lönnehed

Det är bland andra organisationen Födelsevrålet som står bakom söndagens protestmarscher över hela landet. De vill att kvinnovården ska tas på allvar och menar att läget är akut.

– Det här är folkets marsch. Det är en allvarlig samhällssituation eftersom kvinnor och barn far illa och dör inom förlossningsvården för att det inte finns tillräckligt med personal, säger Ragnhild Hansson, arrangör av Göteborgsmarschen och före detta barnmorska.

LÄS MER: Riksmarsch för barnmorskor

Kring 500 personer marscherade med plakat från Slottsskogen till Järntorget med slagorden: BB åt alla!
