Anledningen till att inte dricka limedrink i solen
Martin Grill

– Det här är en typisk säsongssjukdom. Och vi får frågor indirekt via primärvården och vårdcentraler, från distriktsläkare där man undrar vad det är för sjukdom, säger Mikael Alsterholm specialistläkare hud Sahlgrenska Universitetssjukhuset.

En sak som kan orsaka sjukdomen är när du lyckats spilla sommardrinken, som innehåller lime eller citron, när du sitter ute i solen på bar hud. Eller om du sitter ute i solen och rensar selleri och får växtsaft på händerna. Det är kombinationen av just växtsaften och solljuset som får huden att reagera.

Hur många drabbas?

– Jag gissar att det kan vara många, men det är nog en hel del som inte söker sjukvård, utan väntar en vecka tills symptomen har gått över. Det är trots allt en lindrig sjukdom, och även om det kan vara ilsket smärtsamt att drabbas så läker den alltid, säger Mikael Alsterholm specialistläkare hud SU.

En annan ökänd växt som kan ge samma symptom är jättelokan, Heracleum mantegazzianum, som ibland förväxlas med björnlokan. Då kanske barnen sprungit med bara ben genom ett buskage av jätteloka i soljuset och fått de klassiska utslagen.

Vad ska man då göra om man fått växtsaft från lime eller selleri på sig i solen – eller kommit i kontakt med jätteloka?

Läkarens råd: Skölj med vatten och kontakta läkare om det inte gått över efter en vecka.

– Phytophotodermatitisen kan ge en viss pigmentering efteråt, vilket är vanligt vid den här typen av hudreaktioner. Men som sagt, den är helt ofarlig, säger Mikael Alsterholm specialistläkare hud SU.
