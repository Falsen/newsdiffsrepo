Nattvandrarna manifesterar för tryggheten
Kristian Erskog

På fredagskvällen mellan klockan 21 och 03 genomför Nattvandrarna sin manifestation för att uppmärksamma behovet av trygghet för alla som rör sig ute på nätterna. Speciellt nu när EM i ridsport arrangeras i staden och mycket folk är i rörelse.

– Men det gäller inte bara Göteborg, otryggheten finns i stort i hela samhället nu. Mer än förr upplever jag, säger Rolf Atterling som är verksamhetsledare för Nattvandrarna.

Uppemot 60 personer är föranmälda, men förhoppningen är att 150 ska dyka upp och hjälpa till. Oavsett så är det enligt organisationen den största som hittills arrangerats i Sverige.

– Vi är ju ingen myndighet som polisen, så vi kan konversera med människor på andra sätt än som en uniformerad polis till exempel, säger Rolf Atterling.

– Vi märker av att många känner sig trygga när vi finns i närheten.

Åldersgräns för att vara med på nattvandringarna är 25 år. Deltagarna delas upp i grupper och vandrar runt på ställen där det brukar bli tumult, så som tågstationer, parker eller andra typer av mötesplatser.

– Det är ett undantag om det inte händer något. Det handlar om allt från att trösta någon till att ringa på hjälp, säger han.

– Vi hoppas att fler ska få upp ögonen för vår verksamhet.
