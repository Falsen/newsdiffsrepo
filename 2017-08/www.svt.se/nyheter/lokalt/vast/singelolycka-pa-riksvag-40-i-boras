Singelolycka i Borås
Aron Engman

Det var under torsdagseftermiddagen som räddningstjänsten larmades till platsen. En bil har åkt av vägen längs gamla riksväg 40, som ligger jämte nuvarande riksväg 40 mellan Rångedala och Dalsjöfors i Borås.

En person ska vara inblandad i olyckan.

– Den här personen är allvarligt skadad, säger Joakim Mattsson, vid Södra Älvsborgs räddningstjänstförbund.

Personen hittades liggandes på marken.

– Jag kan bekräfta att personen låg utanför bilen när vi kom fram, säger Joakim Mattsson.

Två stationer, totalt 15 brandmän, finns på plats i väntan på att en ambulanshelikopter ska komma till platsen för att hämta upp den skadade personen.

Texten uppdateras.
