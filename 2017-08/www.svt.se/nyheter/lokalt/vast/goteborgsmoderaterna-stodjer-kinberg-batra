Göteborgsmoderaterna stödjer Kinberg Batra
Björn Alm

Avgångskraven blir allt fler bland moderata kommunalråd. Den senaste i raden är Danderyds kommunalråd Olle Reichenberg som vill se en ny partiledare. Tidigare har även Solnas kommunalråd Pehr Granfalk krävt moderatledarens avgång.

LÄS MER: Ännu ett kommunalråd kräver Batras avgång

Bland Göteborgsmoderaterna har man dock en annan uppfattning där förbundsordföranden Maria Rydén uttrycker sitt stöd för Anna Kinberg Batra.

– Jag har fortsatt förtroende för Anna och som ordförande i Götborgsmoderaterna har jag inte hört något annat från våra medlemmar. Det gäller också kommunstyrelseråden, säger Maria Rydén.

Stödet för Moderaterna har sjunkit kraftigt under året. Partiet ligger på en bottennotering på 15,2 procent enligt SVT/Novus väljarbarometer.

LÄS MER: Mats Knutson: Rädslan och skräcken inom Moderaterna är större i dag

Maria Rydén ser inga enkla lösningar på för de låga opinonsiffrorna. Hårt jobb både lokalt och på riksnivå krävs inför valet nästa år.

– Vi fick en rejäl läxa efter valresultatet 2014 och vi har en stor utmaning framför oss där alla måste lägga manken till. Vi driver ett arbete både lokalt och på riksnivå för att utveckla vår politik.

– Det vi vill ha är en ny statsminister och en ny majoritet i Göteborg. Anna är väldigt ensam på toppen och behöver ett stöd, säger Maria Rydén.
