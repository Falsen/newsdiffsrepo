Hamnkonflikt får containervolymer att rasa
TT

Göteborgs Hamns vd Magnus Kårestedt varnar för att jobb och industrietableringar hotas.

– Det är en tragedi. Volymer som gradvis och mödosamt byggt upp under mer än ett halvt decennium har under mycket kort tid försvunnit, säger han till Di.

Eftersom det rör sig om Sveriges största hamn blir skadeverkningarna stora för näringslivet i hela landet, påpekar han.

Konflikten mellan Svenska hamnarbetarförbundet och APM Terminals i Göteborg har pågått i över ett år och handlar bland annat om arbetsvillkor och arbetsmiljöfrågor.
