Håkans tack till fansen
Ida Österberg

Håkan Hellström avslutade sin sommarturné med två konserter på Ullevi i helgen. Nu tackar han alla inblandade i ett inlägg på sociala medier.

LÄS MER: Så laddar Håkan inför konserten

”Jag har aldrig förväntat mig nånting tillbaka av det här. Inget gensvar alls. Musiken är min vän som inte kräver nånting. Samma sorts vän är jag till musiken. Den är min hobby, min passion.” Skriver Håkan Hellström i sitt inlägg.

TV: Här kör Håkan Hellström ut SVT ur logen

Det var i våras som Håkan Hellström meddelade att han efter sommarens turné skulle ta en paus. Inte från musiken utan scenen. De närmsta åren ska han skapa mer musik, eller ”banka på grytlocken” som han själv kallar det.

Han tackar också alla som gjort sommarens turné möjlig och skickar kärlek till all publik. ”Kanske är några av er kvar om några år. Vi får se.” skriver han.

Ett extra tack slänger han även in i sin text till Göteborg för de två konserterna på Ullevi.

LÄS MER: Humöret på topp – trots ösregnet
