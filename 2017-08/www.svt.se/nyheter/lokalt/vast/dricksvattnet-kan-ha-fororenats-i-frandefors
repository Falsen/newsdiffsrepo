Dricksvattnet kan ha förorenats i Frändefors
Björn Alm

Enligt kommunen finns misstanke om en mikrobiologisk förorening i Frändefors tätort. Kommunen behöver dock utreda det ytterligare för att vara säkra på att en förorening har skett. Sent under onsdagskvällen kommer de första provsvaren.

Tills ett nytt besked kommer uppmanar Vänersborgs kommun invånare att koka sitt vatten om det ska användas till matlagning eller som dricksvatten. I övriga hushållsändamål är det fritt fram att använda det.

Vattentankar kommer placeras ut på flera ställen i tätorten. Bland annat vid Ringhems äldreboende och på torget i Frändefors.
