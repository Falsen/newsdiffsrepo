Man avliden efter brand utanför Vänersborg
Björn Alm

Larmet kom till räddningstjänsten vid kvart över sex på tisdagsmorgonen om att en friggebod i Västra Tunhem utanför Vänersborg.

– Den var helt helt övertänd när vi kom dit. Det saknas en man som ska ha befunnit sig i byggnaden, säger Peter Grönros, inre befäl vid Norra Älvsborgs Räddningstjänstförbund.

Räddningstjänsten hade strax före klockan sju släckt branden. Och senare kunde polisen bekräfta att mannen har avlidit.

– En kropp har anträffats i byggnaden och anhöriga har underättats, säger Ulla Brehm, presstalesperson vid polisen region Väst.

Polisen kommer utreda brandens orsak.

– Vi har inlett förundersökning och mordbrand och så snart vi kan kommer platsen att spärras av. Det är så vi gör när vi inte vet hur en brand har uppstått, säger Brehm.
