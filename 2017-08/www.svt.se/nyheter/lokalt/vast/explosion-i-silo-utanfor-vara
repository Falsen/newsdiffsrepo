Explosion i silo utanför Vara
Anders Ekwing

Räddningstjänsten fick larmet klockan 13:44 på tisdagsftermiddagen. Explosionen tros ha inträffat strax ovanför silon och delar av byggnaden har förstörts. Enligt Henrik Ahlstrand vid Räddningstjänsten kan orsaken vara en gnista från silons elevator som antänt damm.

Två personer befann sig i närheten men klarade sig oskadda. De kunde också snabbt släcka elden med utrustning på plats.

– Vi trodde att det var större från början och åkte dit med elva man, säger Henrik Ahlstrand.

Räddningstjänsten arbetar nu med att undersöka området med värmekamera för att se om det finns fler brandhärdar.
