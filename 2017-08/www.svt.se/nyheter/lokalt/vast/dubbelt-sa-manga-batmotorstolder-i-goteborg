Dubbelt så många båtmotorstölder i Göteborg
Axel Håkansson

P4 Göteborg har intervjuat Thomas Andersson som är samordnare för polisens Båtsamverkan Väst. Han säger att man alltså ser en kraftig ökning av stölderna trots att man från polisens sida har kraftsamlat mot dem.

SE MER: [TV] Polisens tios: Så minskar du risken för att din båtmotor blir stulen

– Det är flera olika ligor från flera länder, ligor som specialiserat sig på brott, allt från traktorer till inbrott eller båtmotorer, säger han.

I många fall förs stöldgodset till Östeuropa. P4 rapporterar bland annat om ett antal stulna båtmotorer som nyligen har hittats i Polen.

LÄS MER: Allt fler båtmotorer stjäls i Västsverige

I ett samarbete med Polsk polis ska flera personer ha gripits och man undersöker nu vilka ägarna till motorerna är.

Så sent som i augusti förra året beskrev polisen i stället satsningen mot båtstölder som en framgångssaga. Då hade Båtsamverkan lett till en kraftig minskning, en trend som nu alltså definitivt har brutits.
