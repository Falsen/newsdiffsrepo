Publicerad:22 augusti 2017 06.05Uppdaterad:22 augusti 2017 06.34
Volvo behåller fabrik efter fiaskoförsäljning
TT

Verksamheten kommer i stället att gå under ett eget dotterbolag med namnet Automotive Components Floby.

”Vi har utrett olika alternativ, men tidsaxeln och en del andra saker talade för att vi tog tillbaka fabriken. Det var helt enkelt det bästa alternativet för att säkra produktionen och leveranserna”, säger Oskar Falk till tidningen.

Han är ansvarig för Volvo Cars motortillverkning och är tillsatt som styrelseordförande i det nya bolaget.

Volvo tog över fabriken från Amtek i april eftersom det indiska företaget hamnade i ekonomiska svårigheter och inte klarade att sköta sina betalningar till Volvo.

Fabriken, som ligger utanför Falköping i Västergötland, tillverkar nav, bromsskivor och vevstakar för både personbilar och lastbilar. 500 personer jobbar där.
