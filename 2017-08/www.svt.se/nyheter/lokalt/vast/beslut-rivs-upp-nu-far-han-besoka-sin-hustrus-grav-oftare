Beslut rivs upp – nu får han besöka sin hustrus grav oftare
TT

– Jag blev glad för att jag tycker att det var en så liten begäran att det inte var något att neka från början, säger mannen till P4 Väst.

Ansökan omfattade besök vid hustruns grav en gång på våren, en gång på hösten, vid hennes födelsedag och på jul. Socialnämnden ansåg att två gånger motsvarade ”skälig levnadsnivå”.

– Vi försöker göra det vi kan för medborgarnas bästa, men i vissa lägen finns det tveksamheter och då är det bra att testa var gränsen är. Nu vet vi och då rättar vi oss efter det, säger Michael Melby, ordförande i socialnämnden i Mellerud, till radiokanalen.

Mannen ska nu besöka fruns grav på hennes födelsedag på måndag.

– Jag saknar att få åka dit ut. Det är på tiden.
