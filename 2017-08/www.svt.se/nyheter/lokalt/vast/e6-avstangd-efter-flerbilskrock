E6 avstängd efter flerbilskrock
Andreas Granath

Enligt Trafikverket är E6 avstängd mellan Kungälvsmotet och Rollsbomotet i riktning norrut och räddningsfordon är på plats.

Den initiala bedömningen är att ingen är allvarligt skadad.

– Skademässigt är det relativt lugnt. Det är mest materiella skador. Problemet är att bilarna står lite dumt till, säger Kristoffer Gottlieb, insatsledare på Bohus räddningstjänst.

Vid halv tolv höll ambulansen på att ta hand om de inblandade i olyckan. En bärgare har tillkallats för att få bort bilarna från vägbanan, men det är oklart hur länge vägen kommer att vara avstängd.

– Det är svårt att göra den bedömningen, det är helt beroende på när bärgaren kommer. Trafikmässigt blir det stora problem, det gör det, säger Kristoffer Gottlieb.

Det är oklart hur många personer som färdades i olycksbilarna.

Artikeln uppdateras.
