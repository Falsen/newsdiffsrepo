Allvarlig bilolycka i Olofstorp
SVT Nyheter Väst

Polisen fick larmet strax innan kl.19.00 på onsdagskvällen om att en äldre man blivit påkörd när han var ute och promenerade i Olofstorp i nordöstra Göteborg.

– Det är en man i 80-årsålderns som blivit påkörd i ett bostadsområde, säger Tommy Nyman presstalesperson vid polisen region Väst.

En utredning kring olyckan kommer att genomföras.

– Det är ingen smitning och hittills är ingen misstänkt för något brott. I och med det var inne i ett bostadsområde så var det nog inga höga hastigheter, säger Tommy Nyman.

Mannen fördes till Sahlgrenska sjukhuset med ambulanshelikopter. Enligt sjukhusets pressjour skall mannen vara allvarligt skadad.
