Lastbil i gruva har kört in i bergvägg
Inger Haupt

Olyckan har inträffat strax efter klockan halv tio på fredagsförmiddagen. Lastbilen befinner sig på 740 metersnivån.

Räddningsstyrkorna har nu anlänt till olycksplatsen.

En person ska vara inblandad i olyckan. Enligt inre befäl Peter Wikström vid räddningstjänsten är personen kontaktbar, men styrkan arbetar med att få ut personen från fordonet.

– Personen sitter fast och tar sig inte ut för egen maskin, säger Wikström.

Skadeläget är i nuläget oklart.

Texten uppdateras.
