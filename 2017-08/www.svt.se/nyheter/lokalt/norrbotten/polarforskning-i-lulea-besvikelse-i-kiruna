Polarforskning i Luleå – besvikelse i Kiruna
Hans Sternlund

Kiruna kommun har tidigare uppvaktat riksdagen om att Polarforskningsinstutet ska flyttas till Kiruna. Beskedet att det nu i stället hamnar i Luleå kom därför som en överraskning för kommunalrådet Kristina Zakrisson (S).

LÄS ÄVEN: Luleå vinnare i kampen om de statliga jobben

– Jag är helt klart besviken. Om man ska flytta institutet från Stockholm vore Kiruna den absolut mest naturliga platsen. Det här känns väldigt märkligt, säger hon.

Av Polarforskningssekretariatets omkring 30 anställda arbetar 15 personer på forskningsstationen i Abisko och 15 i Stockholm. Omlokaliseringen berör endast de anställda i Stockholm.

LÄS ÄVEN: Myndighetschefen: ”Kom som en överraskning”
