Anlagd brand på Porsöskolan i Luleå
Anders Hjertström

– Ingen person är skadad. Platsen är avspärrad och vi ska inleda en teknisk undersökning, säger jourhavande förundersökningsledare Jennie Blixt.

Har ni någon misstänkt?

– Vi kommenterar inte det, svarar Jennie Blixt.

LÄS ÄVEN: Polisen: ”Gängkriminalitet bakom händelserna”

Elever och personal, som nu på morgonen kommer till skolan, ska samlas vid Vintergatans Fritidshem, vid en av Porsöskolans flyglar, meddelar skolledningen och krisledningen på skolan ser över en lösning för hur skoldagen och undervisningen ska genomföras.

– Som det ser ut nu så verkar de ordinarie klassrummen vara intakta. Däremot kommer vi inte att kunna använda musik- och slöjdsalar och även vissa korridorsytor, säger Louice Stridsman, verksamhetschef vid Porsöskolan.

LÄS ÄVEN: Bilar brann på Porsön

Porsöskolan utsattes för skadegörelse så sent som förra veckan då ett stort antal fönsterrutor slogs sönder på skolans biblioteksdel.

Även bostadsområdet som sådant har drabbats av anlagda bränder. Bilar har bränts och områdets bagarstuga utsattes för en anlagd brand.
