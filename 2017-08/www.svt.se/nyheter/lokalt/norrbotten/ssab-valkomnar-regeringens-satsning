SSAB välkomnar Industriklivet
TT

Nu vänder regeringen fokus mot industrin som står för ungefär en tredjedel av landets utsläpp av växthusgaser. 300 miljoner årligen fram till 20140 satsas nu för att minska industriutsläppen.

Satsningen gör det möjligt för företag främst inom processindustrin att satsa på teknisk utveckling för att minska utsläppen. Till processindustrin räknas bland annat järn- och stålindustrin liksom pappersindustrin.

Satsningen välkomnas av SSAB som är ett av de företag som kan komma att beröras.

-  Vi välkomnar regeringens initiativ och konstaterar att nationella insatser från staten, forskningsinstitut och högskolor kommer att behövas under lång tid för att vi ska kunna förverkliga vårt, LKABs och Vattenfalls initiativ för en fossilfri stålindustri, HYBRIT, säger Martin Lindqvist, vd ochkoncernchef för SSAB, i ett pressmeddelande.

När isabella Lövin (MP) idag presenterade satsningen i sitt sommartal sa hon bland annat:

– Sverige ska bli världens första fossilfria välfärdsland. Jag är fullkomligt övertygad om att det går att kombinera minskade utsläpp med en stark industriell utveckling.
