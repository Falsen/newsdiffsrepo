Honom vill M i Norrbotten se som ledare
Kristofer Naess

I helgen samlade moderaterna i Norrbotten sin förbundsstyrelse till ett styrelsemöte. Där hanterades frågan om vem som ska efterträda partiledaren Anna Kinberg Batra, som aviserade sin avgång i fredags.

LÄS MER: ”Det var inte möjligt för henne att stanna kvar”

”Eftersom vår partiordförande meddelat att hon lämnar sitt uppdrag och valberedningen påbörjar sitt arbete för att presentera en ny kandidat har vi nu diskuterat vilka kriterier och förmågor vi anser viktiga för nästa partiledare.” skriver partiet i ett pressmeddelande.

Enligt styrelsen behöver nästa partiledare ha förmågan att leda arbetet för att återskapa förtroendet för moderat politik.

”Vi tror vidare att personen behöver vara känd inom partiet och för allmänheten. Det behöver vara en analytisk person, en god debattör, en samlande kraft med stor politisk och social kompetens.” enligt pressmeddelandet.

Under mötet beslutades att nominera Ulf Kristersson till ny partiordförande.

Valet sker vid en extrastämma den 8 oktober.

LÄS MER: SVT Opinion: ”Dags för en öppen process i valet av ny partiledare”
