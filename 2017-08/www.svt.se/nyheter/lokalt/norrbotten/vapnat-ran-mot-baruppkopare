Väpnat rån mot bäruppköpare
Ellika Nilsson

Händelsen ska ha skett vid en bäruppköpningsstation i centrala Arvidsjaur vid 16-tiden på onsdagen.

– De maskerade gärningsmännen har använt någon form av vapen, berättar Per-Olof Andersson, förundersökningsledare av grova brott.

Händelsen rubriceras i nuläget som grovt rån och förutom hotet med någon form av vapen förekom det också våld.

– Det uppstod blodvite och båda bäruppköparna har fått vård. Den ena av dem var synligt skadad och fördes till sjukhus med ambulans, men jag kan inte gå in på fler detaljer av utredningstekniska skäl, säger Per-Olof Andersson.

Finns det några misstänkta?

– Nej, inte i nuläget, säger Per-Olof Andersson.

Bäruppköparna kommer inom kort att höras av polisen igen.

– Nu har den när värsta chocken kanske släppt och då kan det komma fram ytterligare saker, säger Per-Olof Andersson.
