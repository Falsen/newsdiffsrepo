Väpnat rån mot bäruppköpare
Ellika Nilsson

Händelsen ska ha skett vid en bäruppköpningsstation i centrala Arvidsjaur vid 16-tiden på onsdagen.

– Någon form av vapen har använts och ambulans har varit på plats. Åtminstone ett av offren har fått sjukvård, om det skett på platsen i ambulansen eller om de åkt in till vårdcentralen är oklart. Det ska i alla fall inte röra sig om några livshotande skador, säger Per-Olof Andersson till Piteå tidningen.

Händelsen utreds av polisens avdelning för grova brott och rubriceras i nuläget som grovt rån.

– De som utsatts för detta har hörts men kommer att höras igen nu när värsta chocken släppt, säger Per-Olov Andersson.
