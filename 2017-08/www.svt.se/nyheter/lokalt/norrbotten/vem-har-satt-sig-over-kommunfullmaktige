Strid om tidplanen för Kirunaflytten
Inger Haupt

– Det är vi i kommunledningen som har tagit beslutet och vad jag känner till har kommunchefen informerat om detta, säger kommunalrådet Kristina Zakrisson (S).

Centerns Gunnar Selberg har skrivit en interpellation där han undrar ”vem som har satt sig över Kiruna kommunfullmäktige”.

– Även om bristerna var stora i den fastställda utvecklingsplanen så är det bara kommunfullmäktige själv som kan ändra sin egen plan och ingen annan. Det är endast så det blir gjort på ett demokratiskt sätt där även oppositionen får en möjlighet att lägga förslag som kan avhjälpa bristerna i planen, säger Gunnar Selberg.

Han tänker nu gå till botten med den ändrade planen kring stadsomvandlingen.

– Det är bara kommunfullmäktige själv eller förvaltningsdomstolen som kan ändra på ett beslut som fullmäktige tagit, säger GunnarSelberg.

Kommunalrådet Kristina Zakrisson ser det på ett annat sätt:

– Jag har svårt att förstå att man blir upprörd. I en utvecklingsplan av den här storleken sker det hela tiden revideringar inte minst när det gäller tidsplanen och det behöver absolut inte upp till kommunfullmäktige, säger Kristina Zakrisson (S).

–  Det är synd att kommunalrådet reagerar genom att bortförklara sig. Att mycket varit orealistiskt och kraschat i tidplanen är vi alla medvetna om, men när ändringar görs måste vi i oppositionen ha vår demokratiska rätt att tycka till också, säger Gunnar Selberg.
