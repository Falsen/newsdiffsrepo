Nekades fjällräddning – får bekosta hemtransport själv
Ellika Nilsson

Det första samtalet kom från en man som ville ha hjälp att ta sig ned från fjället då vädret var dåligt. Polisen gjorde bedömningen att mannen var i god fysisk form och hade mat och vatten så han klarade sig och beslutade därför att inte inleda någon fjällräddning.

MISSA INTE: Så får du lokala nyheter i SVT:s app

En stund senare kom nästa samtal; två personer ville ha hjälp av polisen att beställa en helikopter för att ta sig ned.

– Det är inte helt ovanligt att vi får samtal från personer som inte befinner sig i nöd men som vill ha hjälp att ta sig ned. I de fallen kan vi hjälpa till att förmedla kontakt med helikoptertransport men den resan får de bekosta själva, säger Marie Andersson vid polisen regionledningscentral i Nord.

LÄS ÄVEN: Vandrare var trötta – larmade fjällräddningen

När polisen får in samtal från nödställda i fjällen fattar vakthavande befäl beslut om en fjällräddning ska inledas och då kan exempelvis fjällräddare och helikopter sättas in för att hjälpa den nödställda. I de fall där polisen bedömer att det inte handlar om en nödsituation kan personerna välja att bekosta en eventuell transport själva.

LÄS ÄVEN: 40 larm på 55 dagar
