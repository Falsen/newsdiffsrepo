Personalen flyr äldreboende i Gällivare
Teuvo PalomäkiReporter

– Jag hade hemskt gärna stannat men nu ser jag fram emot ett annat nytt jobb, säger Lena Häggqvist undersköterska.

Hon berättar att hon fått nytt jobb hos landstinget.

Tolv av 69 medlemmar i Kommunal har sagt upp sig och det kan bli ännu fler.

– Jag har jobbat i över 20 år nattskift och ville gärna fortsätta med det och därför säger jag upp mig säger, Yvonne Nilsson undersköterska.

Undersköterskan Eva-Britt Högberg säger att hon sagt upp sig då hon nu blir tvingad att jobba nattskift.

– Jag klarar inte av att jobba natt och därför säger jag upp mig.

Personalen som nu lämnar äldreboendet har olika skäl till varför de har sagt upp sig. Missnöjet beror på att kommunen har infört ett nytt arbetssätt, som innebär sex veckors schemaläggning med treskift, förmiddag eftermiddag och nattskift för alla, oavsett om man helst vill jobba dag eller natt.

Facket och personalen som SVT nyheter har pratat med menar att det blir svårt för de anställda att planera privatlivet och stressigt med ständiga schemaändringar.

LÄS MER: Här flytta Syrena, 86, in i Nordens modernaste boende

Enligt Facket kan arbetsförhållandena inom omsorgen innebära att det blir svårt att rekrytera folk till yrket i framtiden.

-Arbetstiden är ju förlagd efter brukarens behov, säger Karin Bröske som är tillförordnad socialchef.

Men ska man inte se till personalens behov också?

– Ja självklart, men vi har den verksamhet vi har så vi planerar arbetstiderna efter brukarnas behov.

– Jag klarar inte av att jobba natt då blir jag vaken i flera dygn. Det är min hälsa jag tänker på, den är viktig, säger Eva-Britt Högberg undersköterska.
