Fler gravida kvinnor i länet snusar än röker
Anders Hjertström

– Snus är inget säkert alternativ till rökning även om riskerna med rökning är bättre dokumenterade, säger forskaren Olof Stephansson till Nyhetsbyrån Sirén.

I Norrbotten är det något fler gravida kvinnor som snusar än som röker under den första tiden av graviditeten. 3.8 procent är snusare medan 3.1 procent röker när de skrivs in till mödrahälsovården.

Motsvarande siffror för vårt grannlän Västerbotten är 2.1 procent rökare och 5.1 procent snusare.

Andelen kvinnor i hela landet som är rökare under den första graviditetsperioden är i snitt 5.1 procent och andelen snusare 1.3 procent.

Samtidigt har andelen rökare minskat rejält sedan 1983 då nästan en tredjedel av kvinnorna som skrevs in i mödrahälsovården rökte.

– Vi har arbetat effektivt med att motivera kvinnor att sluta röka. Och vi är väldigt glada för den här utvecklingen, säger forskaren Olof Stephansson till Nyhetsbyrån Siren.
