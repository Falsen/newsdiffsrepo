Vandrare skrev SOS i snön
Amanda Liikamaa

Det var efter lunch på torsdagen som polisen fick in ett samtal om två personer som verkade vara i behov av hjälp. Personerna i fråga försökte att få uppmärksamhet bland annat genom att skriva SOS i snön.

Strax efter klockan 14 togs beslut om att inleda en fjällräddning och en helikopter skickades ut till platsen.

– Vi har ingen aning om vilka problem de har eller vilka de är. De har visslat och vinkat och gjort röksignaler och på det sättet upptäckts. Vad jag vet finns ingen led, så det är inte det enklaste stället att ta sig till, sa Henrik Vernerlund, RLC-befäl i polisregion Nord, till TT.

Vid 16-tiden var helikopter framme vid de nödställda personerna.

– De hade fastnat bakom en älv som vattenstånden hade ökat på pågrund av regn, så de tog sig inte därifrån. De hade inga fysiska skador, utan var fast helt enkelt.

Personerna har nu fått åka med helikoptern till torr mark där de kommer fortsätta vandra.

Det är oklart hur länge personerna har försökt larma om hjälp.
