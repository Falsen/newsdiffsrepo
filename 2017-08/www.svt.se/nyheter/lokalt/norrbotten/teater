Musikal om nazismens framväxt
Anders Hjertström

– Cabaret ställer frågor om vad vi som medborgare och människor ska göra när det blir tufft och hårt. Och med det menar jag framväxten av antisemtism, islamofobi och framväxten av den politiska högern, säger regissören Josette Bushell Mingo.

Ung Scen Norr ger föreställningen Döden och för barnen blir det en dramatisering av den tecknade sagan om Mamma Mu och Kråkan.

– Det här är älskade barnboksfigurer som äntligen får sin fulla längd på scenen, säger regissören Johanna Salander som beskriver pjäsen som en hyllning till vänskapen och till det lilla barnet i oss.

Det blir också spänning i högt tempo när Norrbottensteatern tar sig an filmklassikern De 39 stegen. Filmen regisserades av skräckfilmsmästaren Alfred Hitchcock efter en novell av John Buchan.

– Det är en spionhistoria i ett rasande tempo, säger regissören Lars G Svensson.
