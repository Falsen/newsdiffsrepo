Finsk styckmördare söks i norra Sverige
Kolbjörn Lindberg

Det var i samband med ett polispådrag i Råneå i Norrbotten i förra veckan som bilar med koppling till mannen upptäcktes, uppger en poliskälla för SVT.

Detta var skälet till polispådraget redan då, men polisen är inte säker på att Pönkä själv uppehöll sig i Sverige vid tillfället.

En man i 35-årsåldern greps då av polis med dragna vapen. Ärendet kopplades då till en lyxbilshärva i finland. Fyra finska lyxbilar beslagtogs i trakterna kring Råneå.

– Det stämmer att Pönkä har kopplingar till personer inblandade i lyxbilsstöderna, både svenska och finska personer, säger Kaj Björkqvist som är kriminalkommissarie i Finland och utredningsledare för det här fallet.

Enligt tidningen Norran jagas han i norra Sverige, i Norrbotten eller Västerbotten.

– Vi får in tips varje dag om honom och vissa extra intressant just från Sverige. Mer vill jag inte säga om det i nuläget, säger säger Björkqvist till SVT.

Pönkä är 33 år, och har dömts för att ha skjutit ihjäl och styckat en affärspartner. Han är uppsatt på Europols lista över Europas mest jagade brottslingar.

– Han kan vara farlig och beväpnad, säger Björkqvist.

Texten uppdateras.
