Världsmästare i lassokastning är korade
Marja PåveSameradion & SVT Sápmi

Regnet öste ner när världens renskötarfolk tävlade om vem som blir världsmästare i lassokastning. De tävlade i dam- och herrklass och alla kastade för att kvala till final.

Och segern gick till Varvara Struchkova, Even från Topolinoe. Hon är världsmästare för tredje gången.

– Jag är väldigt glad att vinna igen, det är tredje gången jag vinner det här världsmästerskapet, första gången var i 2005 i Jakutsk och 2014 i Kina och idag här i Sverige, Jokkmokk, säger hon till Sameradion & SVT Sápmi.

Varvara Struchkova säger att hon inte tränat speciellt för denna tävling.

– Jag visste att jag skulle tävla eftersom jag blev världsmästare under förra kongressen. Men jag har inte tränat mer än att jag använder lassot varje dag i arbetet med renarna, så jag behöver ingen annan träning.

I herrklassen vann Stepan Vanuyto från Jamal i nordvästra Sibirien.
