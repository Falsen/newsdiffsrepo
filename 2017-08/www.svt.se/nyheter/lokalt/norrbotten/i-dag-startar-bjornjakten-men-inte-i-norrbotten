I dag startar björnjakten – men inte i Norrbotten
Inger Haupt

Det är länsstyrelsen i Norrbotten som tagit beslutet att stoppa björnjakten i år då senaste inventeringen visar på minskad björnstam och att ett stort antal björnar redan har skjutits under skyddsjakten.

TV: Här testar hundars reaktion på björnar

Resultatet från spillningsinventeringen år 2016 visade på 506 björnar i Norrbottens län vilket är en minskning mot inventeringen från 2010, som visade på 760 björnar i länet.

Enligt myndighetens bedömning har björnstammen minskat med 33 procent under fyra år.

Under våren i år har det fällts 42 björnar på skyddsjakt i länet, vilket motsvarar en avskjutning på åtta procent av den totala stammen.

Jägareförbundet i Norrbotten har tidigare kritiserat länsstyrelsen och hävdat att skyddsjakten på björn  är så omfattande att det inte blir över något till licensjakten.
