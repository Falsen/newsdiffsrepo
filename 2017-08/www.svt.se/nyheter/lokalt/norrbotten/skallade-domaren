Publicerad:21 augusti 2017 21.23Uppdaterad:21 augusti 2017 21.53
Skallade domaren
Micke NybergReporter

Det var för fjorton dagar sedan och match mellan bottenlagen i division fyra Jokkmokks SK och FC Munkan. Piteålaget ledde med 2-0 i början av andra halvlek och då förlorade två jokkmokksspelare besinningen.

En spelare skallade domaren, en annan jagade in hela domarteamet i omklädningsrummet och försökte sedan bryta sig in i det låsta rummet och tala allvar med dem.

I kväll hade Norrbottens fotbollsförbunds tävlingskommitté möte efter att ha tagit emot domarens matchrapport.

Och det blev långa avstämningar för de två jokkmokksspelarna.

– Det mycket allvarligt att en matchfunktionär skallas av en spelare. Det saknar faktiskt motstycke i Norrbottens fotbollshistoria. Därför blev också avstämningarna de längsta som tävlingskommittén dömt ut i modern tid, säger Henrik Luttu, tävlingskommitténs ordförande.

Spelaren som skallade domaren stängs av i två och ett halvt år.

Spelaren som jagade in domarteamet i omklädningsrummet stängs av i ett och ett halvt år.

Afnan Khabiri, Jokkmokks SK:s tränare, är bedrövad efter beskedet.

– Det är tråkigt att det här överhuvudtaget har hänt. Jag hoppas att domaren mår bra och att han fortsätter döma och vi står bakom tävlingskommitténs beslut.

Jokkmokks SK kommer alltså inte att överklaga domen, även om den slår hårt mot föreningen.

– Nej, jag tror inte det. Däremot så måste vi gå vidare med grabbarna och sätta upp någon slags handlingsplan för de två, säger Afnan Khabiri.
