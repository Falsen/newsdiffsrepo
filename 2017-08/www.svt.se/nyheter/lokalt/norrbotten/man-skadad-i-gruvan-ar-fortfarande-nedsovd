Skadades i gruvan – fortfarande nedsövd
Inger Haupt

Det var under fredagen i förra veckan som lastbilsföraren av okänd anledning krockade med en bergvägg 740 meter under jord.

Mannen blev medvetslös och satt fast i lastbilen medan räddningsarbetet pågick. Hans skador var så allvarliga att han fördes till Universitetssjukhuset i Umeå.

– Han har opererats och det ska ha gått bra, men han är fortfarande nedsövd. Läget är kritiskt men stabilt, säger Maritha Mossberg, kommunikatr vid LKAB, till SVT under fredagskvällen.

Olyckan är under fortsatt utredning.

– Det är för tidigt att säga vad olyckan berodde på, säger Maritha Mossberg.

LÄS MER: Gruvolycka: Person allvarligt skadad
