Regnbågsflaggorna har stulit
Ulrika Wänkkö

Igår vajade prideflaggor både vid Sverigefinska folkhögskolan i Haparanda och vid Aines konstmuseum i grannstaden Torneå, för den pågående pridefestivalen.

Men under natten har någon tagit ned och stulit flaggorna. Utanför Sverigefinska folkhögskolan har linan till flaggstången knipsats av.

– Varför vill någon ta våra flaggor? Vi förväntade oss inte detta. Vi trodde att folk skulle vara glada över att vi ordnar en prideparad, säger Jenny Rosberg som är är vice ordförande för Meri-Lapin SETA, som är Finlands motsvarighet till RFSL.

Nya flaggor har nu hissats vid Aines konstmuseum där paraden ska gå i mål idag vid lunchtid.

– Vi är inte rädda eller så. Och vi ska forfarande ha paraden. Men jag hoppas vi får tillbaka våra flaggor, säger Jenny Rosberg på förmiddagen.

Haparanda kommun är medarrangör till festivalen.

– Jättetråkigt att vakna upp till det här. Det här visar bara hur mycket en pridefestival behövs, säger Pia Marttinen, kultursamordnare på Haparanda kommun.

Idag kommer för första gången en prideparad att gå genom städerna. Paraden startar på torget i Haparanda där folkhögskolan ligger och går därefter över gränsen för att avslutas vid Aines konstmuseeum i finska Torneå.
