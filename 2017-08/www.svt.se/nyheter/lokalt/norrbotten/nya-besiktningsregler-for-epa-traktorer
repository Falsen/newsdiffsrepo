Nya besiktningsregler för A-traktorer
Randi Gitz

Förr skulle en A-traktor besiktas bara efter att den byggts om från bil till traktor. Men från och med maj nästa år ska EPA-traktorer besiktas först vid nybesiktiningen. Sedan efter fyra år och sedan vart annat år.

Erik Hammond och hans pappa Ian har jobbat i fyra månader med att bygga om en Volvo till A-traktor. En omfattande ombyggnad och det är snart dags för besiktning.

– Vi väntar med att lacka den tills vi ser om den går igenom besiktningen, säger Erik Hammond.

– Vi får inte sprutmåla den här i garaget, utan det blir färg och roller, säger Ian Hammond, men det blir snyggt det också.

De har spenderat många timmar i garaget Motorgården på Notvikens industriområde i Luleå. Och Erik Hammond längtar efter att få åka ut på vägarna.

– Man måste ha AM-kort för att få köra A-traktor. Jag fick körkortet i fredags så det blir väl kanske om nån vecka att jag kan komma ut på vägarna, efter besiktingen, säger Erik Hammond.

MISSA INTE: Så får du lokala nyheter i SVT:s app
