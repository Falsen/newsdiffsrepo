Långvarigt tågstopp utanför Gällivare
Inger Haupt

Bertil Rinander är på väg upp till Narvik tillsammans med sin fru Ingela.

– Toaletterna börjar bli överbelastade och vi är väldigt mycket folk ombord. Det som irriterar mig mest är att informationen är så undermålig från SJ:s sida, säger Bertil Rinander som vi når via mobiltelefonen.

Men någonting har ni väl fått veta under timmarna ni stått stilla på järnvägsspåret?

– Det enda som SJ sagt är att det pågår banarbeten som skulle ha varit färdiga klockan nio i morse men att arbetet har dragit ut på tiden och påverkat framkomligheten på spåret, säger Bertil Rinander.

Vi har sökt SJ för en kommentar.

Uppdaterad

Nu rullar tåget igen.

– Banarbetet skulle ha varit klart i natt, men det har dragit ut på tiden. Även några andra tåg har blivit påverkad under dagen, men tack och lov går det inte så många tåg på sträckan, säger Ulrika Nilsson, kommunikatör vid Trafikverket.
