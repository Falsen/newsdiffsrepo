Vaktmästare donerar halv miljon till Alviks IK
Randi GitzReporter

Det är fuktigt, rått och stilla på Liko Arena i Alvik på torsdagsförmiddagen. Tage Englunds sämsta väder. Han är glad att han sitter inomhus.

– Jag trivs med såna där ute jobb men jag vill jag vill inte ha regn, säger Tage Englund.

Du vet det går inte och göra linjer när planen dyblöt. De rinner ut och blir ingenting.

Tage Englund arbetade som vaktmästare på fotbollsarenan i Alvik. Klippte gräs och drog linjer. Det var ett jobb som betydde mycket för honom,

så mycket att han skänkt en halv miljon kronor till föreningen.

– En halv miljon, det är mycket pengar för oss, säger Bengt Nyström, ordförande i Alviks IK. Vi är en liten förening som jobbar ideellt och 500 000 är ett bra tillskott.

Föreningen har skissat på nya omklädningsrum i tre år. Kanske kan skisserna äntligen bli verklighet.

– Ja, genom att vi bara har tre omklädningsrum nu så är det svårt när det är två matcher samtidigt, säger Harry Pettersson. Vi har försökt och söka anslag från kommunen men tyvärr, inga pengar. Så nu kanske vi har möjlighet att bygga en enklare utbyggnad ena hållet.

Och medan linjerna numera dras av yngre förmågor så sitter vi med Tage Englund på äldreboendet och minns tiden då han arbetade på arenan.

– Jag har gjort några fel det har jag ju... säger Tage och skrattar.  En gång var 16-meters linjen på en sida två meter smalare. Jag hade missat. Och du vet det går ju inte. Men egentligen har det inte varit någon mycket negativt inte. Jag har gjort två missar och det är angående linjerna.

Vad har varit det bästa med jobbet då?

– Att få vara ute. Det var ett ganska ensamt jobb ibland. Men det var skönt att få vara ute att jobba ute.

I solsken då?

– Jajjemen, skrattar Tage Englund.
