Man omkom i villabrand
Ulrika Wänkkö

Det var vid fyratiden på lördagsmorgonen som rök sågs komma från en villa i Nybyn utanför Boden.

Räddningstjänst och ambulans kunde när de kom till platsen se att övervåningen rökfylld och rök att kom ut från taknocken. Man fick också uppgifter om att en person var kvar i byggnaden.

– Rökdykare gick in och vi tog ut en man från huset. Mannen fördes till sjukhus, säger Björn Karlström, inre befäl på räddningstjänsten i Norrbotten.

Mannen som är i 50-års åldern, har avlidit av sina skador.

– Vi vet inte hur branden startade, det är okänt än så länge, säger Björn Karlström.

Brandplatsen kommer att spärras av för vidare undersökning. Polisen rubricerar initialt branden som en mordbrand och ska nu utreda hur branden har uppstått.
