Man omkom i villabrand
Ulrika Wänkkö

Det var vid fyratiden på lördagsmorgonen som rök sågs komma från en villa i Nybyn utanför Boden.

Räddningstjänst och ambulans kunde när de kom till platsen se att det brann på vinden på villan.

Det har nu konstaterats att en man i 50-årsåldern avled i samband med branden.

Brandplatsen kommer att spärras av för vidare undersökning. Polisen rubricerar initialt branden som en mordbrand och ska nu utreda hur branden har uppstått.
