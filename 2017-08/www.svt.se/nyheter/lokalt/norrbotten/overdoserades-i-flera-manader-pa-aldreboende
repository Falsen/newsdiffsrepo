Överdoserades i flera månader på äldreboende
Ellika Nilsson

Det var när personalen på ett äldreboende i Jokkmokk påtalade för en sjuksköterska att det behövdes beställas mer medicin till en av de boende som felaktigheten upptäcktes. I två och en halv månads tid hade den boende fått nästan tre gånger så mycket lugnande medicin än vad som var ordinerat.

Medicinen bedöms bland annat ha medfört ökade gångsvårigheter, klåda och ofrivilliga grimaser.

Socialnämnden i Jokkmokk har nu anmält händelsen enligt lex Maria till Inspektionen för vård och omsorg.
