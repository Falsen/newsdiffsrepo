Ifrågasatta politiker svarar på kritik
Johan JonssonReporter

Efter en granskning som NSD gjort av Luleås heltidsarvoderade politikers inkomster gick S-politikern Nils Harnesk ut i en debattartikel och pekade ut flera oppositionspolitiker som han anser använt arvodena felaktigt.

– Ska vi ha kvar det här systemet tycker jag vi ska tydliggöra uppdragen för oppositionsråden och reglera bisysslor, det får inte påverka förtroendet för arbetsgivaren menar Nils Harnesk (S).

Kristdemokraternas gruppledare Anette Asplund har parallellt med politiken studerat till civilingenjör. Själv säger hon att studierna skett på all ledig tid inklusive semestrar och att politiken inte fått stå tillbaka:

– Vi har lämnat in flest motioner sedan jag blev gruppledare säger Anette Asplund (KD) som menar att det är en samhällsekonomisk vinst när politiker vidareutbildar sig.

Vänsterpartiets Nina Berggård är en annan av de utpekade och förstår inte alls Harnesk kritik:

– Förtroendevald politiker är inget åtta till fem jobb, det är du jämnt. Oavsett möte eller på din fritid säger Nina Berggård (V) som menar att när hon jobbar på sin gamla arbetsplats en dag i veckan får prata med de människor som berörs av den politik som bedrivs i landet.
