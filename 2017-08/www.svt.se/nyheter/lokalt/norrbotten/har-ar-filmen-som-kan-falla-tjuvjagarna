Här är filmen som kan fälla tjuvjägarna
Markus Jornevald

En hund skäller på lodjuret, och senare syns hur någon som tros vara den huvudmisstänkte mannen petar på djuret med en pinne.

Just den filmen togs den 24 april 2016, och mannen misstänks senare ha dödat djuret. Den huvudmisstänkte mannen är bland annat åtalad för att totalt ha dödat tre lodjur och tre björnar.

Filmklipp på alla tre lodjur finns i bevisningen, och en annan film från mannens telefon visar en björn som ska ha dödats den 31 maj 2016.

Åklagaren Åse Schoultz vill inte kommentera filmklippen i detalj innan rättegången, men hon anser att de talar för sig själva. När vi pratade med henne förra veckan sade hon att det totala bevisläget var mycket gott.
