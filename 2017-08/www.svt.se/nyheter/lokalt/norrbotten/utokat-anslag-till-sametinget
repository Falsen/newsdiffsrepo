Utökat anslag till Sametinget
Anders Hjertström

Under Sametingets invigning i Östersund presenterade kultur- och demokratiminister Alice Bah Kuhnke (MP) en stor nyhet.

– Buorre beaivi, inledde Alice Bah Kuhnke sitt anförande.

– Samer har utsatts och utsätts för övergrepp kränkningar och rasism, därför är kunskap viktig, okunskap, brist på förståelse är hinder i kampen mot rasismen. Listan över det som skett i det förflutna är lång och den fylls på idag i Sverige 2017, sa Alice Bah-Kuhnke, rapporterar Sameradion/SVT Sápmi

– Svenska staten har ännu inte i handling tagit ansvar för det som skett och sker, därför arbetar jag för stärkt samiskt självbestämmande. Sametingets röst är den viktigaste rösten i debatten om samisk historia, nutid och framtid.

– Här och nu kan jag ge årets största satsning nångonsin på Sametinget. Sametingets förvaltningsanslag ökar nästa år med 11 miljoner, året efter det med ytterligare 5 miljoner.

Samemuseet Ajtte i Jokkmokk får ökning med 1 miljon från nästa år. I budgeten kommer ökade anslag till samisk kultur.
