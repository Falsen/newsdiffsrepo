Körde utan körkort – förlorar även bilen
Inger Haupt

Det var vid en trafikontroll på tisdagen efter väg 95 mellan Arjeplog och Arvidsjaur som kvinnan blev stoppad.

Polispatrullen upptäckte att hon redan hade sitt körkort återkallat och eftersom hon ändå  rattade bilen körkortslös så blev hon misstänkt för grov olovlig körning.

Polisen bedömde att omständigheterna var såna att det fanns lagstöd i trafikbrottslagen att beslagta bilen för att förhindra fortsatt brottslighet.

Det är oklart om kvinnan får tillbaka sin bil. Det blir en fråga för tingsrätten.
