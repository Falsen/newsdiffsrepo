Pengar till utveckling av äldrevården
Anders Hjertström

– För att göra denna satsning möjlig tillskjuter vi 18 miljoner kronor per år 2018-2019 till socialnämnden, säger kommunalrådet Niklas Nordström (S).

Satsningen presenterade av kommunalrådet Niklas Nordström (S) och socialnämndens vice ordförande Fredrik Hansson (S) idag.

18 trygghetsplatser skapas för personer som är utskrivningsklara men inte direkt kan återgå till ordinärt boende efter sjukhusvistelse.

– Genom våra trygghetsplatser vill vi ge våra äldre möjlighet till återhämtning och att komma till sitt bästa jag innan man kommer hem efter en sjukhusvistelse, säger socialnämndens vice ordförande Fredrik Hansson (S).

Platserna kan även användas till personer som bor hemma men på grund av försämrat hälsotillstånd behöver en trygghetsplats under en längre eller kortare tid.

I samverkan med Region Norrbotten kommer socialförvaltningen även att starta ett hemsjukvårdsteam. Regionen anställer läkare till teamet och socialförvaltningen sjuksköterskor.

Teamet ska kunna erbjuda vård i hemmet och på boende för det mest svårt sjuka patienterna och brukarna. Samarbetet startar som ett projekt i höst i stadsdelarna Örnäset, Mjölkudden och Stadsviken.

– I och med ett stärkt samarbete med Region Norrbotten får vi en sammanhållen vård och omsorg som blir tryggare och tillgängligare för medborgarna, säger Niklas Nordström (S).
