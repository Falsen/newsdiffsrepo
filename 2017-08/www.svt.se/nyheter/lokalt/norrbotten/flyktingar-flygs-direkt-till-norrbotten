Flyktingar flygs direkt till Norrbotten
Anders HjertströmReporter

Redan hösten 2015 landade i Luleå ett plan med 19 flyktingar från Eritrea. Dom ingick i en internationella överenskommelse om omfördelning av asylsökande mellan EU-länder. Flyktingarna har kommit till Grekland och Italien från Syrien och Eritrea.

Och nu fortsätter mottagandet. Nästa vecka landar mellan 250 och 300 asylsökande i Luleå. Enligt Migrationsverket handlar det om maximalt 2.000 flyktingar fram till slutet av oktober.

– Vi känner oss väl förberedda med den planering som gjorts och vi hoppas det kommer att fungera bra för både dom asylsökande och vår personal, säger Ann-Christin Sjökvist, enhetschef vid Migrationsverket i Boden.

De sökande snabbutreds i Boden och ska sen flyttas till Migrationsverkets asylboenden i dom nordligaste länen i landet. Det vill säga Norrbotten, Västerbotten, Västernorrland och Jämtland/Härjedalen.

Exakt hur många som hamnar i Norrbotten kan Migrationsverket i dagsläget inte säga. Tillgången på platser i landet är litet efter regeringens beslut om en hårdare asylpolitik.

– Nej, det är svårt att spekulera i det här. Platstillgången är ju liten och det är boendesekretariatet som fördelar

platserna till oss så jag vill inte ens försöka gissa, säger Ann-Christin Sjökvist vid Migrationsverket i Boden.
