Nya regler för utländska jägare
Johan Jonsson

Ripjakt på fjället drar vanligtvis många jägare på premiären. Men i år har de sålts färre jaktkort i Norrbotten än normalt, endast 40 procent jämfört med i fjol.

LÄS MER: Ripjägare välkomnar nya regler

En av orsakerna är sämre tillgång på fågel, få kullar med små ungfåglar.

Men de ändrade jaktreglerna som säger att endast svenska medborgare får jaga under första veckorna har påverkat:

– Som utländsk jägare måste man numera ha närmare anknytning till Sverige för att få jaga på statlig mark, förklarar Aliza Brand som är handläggare på Länsstyrelsen i Jokkmokk.

Till det räknas att man äger en fastighet i Sverige, har en anställning eller driver näringsverksamhet. Att vara gift med en svensk räcker inte.

LÄS MER: Nya jaktregler försvårar för näringsidkare

De utländska jägarna får vänta till den 16 september, såvida man inte uppfyller kraven och kan ansöka om dispens vilket 95 personer gjort, främst norrmän.

Av dessa har 63 blivit beviljade, vanligtvis på grund av att personerna äger en fastighet i Sverige. Av de som nekats jakt har några valt att överklaga:

– Tre har valt att överklaga men förvaltningsrätten har konstaterat att det endast är samebyar som får överklaga, så nu väntar vi på deras besked, säger Aliza Brand.
