Hans son tältade när polisen slog till
Elisabeth  Lång

Stefan Wikström fick vetskap om polistillslaget 16 augusti via Facebook och ringde då till killarna i tältet och sa att de måste lämna packningen och dra från platsen omedelbart. Något som nsd.se tidigare har berättat om innan det blev känt att polisen agerade utifrån att en av Europols mest jagade förbrytare skulle kunna befinna sig på platsen.

Stefan tog själv bilen och åkte för att möta killarna. Väl framme bad polisen Stefan Wikström och en till pappa som dök upp att vänta kvar och låta pojkarna hämtas in av poliser.

– Det var 12 polisbilar på platsen, en del målade och en del civila och poliserna stod  med händerna på pistolhölstret. Jag förstod att det var skarpt läge och tänkte att det blir väl inget gisslandrama med pojkarna i skogen, så lite nervös var jag.

LÄS MER: Polisjakt i Råneå kopplad till finsk styckmördare

– Polisen sa att de jagade en eller ett par personer men någon information om en eventuell styckmördare fick vi inte.

Hur ser du på att du och den andra pappan inte fick den informationen?

– Det är OK och jag kan ha förståelse för det eftersom polisen nog inte hade en helt klar bild över läget.

Efter att polisen gripit 35-åringen pratade de med grabbarna för att få en uppfattning om hur de mådde och Stefan Vikström säger att killarna var rejält uppspelta efter händelsen.

MISSA INTE: Så får du lokala nyheter i SVT:s app
