”Heltidsarvoden skapar bättre politiker”
Micke NybergReporter

Luleås kommunalråd Niklas Nordström vill se arvodessänkningar inom den politiska organisationen och då främst bland de nio heltidsarvoderade gruppledarna från oppisitionen.

Så här ser det ut i dag:

Kommunalrådet Yvonne Stålnacke (S) tjänar 65 520 kronor i månaden och kollegan Niklas Nordström (S)  59 280 kronor i månaden.

Anders Josefsson (M) har en månadslön på 55 536 kronor i månaden och Nina Berggård (V) och Jan Nyberg (MP) tjänar 36 816 kronor i månaden.

Thomas Olofsson (L) och Carita Elfving (SD) har 33 072 kronor i månaden och Jonas Brännberg (RS), Anettes Asplund och Carola Lidén 29 328 kronor i månaden.

Erland Nilssons landsbygdsparti är minst med ett enda mandat, men han får ändå ut 25 584 kronor i månaden.

Till hösten ser det ut att bli nedskärningar när kommunens utredning ska presenteras.

–Eftersom moderaterna är det näst största partiet är det vi som har de bästa villkoren att agera som politiker, men jag vill avvakta förslaget som kommer i höst, säger gruppledare Anders Josefsson.

Men Anders Josefsson tycker att systemet med nio heltidsarvoderade oppositionsråd har fungerat bra under mandatperioden.

–Om du kan ägna dig åt politik på heltid så är jag övertygad om att du blir mer insatt och att det politiska klimat blir bättre. Jag tror att alla tjänar på det, säger han.
