Fängelsepoesi skrevs på toalettpapper
Randi Gitz

Tsegay Mehari berättar att han gillar att skriva och att han arbetade för TV. Men när han var 23 år greps han och sattes i ett av Eritreas hårdaste fängelser. Där hölls han i fyra år – och genomled tortyr och ovisshet.

Till slut släpptes han och förklarades oskyldig. Det var då han flydde till Sverige.

– Det är svårt att vara poet och journalist i Eritrea. Se bara på Dawit Isaak, säger Tsegay Mehari.

MISSA INTE: Så får du lokala nyheter i SVT:s app

När han kom till Sverige hade han tre mål:

Nu, knappt tre år senare är alla mål nådda.

På lördag har han boksläpp. Boken heter: Pots of my mother. Hundratalet dikter på modersmålet tigrinja och engelska. De flesta skrevs under de fyra år då han satt i fängelset.

Pennan hade han lyckats smuggla in och toalettpapper, kanter av tidningar och servetter skrevs fulla.

Och gömdes i en gammal väska.

– Man kan inte tro om jag berättar att jag skrev dem på toapapper. Men det var så, det är sant, säger Tsegay Mehari. Det fanns inget papper att skriva på, det var förbjudet. Det är förbjudet att ha penna också, men jag smugglade in en penna.

Det finns också en separat bok på portugisiska och han har som mål att också ge ut en svensk version av boken.

Och så tar han fram en påse med tidningskanter, fullklottrade servetter och toalettpapper. Det är dagboksanteckningarna från de fyra åren i fängelse. Han hoppas kunna ge ut en bok med dagboksanteckningarna också så småningom.

– Poesin är min bästa kompis som jag alltid har med mig, säger Tsegay Megari. Det spelar ingen roll om det är mörkt eller ljust. Jag har den alltid med mig.
