Kvinnan räddad på fjäll
Anders Hjertström

– Fjällräddare är larmade och ska ta hjälp av en civil helikopter för att lokalisera den plats där signalen kommer ifrån, säger Börje Öhman, kommunikatör vid polisens regionledningscentral i Umeå.

Vid lunchtid får man uppgifter från Sälkastugan i Kebnekaisefjällen att en vandrare kommit och berättat att en kvinna skadat sig i armen.

Nu kan polisens helikopter i Boden inte undsätta den skadade kvinnan eftersom den är på uppdrag i Sundsvall för eftersök av en försvunnen person. Nu tvingas fjällräddningen istället ta ta hjälp av en civil helikopter.

– Vi vet i nuläget inte vad som hänt men vi har koordinaterna till platsen där nödsignalen kommit ifrån, säger Börje Öhman.

Uppdaterad 18.50

Den skadade kvinnan är undsatt av fjällräddare och förd till Kiruna sjukhus.
