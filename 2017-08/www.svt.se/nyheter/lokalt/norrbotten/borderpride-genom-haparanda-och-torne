Border Pride genom Haparanda och Torneå
Anders HjertströmReporter

Prideflaggan hissad vid kommunhuset i Haparanda, likaså vid Aines konstmuseeum i grannstaden Torneå på den finska sidan av gränsen.

– Det var finska Meri-Lapin Seta som tog kontakt med oss på kommunen och frågade i fall vi ville vara med och arrangera och det var givet, säger Pia Marttinen, kultursamordnare vid Haparanda kommun och fortsätter.

– Jag hoppas det kan leda till att vi öppnar för en diskussion. Och att HBTQ-personer inte ska behöva flytta från små kommuner till stora städer för att känna sig trygga och bekväma utan att man kan faktiskt bo kvar.

Jenny Rosberg är vice ordförande för Meri-Lapin SETA, som är Finlands motsvarighet till RFSL, Riksförbundet för homosexuellas, bisexuellas, transpersoners och queeras rättigheter.

– För Torneå är det här en stor historisk dag att en Prideparad hålls här, säger Jenny Rosberg.

– Jag tror att det här i framtiden gör att människor kommer samman och det har redan enat människor när vi arrangerar Pride. Och det här enar också minoriteter och gör att vi kommer närmare varandra, menar Jenny Rosberg.
