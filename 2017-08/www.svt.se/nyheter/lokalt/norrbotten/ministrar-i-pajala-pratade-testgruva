Ministrar i Pajala – pratade testgruva
Hans Sternlund

Ett viktigt besked gavs i alla fall – det kan inte bli någon forskningsgruva utan att man kommer igång med den riktiga gruvbrytningen. Det beskedet gavs bland annat från Luleå Tekniska Universitet (LTU) som kommer att stå bakom den framtida forskningsgruvan.

– Ja, det är väldigt viktigt eftersom det handlar om miljötillstånd, säger Erik Höglund, vikarierande rektor vid LTU. Om vi ska ha en testgruva så handlar det också om möjligheterna att man måste ha möjligheter att prova olika anläggningar och då uppstår det ett visst gruvavfall. Kan vi då använda oss av de miljötillstånd som Abecede och har så kommer det naturligtvis att vara väldigt viktigt för oss.

LÄS MER: Testgruva kan ge 25 jobb

Så den som hoppas på en testgruva  som ett reservalternativ istället för en gruvstart hoppas förgäves?

– Förgäves vet jag inte men resan blir betydligt längre eftersom vi som sköter testgruvan då måste söka miljötillstånd och då har vi en resa på kanske ett par år framför oss, säger Erik Höglund.

Hur omfattande skulle en test gruverksamheter vara?

– Hur stor den kan bli är vanskligt att säga, men vi vet att det finns både ett nationellt och ett internationellt intresse, säger han.

Dagens sammankomst handlade framför allt om planerna på att anlägga en forskningsgruva i Kaunisvaara. Det skulle kosta 20 miljoner kronor i investeringar och drift i fem år. Och ett positivt besked skulle vara till stor hjälp för den riktiga gruvan.

– Ja, det skulle komplettera vår verksamhet och vara ett stort bidrag. För det tillför väldigt mycket kompetens och erfarenhet, säger Mats Leifland, ordförande för Abecede.

Men kan ni köra även utan den?

– Ja, grunden är att vi kör gruvan oberoende, säger Mats Leifland.

Vem ska då skaka fram det 20 miljonerna som behövs för forskningsgruvan? Enligt utbildningsministern ligger det inte hos regeringen.

– Regeringen har ju via den forsknings och innovationsproposition som riksdagen röstade igenom i våras tillfört pengar, säger Helene Hellmark Knutsson, minister för högre utbildning och forskning.  Det är ungefär 100.000.000 kr som tillförts till vår myndighet Vinnova. Där man kan ansöka just för den här typen av verksamhet.

Vad kan då en forskningsgruva tillföra Pajala som samhälle?

– Framförallt skulle det ge möjlighet till arbetstillfällen av olika art, säger Anna Kumpula Kostet (V), kommunalråd i Pajala. Till exempel att de som har högre utbildning skulle hitta jobb här i området och intressanta områden att arbeta inom. Så att förutom att det ger ytterligare arbetstillfällen så ger det framför allt en diversifiering av dem.
