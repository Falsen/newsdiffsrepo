Hotfull man trängde sig in i bostad
Inger Haupt

– Mannen har hotat flera olika personer och jag kan bekräfta att de är bekanta med varandra sedan tidigare, säger Peder Jonsson, kommunikatör vid polisens regionledningscentral i Umeå.

I övrigt är polisen förtegen om detaljerna. Mannen är i nuläget misstänkt för att tidigare under eftermiddagen ha hotat ett flertal personer. Han är också misstänkt för att hemfridsbrott och skadegörelse. Mannen kommer att höras senare under kvällen om misstankarna mot honom.

– Jouråklagaren kommer att ta ställning till ifall mannen ska anhållas eller försättas på fri fot, säger Peder Jonsson.
