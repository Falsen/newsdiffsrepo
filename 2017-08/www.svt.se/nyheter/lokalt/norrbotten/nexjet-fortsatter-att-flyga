Nextjet fortsätter att flyga
Inger Haupt

Nextjets ägare meddelar i ett pressmeddelande på fredagen att de i en extra bolagsstämma beslutat att stärka bolagets finanser på kort och lång sikt.

– Detta gör att Nextjet flyger som vanligt även efter den 17 november, säger Nextjet i pressmeddelandet.

Förstärkningen av bolagets finanser ska ske genom en nyemission på 42,5 miljoner kronor. Parallellt med att nyemissionen genomförs ska bolaget göra ytterligare åtgärder. Nextjets plan är att modernisera flygplansflottan.

– Där är första steget en avyttring av två flygplan som ytterligare stärker bolaget finansiellt. Totalt kommer bolaget i detta skede kapitaliseras med 70 miljoner kronor, säger Nextjet i ett pressmeddelande.

Flygbolaget poängterar också att de har vidtagit de åtgärder som behövs för att återfå sin operativa licens.
