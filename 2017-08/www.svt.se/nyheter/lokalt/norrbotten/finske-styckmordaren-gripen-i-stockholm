Finsk styckmördare gripen i Stockholm
Johan Juhlin

Det var på fredagen som finsk polis gick ut med misstanken att den efterspanade brottslingen kunde befinna sig i Sverige. Enligt uppgifter ska lördagens gripandet ha skett efter att polisen under tre timmar omringat en privat bostad i Stockholmområdet.

Enligt Kaj Björkqvist, utredningsledare vid finländska Centralkriminalpolisen, ska man ha varit kontakt med den svenska polisen hela dagen och kvällen med anledning av gripandet.

– Under kvällen kom beskedet att han blivit gripen, säger han till Aftonbladet.

Mannen ska ha gripits på lördagen av polisens insatsstyrka i samarbete med Fast-gruppen, som är specialiserad på att spåra och gripa internationella efterlysta personer.

Den 33-årige mannen finns med på Europols lista över Europas mest jagade brottslingar. 2005 blev han ökänd efter att i Estlands huvudstad Tallinn ha skjutit ihjäl sin affärskompanjon och sedan styckat kroppen.  För det dömdes han till tolv års fängelse, men frigavs villkorligt 2014.

Sedan dess har han dömts till ytterligare fängelstraff för bedrägerier, id-kapningar och dataintrång. Mannen skulle ha börjat avtjäna sitt straff i somras, men i stället gick han under jorden.

Enligt polisen kan 33-åringen ha haft tillgång till skjutvapen och han betraktas som farlig för allmänheten. Tidigare har mannen jagats i norra Sverige sedan bilar med koppling till mannen setts i området kring Råneå i Norrbotten.
