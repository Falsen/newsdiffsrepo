Oskyldigt misstänkt satt häktad lång tid
Inger Haupt

Mannen, som närmar sig 70-årsåldern, var inledningsvis  anhållen misstänkt för mordbrand men blev snart häktad för det misstänkta brottet. Mannen satt inlåst från den tredje oktober förra året till och med 10 januari i år.

Han dömdes av Luleå tingsrätt mot sitt nekande för mordbrand men den 19 januari kom Hovrätten för Övre Norrland med en dom som istället ogillade åtalet.

Som ersättning för frihetskränkningen får mannen ett skadestånd på totalt 78 678 kronor. I summan ingår även ombudskostnader.
