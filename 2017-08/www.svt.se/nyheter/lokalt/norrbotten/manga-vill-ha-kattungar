Rekordmånga katter behöver nytt hem
Randi Gitz

Camilla Zerpe Karlsson svarar i telefon konstant medan SVT är på besök.

Hon berättar att det också finns många som förtjusas av kattungarna, men snabbt backar ur när de hör att de måste betala för kattungarna och blir påminda om att en katt kan leva i 15-20 år.

– Ja, en del verkar gå på den omedelbara impulsen när de ser en gullig kattunge, säger Camilla Zerpe Karlsson.

Så siffrorna har alltså blivit bättre sedan måndagsmorgonen och i och med det öppnas möjligheten att ta emot nya hemlösa katter.

Det är framförallt kattungarna som folk är ute efter, men Kattakuten talar sig varma för att testa att ta emot en vuxen katt.

– Jag har själv adopterat tre vuxna katter, säger Sara Beckman Larsson. Och jag tycker nästan att det är roligare att ta en vuxen katt än en kattunge. Det är inte försent med en tvååring eller en treåring eller en fyråring. Utan de utvecklas hela tiden.

– Och att ta till exempel en skygg katt kan vara nästan mer spännande än att vara med från början med en kattunge. För en skygg katt gör ännu större framsteg än vad en kattunge kan göra, fortsätter Sara Beckman Larsson.

Det finns möjlighet till två veckors ”provanställning” för att ta reda på om det fungerar bra att ta emot katten i ett nytt hem. Till exempel för att se om katten går ihop med djur som redan finns i hemmet eller för att se om det finns allergi i familjen.
