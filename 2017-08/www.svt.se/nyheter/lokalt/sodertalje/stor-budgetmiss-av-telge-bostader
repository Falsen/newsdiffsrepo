Stor budgetmiss av Telge bostäder
David Moro

Telge bostäder AB fattade 2013 ett beslut om att starta ett tillbyggnadsprojekt i Fornhöjden på totalt 174 miljoner kronor. Men efter en internutredning 2016 upptäcktes en stor budgetmiss. Enligt en rapport från Telge bostäder skulle hela projektet bli 140 procent dyrare än beräknat.

– Vi visste att det skulle dyka upp saker som är okända. Vi har haft en del problem med värmesystemen och en del fasader. Men det blir en lärdom, säger Juan Copovi Mena, vd för Telge bostäder.

Budgetmissen innebär att Telge bostäder tvingas lägga ut ytterligare 242 miljoner på renoveringen, vilket kommer slå mot bolagets resultat.

Vad får det för konsekvenser?

– Vi får ta en del på vårt resultat. Men för hyresgästerna så blir det ingen förändring eftersom hyran redan är fastställd. Så där blir det ingen förändring, säger han.

Sammanlagt kommer hela renoveringen kosta 416 miljoner kronor.

”Jag har aldrig sett något liknande”

Boel Godner (S), som är kommunstyreslens ordförande och ordförande för Tegle AB:s styrelse, är medveten om höjning.

– Det är oacceptabelt, det är en bedrövlig sak. Det är långt ifrån den ordning och reda som vi har i Södertälje kommun.

Men klarar inte Telge Bostäder av att styra ett projekt i den storleken?

– Jo, men det här förutsätter jag är en engångsförtelesle. Jag har aldrig varit med om det och jag har aldrig sett något liknande. Men vi måste se till så att det inte händer igen, säger hon.

Täppa till luckor

Men hur kunde det här hända? Och vad ska ni vidta för åtgärder?

–  Vi har inte fått den här informationen längs vägen. Det har brustit i investeringsprocessen i förra ledningen hos Telge Bostäder.

Godner fortsätter.

– Vi ska se över investeringsprocceserna och se över ifall det finns några luckor. Finns det luckor så ska vi täppa till dom, säger hon.
