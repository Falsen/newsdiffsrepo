En man förd till sjukhus efter misstänkt misshandel
Pia Heick

Polisen fick larmet om misshandeln klockan 00:38. Händelsen ska ha inträffat utanför Ica på Karlslundsgatan.

– En man i 30-årsåldern blev misshandlad av några andra killar. Vi har inte kunnat höra honom och vet inte motivet, säger Axel Lerida, stationsbefäl vid Södertäljepolisen till LT.

Ingen misstänkt gärningsman hade gripits tidigt på fredagsmorgonen. Mannen är förd till sjukhus.

– Han har skador på hela kroppen men framför allt ganska kraftiga skador i ansiktet, säger Axel Lerida.
