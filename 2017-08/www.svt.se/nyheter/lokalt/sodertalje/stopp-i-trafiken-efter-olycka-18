Trafiken stoppades efter olycka
Omar Daham

Larmet kom in vid 11.41 på söndagen och olyckan skedde vid trafikplats 146 i Hallunda.

Tre bilar ska vara inblandade i olyckan och initialt var det oklart huruvida bilisterna var skadade.

Tjugo minuter efter olyckan var det stopp i södergående riktning mot Södertälje. De tre bilarna stod i vägen.

– Och även räddningsfordon tar upp en del av platsen. Polisen är ännu inte på plats, sade Anna Westberg på polisens regionledningscentral vid tolvtiden.

Vad som föranledde olyckan är ännu inte känt. Uppdatering: enligt polisen släpptes trafiken på drygt en timme efter olyckan.
