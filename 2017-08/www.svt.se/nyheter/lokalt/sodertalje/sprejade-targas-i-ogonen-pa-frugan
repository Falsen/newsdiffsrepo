Sprejade tårgas i ögonen på sin fru
Maria Makar

Den 10 oktober förra året ska han ha tagit strypgrepp på sin fru så att hon fick andnöd, i deras gemensamma bostad i Södertälje.

Mannen åtalas för flera fall av misshandel, både förra året och det här året. Han har bland annat sparkat sin fru i ryggen och dödshotat henne.

Den 7 augusti i år ska han ha sprejat tårgas i hennes ögon och ansikte, så att hon fick ont. Mannen åtalas nu för grov kvinnofridskränkning och misshandel.
