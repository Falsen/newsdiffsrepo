Tyst minut efter dödsfall på Scania
Karin Fallenius

Mannen tillverkade komponenter för växellådor. Han fastnade i en maskin och avled senare på sjukhus.

Produktionen på verkstaden står stilla efter olyckan, ett kondoleansrum har upprättats och de som blev vittnen till händelsen har erbjudits krisstöd.

Idag, klockan 10, hölls en tyst minut i Södertälje för att hedra mannen. Där SVT var med slutade 800 anställda att jobba och tittade ner i fabriksgovlet.

Den tysta minuten hölls i samtliga av Scanias fabriker, från Sao Paolo i Brasilien till sydafrikanska Johannesburg.
