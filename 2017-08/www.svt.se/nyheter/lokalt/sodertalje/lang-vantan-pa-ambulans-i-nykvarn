Lång väntan på ambulans i Nykvarn
Karin Fallenius

Det är lång väntan på ambulans för boende i Nykvarns kommun. Efter larm till 112 är mediantiden innan ambulansen kommer 20 minuter, det visar siffror som SVT tagit fram.

I Södertälje är motsvarande tid 12,5 minut och i Salem drygt 15 minuter.

I samtliga tre kommuner tog det något längre tid för en ambulans att komma fram 2016 jämfört med året innan.

Enligt Hjärt- och lungfonden drabbas 10.000 svenskar av plötsligt hjärtstopp varje år. När ett hjärtstopp inträffar är minuterna livsavgörande enligt organisationen. Endast 600 personer överlever.

– Chansen att överleva minskar med 10 procent för varje minut som går, säger Per Nordberg som är hjärtläkare till SVT.
