Vargskytt åtalas för jaktbrott
Maria Makar

I september 2015 sköts vargtiken i Sjundareviret, mellan Gnesta och Södertälje ihjäl. Skytten har hävdat att han var tvungen att skjuta ihjäl vargen för att skydda sin hund.

Men efter närmare två år åtalas nu mannen för grovt jaktbrott och ytterligare en man för brott mot kameraövervakningslagen, eftersom de satt upp kameror på flera platser där allmänheten vistas.

”Mannen har låtit sin mindre hund springa lös på avstånd av runt 20 meter från honom. När han skjuter vargen har inget angrepp påbörjats och den lösa hunden har inte reagerat på vargen. Efter att vargen har skjutits har mannen skickat ett sms med texten ”the target is eliminated”, står det i åtalet.
