Fängelsedömd i Serbien vill sitta av straffet i Sverige
Sepáram Damon Dastory

Tidigare i år dömdes mannen till fängelse för narkotikabrott i Serbien. Nu vill han avtjäna resten av sitt straff hemma i Sverige.

Han är född och uppväxt i Södertälje, och uppger att han inte har någon koppling till Serbien.

I en ansökan till svenska regeringen skriver han att han saknar sin familj i Sverige och att han mår dåligt i det serbiska fängelset, bland annat på grund av dåliga förhållanden på anstalten.

”Jag klarar mig inte utan kontakt med mina barn, och de behöver sin pappa”, skriver han till justitiedepartementet.

Enligt de svenska bestämmelserna är det regeringen som beslutar om svenska medborgare ska avtjäna straff i Sverige. Regeringen utreder då, bland annat, den dömdes anknytning till Sverige och möjligheter till återanpassning till det svenska samhället.
