Folksångaren Ninib Ablahad Lahdo hyllas i helgen
Maria Makar

Ninib Ablahad Lahdo är en av de första som gjort folksånger om kärlek på assyriska, som lever vidare än i dag. Fram till 60-talet ansågs det fult och i Syrien och Turkiet var det enbart kyrkomusik som gällde.

I dag är Ninib Ablahad Lahdo en folkkär artist som har gett ut många låtar, som blivit klassiker.

– Vi tyckte att det var dags att säga tack för allt han har gjort, säger körledaren Issa Habil.

Artisterna Pascal Bachir, Fadi Karat och Bashar Yohanon kommer tillsammans med kören Syriac music att framföra Ninib Ablahad Lahdos låtar.

– Alla tre älskar hans sånger och de tackade ja direkt när de fick frågan, säger Issa Habil.
