Södertälje kommun byter vattenpumpar
Julia Peric

Södertälje och Nykvarn är de kommuner i länet som varit tvungna att införa bevattningsförbud på grund av sommarens vattenbrist. Bristen beror för lite nederbörd den gångna vintern, våren och sommaren. Men den kan också bero på att kapaciteten i kommunens vattenpumpar inte varit tillräckligt bra, rapporterar P4 Stockholm.

För att öka kapaciteten pågår just nu ett arbete med att byta ut kommunens alla vattenpumpar.

Arbetet beräknas vara färdigt 2018.

– Vi har ett system där vi pumpar upp vatten från Mälaren via ledningar uppe på Malmsjöåsen och sedan rinner det igenom åsen och renas. Så vi får ett naturligt grundvatten, säger Håkan Karlsson som är vd på Telge Nät till P4 Stockholm.

Pumputbytet kommer att kosta närmare 20 miljoner kronor.
