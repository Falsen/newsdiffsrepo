IT-problem på kommunen – socialbidrag kan bli försenat
Karin Fallenius

De som är i behov av försörjningsstöd, tidigare kallat socialbidrag, kan komma att drabbas.

– Det är många som berörs, vi har ett hundratal ärenden som hamnar på eftersläp, säger Anna Flink, områdeschef på försörjningsstöd.

I praktiken kan det innebära att människor som är beroende av försörjningsstöd för att klara räkningarna inte kommer få pengarna i tid.

Kommunen går nu ut med information för att man på förhand till exempel ska kunna kontakta sin hyresvärd.

– Ett sådant här IT-fel blir ju känsligare i slutet av månaden, säger Anna Flink.

Vad kan ni göra för de som väntar på sitt försörjningsstöd?

– Det vi kan göra är att informera om att man kan hänvisa hyresvärdar till oss för att vi ska bekräfta att det är ett IT-fel som ligger bakom eventuella förseningar.

Tekniker har arbetet med problemet sedan i fredags, men det är ännu inte klart vad som orsakar störningarna.

Det finns inte heller någon prognos på bär felet kan åtgärdas.
