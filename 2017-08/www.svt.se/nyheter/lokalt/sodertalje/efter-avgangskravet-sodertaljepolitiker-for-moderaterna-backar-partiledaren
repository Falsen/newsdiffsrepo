Efter avgångskravet – Södertäljepolitiker backar partiledaren
David Moro

Ett flertal kommunalråd i Stockholms län hade tidigare idag en telefonkonferens där de diskuterade moderatledarens framtid.

Majoriteten av kommunalråden saknar förtroende för Anna Kinberg Batra och kräver hennes avgång.

Men i Södertälje har Marita Lärnestad (M), gruppledare för Moderaterna i Södertälje, fortfarande ett förtroende för partiledaren.

– Hon är en duktig ledare. Det är dåligt för partiet att det här uppstår ett år innan valet, säger Lärnestad.

Även Salem backar

Lennart Kalderén (M), som är kommunstyrelsens ordförande för Moderaterna i Salem, står också på moderatledarens sida.

– Hon är vår partiledare, Jag har förtroende för hennes sätt att driva vår politik, säger Kalderén.
