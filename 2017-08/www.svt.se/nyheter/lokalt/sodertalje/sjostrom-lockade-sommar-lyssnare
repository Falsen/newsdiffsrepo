Sjöström lockade Sommar-lyssnare
Karin Fallenius

Idag släppte Sveriges Radio siffror på vilka av årets sommarpratare som flest har valt att lyssna på, både i direktsänd radio och i poddversion.

Simmaren Sarah Sjöström var en av alla värdar för årets upplaga av Sveriges Radios klassiska ”Sommar i P1”, och nu står det klart att hon hamnar på plats fyra av de som lyssnades mest i direktsändning.

Intresset för rekordsimmaren visar sig även i poddade program där Sjöström hamnar på plats fem. Hur länge programmet har funnits tillgängligt påverkar dock poddlyssningen.

Exakt hur många lyssningar programmen har fått redovisas inte.
