Trippelmördare anmäler Hall
Omar Daham

Det var i mars 2015 som tre personer i 20-årsåldern hittades mördade i Uddevalla.

Alla tre blev skjutna i huvudet och polisen beskrev det då som en avrättning.

Två bröder ska ha genomfört morden som hämnd för att pappan till bröderna rånades en tid innan.

I januari förra året dömdes båda bröderna till livstids fängelse. En av bröderna flydde landet och den andre, Mark Saliba, spärrades in på Hall.

Nu har mannen på Hall anmält anstalten till Justitieombudsmannen.

Orsaken ska vara att han fick avslag när han ville prata med sin avdokat.

”Det här är inte första gången det händer, och det är inte bara jag som blivit drabbad”, skriver han i sin anmälan.

Vidare menar han att även advokaten har försökt få tag i honom:

”Min advokat har försökt ringa mig 7-8 gånger och inte fått prata med mig”.
