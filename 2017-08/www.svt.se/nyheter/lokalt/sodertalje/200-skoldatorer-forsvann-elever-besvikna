250 skoldatorer försvann – elever besvikna
Klara Klintbo Skilje

Det var när personalen på Ronnaskolan kom tillbaka efter sommaren som de märkte att de närmare 250 datorerna som beställts aldrig kommit till skolan, utan hämtats ut av en okänd person.

– Det som har hänt är förjävligt. När jag gick i femman längtade jag att börja sexan för att man då får en dator. Det är enklare att studera när man har en dator och den har man ju alltid med sig. Skriver man på papper tappar man ofta bort det, säger Annamaria Bahi, som precis börjat sexan.

Händelsen är polisanmäld av transportföretaget och Ronnaskolan ska nu göra en. Eleverna i årskurs sex till åtta skulle få datorer till terminsstarten, men står nu alltså utan.

– Med datorer kan vi söka på Wikipedia, jag hoppas att vi får dem snart. Man blir trött av att skriva för hand, säger Marwan Salim.
