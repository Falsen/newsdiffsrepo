Nano om nya låtsläppet: ”Hjärtat och tankarna ska bli ett”
Karin Fallenius

Berätta kort om låten ”One”?

– Den handlar om att man ska få hjärtat och tankarna att bli ett. Ibland gör man en sak och tänker annan. Det handlar om min historia, att offra vissa vanor för att komma dit man vill.

Hur viktigt är det för dig som artist att den här låten slår igenom?

– Jag vill verkligen släppa ny musik, sen lägger jag mindre vikt på hur det går för låten. Jag vill bara dela med mig av mig själv och hoppas kunna inspirera andra. Går inte vägen nu så går det vägen nästa gång, eller nästa. Jag har så många låtar, så jag är inte orolig.

”Hold on” blev ju en hit, vilka likheter/skillnader ser du mellan låtarna?

– Varje låt skiljer sig från andra såklart, men pop är något jag håller fast vi. Båda handlar om min livsresa fram till idag. Förhoppningsvis ska båda ge samma känsla av att allt kan bli bättre.

Du fokuserar ofta på det positiva, finns det något mörker i låtarna?

– Mörkret kommer på albumet när det släpps, då finns det många låter som bara är mörker. Men det är viktigt att inbringa hopp – för att jag har blivit starkare av musik och jag vill inspirera andra kids att ta sig från mörker till ljus.

Du spelar i Södertälje på fredag – vad kommer du att bjuda på?

– Jag kommer köra elva låtar, och publiken kommer höra historien bakom låtarna. Det blir en berg och dalbana för publiken precis som det blir för mig när jag framför låtarna. Det ska bli kul att spela på en plats där man spelat halva livet.
