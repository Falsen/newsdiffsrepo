Fortsatt fritt fram för dieselbilar i Skåne
Ylva Esping

Regeringen vill ge Sveriges kommuner rätt att förbjuda personbilar som körs på diesel i stadskärnorna.

Tidigare har dieselbilar betraktats som ett bra miljöval med låga utsläpp av koloxid, koldioxid och kolväten.

Men nu vill EU också minska utsläppen av kväveoxider och därför har de flesta av dagens dieselbilar hamnat i strykklassen, skriver HD/Sydsvenskan.

Regeringen utreder införande av miljözoner i svenska städer där dieselbilar kan komma att förbjudas. Liknande förbud är på väg att införas i stadskärnorna i europeiska storstäder som Aten, Köpenhamn, Madrid och Paris.

Ett förbud mot dieselbilar kan bli aktuellt i kommuner som idag har förbud mot tung trafik.

Men varken Malmö, Lund och Helsingborg är intresserade av ett förbud, skriver HD/Sydsvenskan.
