Flydde utomlands efter barnporrbrott – döms till fängelse
Gösta 	 Backlund

43-åringen greps i januari. I hans dator hade polisen hittat flera tusen bilder och ett hundratal filmer som bedömdes som grovt barnpornografiska. Men när han sattes på fri fot försvann han spårlöst.

I slutet av juli hittade köpenhamnspolisen en man sovande på en parkbänk i Köpenhamn. Eftersom han saknade ID-handlingar togs han med till polisstationen där man kunde konstatera att han var efterlyst av Interpol. Han fördes till Helsingborg och ställdes inför rätta.

Nu döms alltså mannen til sex månaders fängelse för grovt barnpornografibrott, berättar Helsingborgs Dagblad.
