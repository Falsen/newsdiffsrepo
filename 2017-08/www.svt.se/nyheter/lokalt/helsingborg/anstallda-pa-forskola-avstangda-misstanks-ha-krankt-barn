Anställda på förskola avstängda – misstänks ha kränkt barn
Jessica Bloem

De två anställda ska ha betett sig bryskt mot flera barn, skriver Helsingborgs dagblad.

– Vi har dock inget som tyder på att det förekommit direkt våld, säger den pressansvarige för förskolan till tidningen.

Pedagogerna ska också ha använt sig av ett olämpligt tilltal mot barnen och de är nu avstängda från jobbet i väntan på en intern utredning. Ingen polisanmälan har gjorts men föräldrarna på förskolan har informerats.

– Min son vill inte gå dit. Han är rädd för sin egen skugga. Han var inte den här typen av kille tidigare, säger en pappa till HD.
