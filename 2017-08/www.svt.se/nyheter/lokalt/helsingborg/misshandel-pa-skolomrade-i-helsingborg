Misshandel på skolområde i Helsingborg
Moa Lundgren

– Två personer skadade personer ha förts med ambulans till sjukhus, oklart om det är elever på skolan, inga detaljer om skadeläget som det ser ut, säger Maya Forstenius, informatör på polisen.

Misshandeln har inträffat på ett skolområde på Köpingevägen. Polisen har ingen uppgift om ålder på de skadade personerna.

– Det verkar som att det ska ha skett utomhus.

Enligt polisen ska flera misstänkta gärningsmän ha lämnat platsen efter händelsen

– Vi har spärrat av brottsplatsen och jobbar just nu med att samla in information och prata med vittnen.

– Vi kommer också att bege oss till sjukhuset för att prata med de skadade personerna.
