Pojke hotade elever via Snapchat
TT

Förutom att ha fått den aktuella bilden skickad till sig blev en flicka på skolan även hotad till livet över telefon. Ytterligare en elev ska ha fått bilder av den pistolbeväpnade pojken.

– Det har inkommit tre anmälningar, som rör fyra brott, säger Stephan Söderholm på polisens ledningscentral.

Pojken har varit avstängd från skolan sedan 25 augusti då rektorn gjorde en polisanmälan om bilderna på Snapchat.

– Han kommer tillbaka till sin klass i morgon. Vi har informerat eleverna och de sociala myndigheterna är inkopplade, säger skolans rektor.

Pistolen, som pojken poserar med på bilderna, är en så kallad soft airgun och pojken har därför också polisanmälts för olaga vapeninnehav eftersom det finns ett ålderskrav på 18 år för att inneha en luftpistol av den sorten.

Skolans rektor framhåller att händelserna har inträffat på elevens fritid.
