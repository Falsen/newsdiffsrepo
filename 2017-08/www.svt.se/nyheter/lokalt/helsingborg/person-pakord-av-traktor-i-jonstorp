Man dog efter traktorolycka utanför Jonstorp
Adam Bergsten

Polis, ambulans och räddningstjänst skickades till platsen i samband med olyckan.

– Det är lite oklart vad som har hänt, vi har en person som har blivit påkörd, eller trillat av en traktor. Det är oklart om han har åkt i traktorn eller inte, säger Ulf Wahlström, räddningsledare på plats.

– För oss handlade det om att spärra av området och invänta polisen för tekniska undersökningar.

På sjukhuset konstaterades att den 66-årige mannen har avlidit.

– Vi utreder händelsen som en arbetsplatsolycka, säger Maya Forstenius på polisens ledningscentral.

I samband med olyckan stängdes vägen av i båda riktningarna. Vid 14.30-tiden var vägen åter öppen för trafikanter.
