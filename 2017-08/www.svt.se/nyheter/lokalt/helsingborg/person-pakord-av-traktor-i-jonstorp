Person påkörd av traktor utanför Jonstorp – en förd till sjukhus
Adam Bergsten

Polis, ambulans och räddningstjänst skickades till platsen i samband med olyckan.

– Det är lite oklart vad som har hänt, vi har en person som har blivit påkörd, eller trillat av en traktor, det är oklart om han har åkt i traktorn eller inte, säger Ulf Wahlström, räddningsledare på plats.

– Ambulansen var framme strax före oss och lastade personen och körde mannen direkt till sjukhuset, det brukar tyda på att det är kritiskt.

Enligt räddningstjänsten är mannen allvarligt skadad.

– För oss handlade det om att spärra av området och invänta polisen för tekniska undersökningar.

I samband med olyckan stängdes vägen av i båda riktningarna. Vid 14.30 var vägen åter farbar igen.
