Vd:n: ”Glad att medarbetarna är oskadda”
Julia Maric

– Polisen har gjort ett fantastiskt jobb genom att vara så snabbt på plats, säger KarAnas vd Jacob Nyberg. Jag är glad att samtliga medarbetare kom ut från byggnaden oskadda.

Dagen efter det spektakulära rånet mot ädelmetallföretaget försöker polisen lägga pusslet med vad som egentligen hände.

Trots att rånarna använt både bengaler, fotanglar och hjullastare vid tillslaget var det förvånansvärt många som inte märkte något överhuvudtaget.

– Jag jobbade hela dagen, klockan 10 var jag på läkarbesök men märkte ingenting, säger Akin Tanakan, byggentreprenär på byggarbetsplatsen mitt emot KarAna.

Jenny jobbar på Sougi Suchi 200 meter från KarAna:

– Jag skulle servera när jag såg hur gästerna sprang ut på vägen där det fanns en massa spikar, berättar hon. Sedan stoppade de alla bilar.

Men trots den av allt att döma gedigna planeringen verkar inte bytet ha blivit särskilt stort.

– Nej, det vill jag inte kommentera, säger Jacob Nyberg
