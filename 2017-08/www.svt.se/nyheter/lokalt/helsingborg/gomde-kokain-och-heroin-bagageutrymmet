Gömde kokain och heroin bagageutrymmet
Jessica Bloem

I ett lönnutrymme i bilens bagage hittades nästan fyra kilo kokain och drygt sex kilo heroin. I bilen färdades ett par som sa att de inte kände till att det fanns narkotika i bilen.

Tingsrätten anser inte att mannen är trovärdig bland annat eftersom hans fingeravtryck hittats i anslutning till lönnutrymmet där narkotikan förvarades. Han döms till sex års fängelse.

När det gäller kvinnan så finns det, enligt rätten, inga bevis för att hon kände till narkotikan eller varit inblandad i smugglingen och därför frikänns hon.
