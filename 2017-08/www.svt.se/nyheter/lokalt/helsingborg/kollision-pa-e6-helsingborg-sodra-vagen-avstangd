Publicerad:19 augusti 2017 10.29Uppdaterad:19 augusti 2017 11.49
SVT Nyheter Helsingborg
Sofia Hermansson

Den första olyckan ska ha skett i det norrgående körfältet i riktning mot Halmstad där tre personbilar av oklar anledning ska ha krockat.

– Ambulans och räddningstjänst är på plats och vägen är tillfälligt avstängd, uppger inre befäl på polisen i Helsingborg.

Vägen är tills vidare avstängd och det skapas köbildning på plats.

Strax före klockan 11 inkom ytterligare larm om krock i höjd med Rydebäck, där sex personbilar ska ha kolliderat.

Enligt SOS Alarm ska ingen ha kommit till skada vid olyckorna.

Trafiken leds om via avfart Rydebäck och vägen förväntas vara öppen igen kring 12.30 uppger Trafikverket.
