Publicerad:20 augusti 2017 15.29Uppdaterad:20 augusti 2017 16.29
SVT Nyheter Helsingborg
Ylva Esping

– Det var några mindre ordningsstörningar men inget som vi inte hade kontroll på, säger Richard Glantz, kommunikatör vid polisen.

Han befinner sig inne på arenan Olympia under pågående match där Helsingborgs IF möter Gais.

– Det var höga smällare, bangers, och föremål som kastades mellan grupperna,  säger Richard Glantz.

Polisen har också upprättat en anmälan om grov misshandel som ägt rum i kortegen på väg mot Olympa.

– Där arbetar vi med identifiering just nu. Vi har stor hjälp av övervakningskamerorna som finns på och runt arenan, säger Richard Glantz.

Innan matchen kom också ett larm om ett misstänkt gängslagsmål på Fältarpsvägen i Helsingborg.

När polisen kom dit var bråket över.

– Det hade ingen koppling till fotbollen. En lättare skadad fanns kvar efter bråket. Ambulanspersonalen tittade på honom men han behövde ingen vård, säger Jimmy Modin, presstalesperson vid polisregion Syd.
