Publicerad:20 augusti 2017 15.29Uppdaterad:20 augusti 2017 20.28
SVT Nyheter Helsingborg
Ylva Esping

– Det var ordningsstörningar både till och från Olympia. Bangersen kom från båda hållen, även göteborgarna, säger Richard Glantz, kommunikatör vid polisen.

Efter matchen uppstod även stenkastning mot polisen.

– En polis fördes till Helsingborgs lasarett med lindriga skador. En person är gripen för våld mot tjänsteman. Vi identifierade honom snabbt och efter en kort språngmarsch kunde vi gripa honom, säger Richard Glantz.

Polisen grep ytterligare en person. Han är misstänkt för tillträdesförbudet, bengalbränning och brott mot maskeringsförbudet. Under matchen avvisades tre personer från arenan för ordningsstörning och två personer omhändertogs för att de var berusade.

Ytterligare en anmälan om våld mot tjänsteman har upprättats, men polisen har i nuläget ingen misstänkt gärningsman.

– Vi har även rapporterat om skadegörelse på arenan. Gais-fansen bröt sönder ett räcke. De är på väg hem till Göteborg nu, säger Richard Glantz.

Matchen slutade 1-0 till HIF efter mål i den 82:a minuten av Alex Timossi Andersson.

Innan matchen kom också ett larm om ett misstänkt gängslagsmål på Fältarpsvägen i Helsingborg.

När polisen kom dit var bråket över.

– Det hade ingen koppling till fotbollen. En lättare skadad fanns kvar efter bråket. Ambulanspersonalen tittade på honom men han behövde ingen vård, säger Jimmy Modin, presstalesperson vid polisregion Syd.
