Plasten firar hundra år
Jessica Bloem

På Plastens hus i Perstorp är det fullt upp just nu. Här finns en utställning med plastprodukter från ortens stora arbetsgivare Perstorp AB. Och nu när det är 100 år sedan den första plasten tillverkades här så hålls öppet hus och det ordnas guidade bussturer på fabriksområdet.

– Det här föremålet ser kanske inte så mycket ut för världen men det är den första plastprodukten som tillverkades här, säger Bo Persson på Plastens hus och håller upp ett handtag till en så kallad knivströmbrytare som gjorde att personen som höll i handtaget inte fick en elektrisk stöt.

Under de kommande årtiondena ökade plastproduktionen och Skånska ättikfabriken, senare Perstorp AB, hade som mest 10 000 plastprodukter i sitt sortiment, bland annat det kända plastlaminatet Perstorpsplattan.

SVT Nyheter Helsingborg kommer att berätta mer om plasten och Perstorp ABs betydelse på orten under dagen.

Håll utkik här på vår nyhetssajt och i kommande sändningar.
