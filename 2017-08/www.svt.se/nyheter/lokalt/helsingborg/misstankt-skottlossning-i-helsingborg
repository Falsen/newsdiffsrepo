Misstänkt skottlossning i Helsingborg
Esfar Ahmad

– En man är skadad, men hur han har blivit skadad vet vi ännu inte, säger Calle Persson på polisens ledningscentral.

Larmet kom in till polisen av en uppringare som berättade att en man var skottskadad. Polisen har ännu inte genomfört en brottsplatsundersökning.

Vid sextiden på tisdagseftermiddagen var polis och ambulans kvar på den plats där den skadade mannen befunnit sig.

På den platsen har polisen ännu inte hittat spår efter skottlossning.

– Vi kommer att prata med mannen och eventuella vittnen. Vi lokaliserar även en brottsplats, säger Calle Persson.

Mannen är skadad och kommer att föras till sjukhus med ambulans.

Texten uppdateras...
