Man skjuten med luftvapen i Helsingborg
Esfar Ahmad

Inledningsvis var det oklart vad mannen blivit träffad med.

– En man är skadad, men hur han har blivit skadad vet vi ännu inte, sa Calle Persson på polisens ledningscentral.

Larmet kom in till polisen av en uppringare som berättade att en man var skottskadad. Mannen är i 60-årsåldern.

Polisen spärrade inte av området, och flera detaljer var oklara. Vid halvsju-tiden var polisen kvar på den plats där den skadade mannen befann sig. De genomförde då en brottsplatsundersökning.

Då kunde polisen även bekräfta att mannen blivit träffad av ett luftvapen.

– Vi är inte säkra på skadeläget men händelsen är rubricerad som misshandel, säger Åsa Emanuelsson på polisens ledningscentral.

Polisen kommer att genomföra förhör med eventuella vittnen och den skadade mannen, som har förts till sjukhus.

Ingen misstänkt är gripen.
