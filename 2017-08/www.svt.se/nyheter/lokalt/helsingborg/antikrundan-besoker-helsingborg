Antikrundan besöker Helsingborg
Julia Maric

– Det ska bli spännande, men lite nervöst också. Det ska bli intressant imorgon att se på både det vi själva ska få värderat men också vad alla de andra har med sig, säger Marianne från Helsingborg som tillsammans med sin man Lars ska få sin byrå värderad under morgondagens inspelning.Antikrundan är ett antikvitetsprogram där experter reser runt i landet och möter människor som vill få sina antika föremål värderade. Programledare är Anne Lundberg. Det är den 29:e säsongen som spelas in.

– Det är alltid roligt att vara på hemmaplan, säger programledaren Ann Lundberg som själv har sina rötter i Skåne.

När Antikrundan besökte Höganäs för några år sedan slogs ett publikrekord med över 2200 besökare som ville ha sina antikviteter värderade.

– Jag hoppas att Helsingborg slår Höganäs, säger programledaren Ann Lundberg som nu gör sitt 18:e år som programledare på Antikrundan.

Totalt görs ungefär 5000 värderingar under inspelningarna av Antikrundan. Mellan klockan 12 och 18 imorgon kan Helsingborgarna komma och lämna sina föremål på Sofiero Gård för att få dem värderade.

Eftersom att Lars och Mariannes byrå är ett tyngre och större föremål blev den hämtad idag av programledaren Ann Lundberg tillsammans med en flyttfirma. Lars och Marianne har haft byrån i tio år men byrån har levt i familjesläkten i över 100 år. Det var Lars farfars mamma som köpte den på en aktion i Stockholm.

Hur känns det nu när byrån är borta?

– Det känns ju lite tomt för den har ju ändå stått här i tio år och nu är den på väg till Antikrundan. Men det är ju verkligen spännande. Vi har ju förväntningar på värdering och vad de ska tycka om skicket, säger Lars.
