Peter Danielsson (M) säger nej till att bli ny partiledare
Moa Lundgren

Det är i en längre intervju med HD/Sydsvenskan som Peter Danielsson förklarare att han inte är aktuell för partiledarposten.

– Jag är inte kandidat till den posten, det vill jag tydligt markera, säger han till tidningen.

Som skäl anger den 43-årige Danielsson att han vill stanna kvar i Helsingborgspolitiken och att han vill vara en närvarande pappa till sina barn.

LÄS MER: ”Hela partistyrelsen måste gå om Kinberg Batra avgår”

I intervjun konstaterar han också att Anna Kindberg Batra inte hade något annat val än att lämna posten, men förklarar att han inte ställer sig bakom Malmömoderaternas tidigare krav på att hela partistyrelsen bör avgå.

– Vi har ett kollektivt ansvar för de vägval och politiska förändringar som Moderaterna har gjort. Men jag uppfattar att mycket av kritiken riktar sig mot vår partiledares förmåga att vinna förtroende. Det skulle förvåna mig mycket om det blir stora förändringar i den politik vi tagit fram under Annas ledning, säger han till tidningen.

Peter Danielsson uppger också att han vid en eventuell valförlust nästa år kommer att lämna politiken.

– Då handlar det om att lämna politiken och gå tillbaka till näringslivet och göra något helt annat, säger han till tidningen.

LÄS MER: Ljungman om Batras avgång
