Stickskadad man förd till sjukhus – misstänkt mordförsök
Linda Fridh

På platsen anträffades en stickskadad man som fördes med ambulans till sjukhus.

Brottsplatsen är initialt oklar men uppgifter leder till Himmelriksgränd, som spärrades av.

Polisen har samlat in information om händelsen under natten och eventuella vittnen kommer att höras under söndagen.

Ärendet rubriceras som försök till mord.

Tidigare på lördagskvällen, vid 21.30-tiden, beordrades polisen till en misshandel på Södergatan i Helsingborg.

En kvinna i 20-års åldern hade slagit larm efter att hon stoppat en misshandel av en ung kvinna på Nytorgsgatan, genom att spraya gärningsmännen med sin medhavda försvarsfärg.

Kvinnan får i samband med det själv ett slag i ansiktet av gärningsmännen och springer därefter från platsen.

De två misstänkta, två unga män, ska ha fått rödaktig färg sprayad i ansiktet. De fanns inte kvar på platsen när polisen anlände.

Den misshandlade kvinnans skadeläge är oklart.

En anmälan om misshandel har upprättats.
