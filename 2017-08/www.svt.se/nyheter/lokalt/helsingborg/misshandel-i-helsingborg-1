Polisen söker vittnen till livshotande knivskärning
Linda Fridh

Polis och ambulans larmades till Södra Storgatan med anledning av misshandel strax efter midnatt natten till söndag. En 16-åring påträffades med stickskador i buken och pojken fick först hjälp av privatpersoner att påkalla hjälp. Han fördes därefter med ambulans till sjukhus. Pojken vårdas fortfarande på sjukhus för sina skador.

– Det var riktigt illa till en början men nu är pojken utom livsfara även om han är fortfarande ligger nedsövd på sjukhus, säger kriminalkommisarie Göran Tolf till hd.se.

Polisen utredare arbetar med att se över kameraövervakningen i området och att gå igenom vittnesförhör men efterlyser nu också hjälp från allmänheten via polisens facebooksida.

Vid tidpunkten för knivskärningen rörde sig mycket folk i området och polisen vill nu ha mer information om tre individer som tros fara inblandade i knivdådet.

Ärendet rubriceras som försök till mord.
