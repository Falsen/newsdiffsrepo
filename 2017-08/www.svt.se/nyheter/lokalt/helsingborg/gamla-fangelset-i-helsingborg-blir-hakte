Gamla fängelset i Helsingborg blir häkte
TT

Fängelset har i två år hyrts av Statens institutionsstyrelse (Sis) och använts till tvångsvård av barn och ungdomar. Sis ville fortsätta den verksamheten men Kriminalvården anser sig nu behöva anläggningen för att minska behovet av att skicka häktade till andra regioner.

– Den bedömning vi har gjort är att det finns ett ökat behov av häktesplatser i region Syd både nu och under överskådlig framtid, säger Svante Engelbrektsson, enhetschef på Kriminalvården i ett pressmeddelande.

LÄS MER: Ungdomshem tvingas flytta från Bergaanstalten

Statens institutionsstyrelse (SiS) har tidigare varit kritiska till att ungdomshemmet tvingats flytta ut från lokalerna.

– Vi har ett behov av de här platserna. Vi har en kösituation som det är i dagsläget. När vi inte har tillgång till de här platserna kommer det bli ännu värre, sade Stefan Hell Fröding, till SVT Nyheter i mars.

Vid årsskiftet inleds omvandlingen av Bergaanstalten till gemensamhetshäkte med 44 platser.

Kriminalvården ska nyrekrytera bland annat kriminalvårdare, sjuksköterskor och kock.
