Se ÖFK:s glädje efter deras senaste vinst i Europa League
Kajsa Wall

ÖFK passade på att fira rejält, både på och utanför planen igår kväll, när de besegrat PAOK med 2-0, samma resultat som vid deras första match i Europa League-kvalet mot Galatasaray.

– Det är otroligt jag kan inte beskriva det med ord, varken på engelska eller svenska, sa ÖFK:s tränare Graham Potter till SVT Nyheter Jämtland efter vinsten.

– Jag är inte lika chockad som alla andra, jag visste att vi skulle komma till gruppspelet. Vi har alla trott på att vi kan vinna, säger målskytten Saman Ghoddos.

LÄS MER: Se publikens euforiska jubel när slutsignalen går

Nu är ÖFK det första svenska fotbollslag att ta sig vidare till gruppspelet i Europa League på fyra år.

Idag, fredag, klockan 13 lottas det fram vem ÖFK kommer möta härnäst. På listan över möjliga motståndare finns nu bland annat storklubbar som Arsenal, Milan och Marseille, men även norska Rosenborg är en möjlig motståndare.
