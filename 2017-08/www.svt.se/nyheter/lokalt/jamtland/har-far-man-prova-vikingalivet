Här får man prova vikingalivet
Bengterik Busk

– Vi vill ge en lite bredare bild av vikingatiden än den som de flesta är vana vid, säger Elias Hall som är producenten bakom dagarna.

– Så förutom det krigiska så är det också mycket kultur och föreläsningar om Vikingatidens mat till exempel.

Ingvar Svanborg var den som tog initiativet till de tre Vikingadagarna som i år arrangeras för första gången.

– Jag blev lite inspirerad av Medeltidsveckan på Gotland och tänkte lite som så att det finns ett stort intresse och här uppe har vi förutsättningarna med alla våra föreningar som har Viktingatidsanknytning.

MISSA INTE: Så får du lokala nyheter i SVT:s app

Besökarna på Vikingadagarna kunde bl a prova på yxkastning och bågskytte. Tidsenlig mat fanns att köpa och så fick man också testa att ha

på sig en nätbrynja gjord av ståltråd.

– Den är skita-tung, konstaterade unge Elias Norin.

Det är sex föreningar som står bakom Jämtlands Vikingadagar: Aksel Lindströmsällskapet, Escapade Sweden, Jämtlands bågskyttelklubb, Jämtlands historiska fäktsällskap, Arnljotspelen och Österhus vänner.
