Vårdsommaren – akuten har drabbats värst
Sofie Lie

Ja, hur har sommaren på Östersunds sjukhus varit i sommar egentligen? Åsikterna går lite isär bland representant från regionen och vårdförbundet.

– Sen jag kom tillbaka från semestern, det här är fjärde veckan som jag jobbar, så har det varit ganska så bra, säger Sonja Nilsson som är Vårsplatskoordinator på Region Jämtland Härjedalen.

Från fackets sida är man lite mer tveksam.

– Sommaren på sjukhuset har varit hanterbar men mycket mycket ansträngd, säger Maria Lindberg, ledamot på Vårdförbundet Jämtland.

En av de klinker där de, enligt de båda, varit värst i sommar är på akutmottagningen. Maria Lindberg på Vårdförbundet tror att en av anledningarna är att Östersund kommun inte längre har något avtal med regionens tillnyktringsenhet men också för få vårdplatser.

– Det beror också på att flödet upp till avdelningarna inte fungerar. De har minskat antalet vårdplatser, vilket gör att akuten inte kan slussa vidare patienter i kedjan och de blir kvar på akuten, säger Maria Lindberg, vårdförbundet.

Regionen pekar på att de höga trycket delvis beror på att patienterna är sjuka och behöver läggas in.

– Man har ett väldigt litet elektivt intag, alltså patienter som kommer in för att operera sig, men däremot är patienterna sjuka som läggs in, akuta patienter, säger Sonja Nilsson, vårdkoordinator.

Då mycket personal på sjukhuset inte haft möjlighet att ta ut full semester kommer situationen troligtivis inte att förbättras till hösten.

– Många har inte tagit ut all semester och den ska ju tas ut innan årsskiftet så det kommer nog att behövas extra personal även till hösten, säger Maria Lindberg på Vårdförbundet Jämtland.
