Strid om fakturor kring skidtunneln i Gällö
Maria Harning

Det är Sveriges Radios P4 Jämtland som gått igenom fakturorna som rör bygget av skidtunneln i Gällö i Bräcke kommun. Hittills har bygget kostat nästan 36 miljoner kronor, varav Bräcke kommun har stått för nästan 21 miljoner.

LÄS MER: Kommunstyrelsen säger ja till skidtunnel

Men Bräcke kommun har nu tagit strid med leverantören om fakturor för drygt 14 miljoner kronor. Kommunen menar att leverantören har gjort jobb som inte varit beställda och dessutom tagit dubbelt betalt för vissa jobb.

P4 Jämtland har varit i kontakt med leverantören, som inte vill kommentera på annat sätt än att de är oeniga.
