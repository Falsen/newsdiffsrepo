20 nya jobb till Tillväxtverket i Östersund
Marie Selander

Tillväxtverket har redan idag verksamhet i Östersund, där finns bland annat verkets växel och enheten för Regionala miljöer. Men nu kommer alltså ännu fler delar av verket att utlokaliseras till länet. Det innebär konkret 20 nya jobb till Östersund, där det för närvarande arbetar 85 anställda.

– Det här känns förstås jätteroligt, säger Lars Wikström som är avdelningschef på Tillväxtverket.

– Jag tror att det blir både folk som flyttar med från Stockholm och folk som bor här som får dom här nya jobben.

– Av erfarenhet vet jag att det inte är några som helst problem att hitta kompetenta medarbetare här i länet.

Tillväxtverket fungerar ungefär som ett näringslivskontor för hela Sverige där man stöttar företag och bliviande företag med bl a kunskaper om lagar och regler. Kontoret i Östersund har hela Sverige som arbetsområde.

Myndigheten finns på nio orter, med huvudkontor i Stockholm.
