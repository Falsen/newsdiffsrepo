Klart: ÖFK sänder själva sista playoff-matchen
Kajsa Wall

Precis som vid hemmamatchen mot Fola Esch så väljer ÖFK igen att sända Europa League-matchen mot PAOK själva på nätet. Det står klart på onsdag eftermiddagen.

– Vi tar kostnaden själva för produktionen. Detta för att visa vår uppskattning mot alla våra fans i Jämtland och övriga Sverige som inte har möjlighet att åka till oss och se matchen på Jämtkraft arena, säger ÖFK:s ordförande Daniel Kindberg till OSD Sport.

LÄS MER: ÖFK direktsände matchen mot Fola Esch på nätet

Sändningen, som börjar 18.45, kan ses på OSD Sport, en sida som ägs av klubben. Matchen börjar på torsdag klockan 19.

På onsdag eftermiddagen står det också klart att matchen även kommer att visas på storbildsskärm på Stortorget i Östersund.

LÄS MER: Folkfest på Stortorget när ÖFK spelade borta

– Att så många företag och organisationer väljer att igen, så snabbt inpå förra visningen, ställa upp för att staden ska få se matchen på storbild är något vi är enormt tacksamma över, säger Calle Hedman, projektledare på Destination Östersund i ett pressmeddelande.
