Klart: ÖFK sänder själva sista playoff-matchen
Kajsa Wall

Precis som vid hemmamatchen mot Fola Esch så väljer ÖFK igen att sända Europa League-matchen mot PAOK själva på nätet.

– Vi tar kostnaden själva för produktionen. Detta för att visa vår uppskattning mot alla våra fans i Jämtland och övriga Sverige som inte har möjlighet att åka till oss och se matchen på Jämtkraft arena, säger ÖFK:s ordförande Daniel Kindberg till OSD Sport.

LÄS MER: Klart: ÖFK direktsänder sin egen match på nätet

Sändningen, som börjar 18.45, kan ses på OSD Sport, en sida som ägs av klubben. Matchen börjar på torsdag klockan 19.
