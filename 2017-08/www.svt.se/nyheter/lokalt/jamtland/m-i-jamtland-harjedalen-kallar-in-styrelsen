(M) i Jämtland/Härjedalen kallar till extra sammanträde
Bengterik Busk

Turbulensen inom moderaterna har nu lett till att Saila Quicklund som är partiets förbundsordförande i Jämtlands län nu har kallat sin styrelse till ett extra sammanträde.

LÄS MER: Moderaterna i Östersund vill byta ut hela partiledningen

Jämtland är ett av de län som ännu inte sagt hur man ställer sig när det gäller Anna Kinberg Batras framtid som partiledare.

– Vi kommer att ha ett telefonmöte i morgon, fredag, klockan 17.00.

– Det är ju ingen brådska, säger hon.

LÄS MER: Krokoms kommunalråd om partiledarfrågan i Moderaterna

Moderaternas länsavdelning i Jämtlands län har hittills legat lågt när det gäller att uttala sig om förtroendet för Anna Kinberg Batra.

– Hon är demokratiskt vald och vi har ingen annan åsikt just nu, sa Saila Quicklund (M) igår.

LÄS MER: Länsmoderater avvaktar om avgångskrav
