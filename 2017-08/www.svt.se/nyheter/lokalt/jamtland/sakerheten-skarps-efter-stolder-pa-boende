Säkerheten skärps efter stölder på boende
Maria Harning

Det var i början av sommaren som det upptäcktes att det saknades pengar för fyra boende på ett särskilt boende i kommunen. Sammanlagt saknades 640 kronor. Pengarna försvann från ett låsbart skåp på avdelningen.

Det finns ingen misstänkt för stölderna men de har polisanmälts.

Efter att det försvunnit pengar, så har skåpet flyttats till enhetschefens kontor och under hösten planeras ytterligare åtgärder.

Varje boende med egna pengar ska få ett låsbart skåp hos sig. Skåpen kommer att vara försedda med digitala lås som loggar vem som lägger in eller tar ut pengar.
