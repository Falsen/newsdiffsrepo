Vält lastbil blockerar väg 84
Maria Harning

Det var strax före klockan 15 på söndagen som larmet kom om att en lastbil vält strax utanför länsgränsen mot Ljusdal. Lastbilen, som var fylld med fisk, blockerar hela vägbanan.

Vägen är helt avstängd för trafik och bärgningsarbetet beräknas pågå under kvällen. Först vid 22-tiden räknar Trafikverket med att vägen åter är öppen för trafik.
