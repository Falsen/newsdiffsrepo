Två allvarligt skadade vid lägenhetsbrand
Ulrika Wänkkö

Det var vid tretiden på natten som en granne kände röklukt och ringde 112. Röken hade även spridit sig ut i trappuppgången.

När räddningstjänsten kom till platsen hade en person lyckats ta sig ut från den rökfyllda lägenheten själv. Rökdykare gick in och hämtade ut ytterligare en person som var kvar i lägenheten.

Båda fördes till sjukhus med ambulans.

Båda personerna, en vuxen kvinna och en äldre man, har fått allvarliga skador och vårdas nu på Östersunds sjukhus. Deras tillstånd bedömdes som allvarliga men inte livshotande, vid femtiden på lördagsmorgonen.

Orsaken till branden tros vara torrkokning.

– Det brann på spisen när vi kom dit. Någon hade glömt något på spisen som började brinna, säger Johan Wickenberg, inre befäl på räddningstjänsten.
