Normal polisbevakning av matchen
Maria Harning

När ÖFK spelade sin första kvalmatch till Europa League så kallades extra många poliser in från hela landet. Det turkiska laget Galatasary stod för motståndet och runt 600 motståndarsupportrar kom till Östersund för att följa matchen.

Nu möter Östersund grekiska PAOK i en avgörande match, men den här gången blir det ingen större poliskommendering.

– Det blir ungefär som vid en allsvensk match mot ett Stockholmslag, säger polisområdeschef Peter Moberg till SVT Jämtland.

LÄS MER: Nouri inför matchen: ”Har grymt &#x27;go&#x27; i laget”

Den främsta anledningen till att det inte blir någon större kommendering är att det inte väntas särskilt många PAOK-fans.

– Vad vi vet så kommer det att komma ett par hundra supportrar, säger Peter Moberg. Underrättelsebilden vi har gör att vi gjort bedömningen att vi klarar bevakningen med egna resurser.

Enligt Moberg så anländer supportrarna inte i någon samlad tropp.

LÄS MER: Polisen rustade inför matchen mot Galatasaray

– De flesta åker nog direkt till arenan, säger han. Vi vet ju också exakt vad det är för supportrar som kommer hit, så vi har en klar bild.

Exakt hur många poliser som kommer att bevaka matchen och supportrarna vill han inte säga.

– Det säger vi aldrig, avslutar han och skrattar.
