Landets äldsta kåta byggs upp på nytt
Bengterik Busk

Återuppbyggnaden sker i slutet av den här veckan i sambarbete med bland annat Jamtli. Den här kåtan har varit med om en hel del.

Någon gång på 1930-talet skänktes den av dåvarande Mittådalens renägarförening till Fornminnesparken. Där stod den till 1966 då den flyttades upp till Funäsdalsberget och blev en del i en samisk turistanläggning.

Kåtan revs 2016 och delarna togs om hand av Fjällmuseet. Då konstaterade man att kåtan var daterad till 1867 och är, enligt Fjällmuseets chef Ola Hanneryd, därmed den troligen äldsta kåtan som finns bevarad.

Var kåtan stod från början är oklart.

– Vi hoppas kunna ta reda på det genom att leta i arkiven. Det blir ett riktigt detektivarbete, säger Ola Hanneryd.

Arbetet med att bygga upp kåtan igen leds av Alf Villenfelt i Brändåsen och Joni Lidberg i Bruksvallarna. Det sker i form av en workshop där deltagarna ska möjlighet att studera samisk byggnadstradition och även lära sig hur man restaurerar den här typen av byggnader.
