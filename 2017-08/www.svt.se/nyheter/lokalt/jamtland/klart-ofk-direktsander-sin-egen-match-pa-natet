Klart: ÖFK direktsänder sin egen match på nätet
Kajsa Wall

Det kommer alltså bli sportsajten OSD Sport, en sida som ägs av klubben, som direktsänder torsdagens match.

– Jag är väldigt glad att mina medarbetare har gjort det här möjligt, säger ÖFK:s ordförande Daniel Kindberg till OSD Sport.

Enligt Kindberg så fick man inte ett tillräckligt bra erbjudande från någon som ville sända matchen.

– Det såg ut att bli en match utan tv-sändning tills den här chansen dök upp att sända den själva, säger Kindberg.

– Vi vill erbjuda de fans som inte har möjlighet att komma hit att se matchen gratis. Det tycker jag att de är värda.

Matchen börjar på torsdag klockan 19 och sändningen på OSD Sport och ÖFK:s hemsida börjar 18.50.
