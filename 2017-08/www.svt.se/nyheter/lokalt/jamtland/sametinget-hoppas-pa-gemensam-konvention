Sametinget hoppas på gemensam konvention
Björn B Schäfer

I våras genomfördes valet till Sametinget. Och även om valet redan är avgjort så finns ännu inget beslut om vilka partier som ska bilda majoritet.

– Efter valet i maj så är det här första gången som de nya ledamöterna träffas. Vad jag vet så finns det ännu ingen överenskommelse vilka som ska styra, säger Marie Enoksson, kommunikatör på Sametinget.

Genom åren har Sametinget haft det svårt att få igenom beslut. Ofta har det varit stridigheter mellan de partier som representerar renägande samer och partier som främst lockar samer som inte äger några renar.

SVT: Vore det inte enklare att dela upp sig i varsin intresseorganisation?

Marie Enoksson tror dock inte på den idén.

– Parlamentet speglar ju det samiska folket. De har valt sina företrädare så det här är en bild av det samiska folket.

Marie Enoksson tror att mötet i Östersund kommer att domineras av diskussionerna kring en ny gemensam Nordisk samekonvention med Norge och Sverige och Finland.

– Det här är en process som funnits jättelänge men nu finns det ett färdigt förslag. Nu är det upp till de enskilda sametingen att ta ställning till om det här är tillräckligt bra.

Kronprisessan kommer

På onsdag inviger kronprinsessan Victoria Sametingets plenum i Östersund.
