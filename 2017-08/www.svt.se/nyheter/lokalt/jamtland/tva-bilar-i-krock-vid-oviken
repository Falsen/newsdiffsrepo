Två bilar i krock vid Oviken
Kolbjörn Lindberg

Larmet om olyckan kom cirka 19.45. I den ena bilen färdades tre personer, i den andra fanns en person som efter kollisionen klagade på smärtor i axeln. Ambulanspersonal har undersökt denne på plats och ingen ambulanstransport har varit nödvändig i skrivande stund.

– Vi är kvar på platsen och jobbar. Det är delvis avspärrat vid olycksplatsen, men öppet för växelvis körning. Vi kommer vara kvar ett tag till under kvällen, säger Johan Wickenberg, inre befäl vid räddningstjänsten.
