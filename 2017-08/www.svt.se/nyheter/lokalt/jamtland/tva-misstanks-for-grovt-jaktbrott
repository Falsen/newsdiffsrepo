Två misstänks för grovt jaktbrott
Maria Harning

Ytterligare en äggplundrarhärva är under utredning. Polisens nationella operativa avdelning, NOA, har under tre års tid utrett en härva. Två män är på sannolika skäl misstänkta för grovt jaktbrott, grovt artskyddsbrott och jakthäleri, uppger Sveriges radios Ekoredaktion.

Männen misstänks för att i mer än tio års tid ha rest runt i den svenska fjällkedjan, i Jämtland, Västerbotten och Norrbotten, och samlat ägg. Hundratals äggskal ska ha hittats vid husrannsakningar.

De misstänkta nekar till brott, men enligt utredaren hos polisen så kommer åtal sannolikt att väckas i september.

Åtal har dröjt i fallet men kommer sannolikt att väckas i september. De misstänkta nekar till brott.

2014 dömdes tre män för att ha plundrat fågelbon i Stekenjokkområdet. En av männen fick ett års fängelse  och den andra två villkorliga domar och dagsböter.
