Lastbil brann – E14 avstängd växelvis
Ulrika Wänkkö

E14 är avstängd i båda rikningarna sen en mindre lastbil brunnit i närheten av tullen i Storlien.

– Vägen kommer att vara helt avstängd i upp till en timme. Bilen står olägligt till och det har läckt ut glykol som vi måste få upp, säger Callys Blom, insatsledare  i Åre vid tjugo över elva på söndagsförmiddagen.

Det är lastbilens hytt som har brunnit. Varför den fattat eld är okänt i nuläget.

– Branden är släckt och ingen har kommit till skade, säger insatsledaren.

Uppdatering 12:40

Vägen är nu öppen för trafik växelvis i väntan på att en bärgningsbil ska komma till platsen.
