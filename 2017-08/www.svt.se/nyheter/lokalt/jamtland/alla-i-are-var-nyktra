Alla i Åre och Krokom var nyktra
Bengterik Busk

Under lördagsmorgonen hade polisen en nykterhetskontroll på E14 i Åre. Det var totalt 20 bilförare som fick blåsa och alla var nyktra.

– Ett glädjande resultat, säger Markus Isacson som är kommunikatör hos polisen till SVT.

Därefter har polisen kontrollerat nykterheten i trafiken också i Krokom, längs Offerdalsvägen. Även där klarade sig samtliga 21 bilförare utan anmärkningar.
