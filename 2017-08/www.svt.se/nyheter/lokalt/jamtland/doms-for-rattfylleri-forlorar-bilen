Döms för rattfylleri – förlorar bilen
Bengterik Busk

Det är en  man i 35-årsåldern från Västergötland som nu döms av Östersunds tingsrätt till 40 timmars samhällstjänst för olovlig körning och grovt rattfylleri. Tingsrätten beslöt också att mannens bil ska förverkas då han även tidigare dömts för rattfylleri vid flera tillfällen. Den här gången stoppades mannen av polis på E14 i Rannåsen strax utanför Östersund. Det var i september förra året.
