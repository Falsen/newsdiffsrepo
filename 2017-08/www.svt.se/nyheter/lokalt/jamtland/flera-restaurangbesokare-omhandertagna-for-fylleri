Flera krogbesökare omhändertagna för fylleri
Bengterik Busk

Strax efter midnatt kallades polisen till ett bråk på en restaurang i Östersund, där omhändertogs två män enligt LOB (lagen om omhändertagande av berusade personer). Den ene är också misstänkt för narkotikabrott.

En dryg timme senare om händertogs ytterligare en man som bedömdes vara så berusad att han inte kunde ta vara på sig själv. Också det hände på en restaurang.

Vid två-tiden natten till söndag omhändertog ordningsvakter en berusad kvinna på en annan restaurang i Östersund. Polis kallades till platsen och de bedömde att kvinnan var i ett sådant tillstånd att hon behövde vård så hon skjutsades till akuten. Polisen misstänker att kvinnan kan ha blivit drogad.
