Publicerad:21 augusti 2017 20.49Uppdaterad:21 augusti 2017 20.52
Graham Potter på ny spelplan
Kajsa Wall

Anställda inom gymnasieskolan i länet hade på måndagen inspirationsdag i Sporthallen i Östersund. Skolministern Anna Ekström (S) och Glada Huddik Teaterns Pär Johansson var två namn som stod på programmet.

Men när dagen löd mot sitt slut klev ÖFK:s succétränare Graham Potter upp på scenen.

– Jag tänker berätta om min resa från England till att ÖFK ligger i Allsvenskan, och jag vill dela med mig av mina kunskaper angående teambuilding, säger Graham Potter.

I publiken satt Monica Godenius, lärare på Wargentinskolan.

– När jag såg att Graham Potter skulle tala så tänkte jag bara: ”Wow”. Jag tror att han har mycket att lära oss lärare när det gäller att tänka utanför det som vi alltid gör i vardagen, säger hon.

– Fotbollsspelarna fick utmana sig genom olika kulturaktiviteter för att bli bättre. Om vi har till exempel matematik så kan vi också göra någonting helt annat för att se om eleverna blir bättre i just matematik.

Dagen samlade 650 personer och det var inte bara lärare i publiken, utan all gymnasiepersonal var välkommen.
