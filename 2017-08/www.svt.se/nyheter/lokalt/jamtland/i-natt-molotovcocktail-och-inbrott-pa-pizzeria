I natt: molotovcocktail och inbrott på pizzeria
Alexandra Vesterlund Karlsson

Sent på tisdag kväll larmades polisen om en man med en molotovcocktail i centrala Östersund. Mannen hade en flaska fylld med bensin som han tände på. En polispatrull var snabbt på plats och kunde hindra att mannen kastade i väg flaskan. Mannen har förhörts och fick sedan lämna platsen. Han är misstänkt för skadegörelse.

Under natten, just före klockan 04 upptäcktes att det varit inbrott på en pizzeria i Lugnvik, Östersund. När polis kom till platsen fanns ingen gärningsman kvar. En brottsplatsundersökning har genomförts och en anmälan om inbrott är upprättad. Det är i nuläget oklart om något stulits i samband med inbrottet.
