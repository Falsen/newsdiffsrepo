Nu ska norra infarten till Östersund bli grön
Kolbjörn Lindberg

Nya träd, buskar, blommor och andra växter står i begrepp att planteras och på kommunens parkavdelning är det högt tempo som gäller.

– Vi är klara med hur planteringarna ska utformas och vilka växter som ska vara vart, säger Kerstin Blomqvist, landskapsingenjör på Östersunds kommun i ett pressmeddelande.

MISSA INTE: Så får du lokala nyheter i SVT:s app

Det är fråga om lite lägre träd, buskar och blommor som inte påverkar sikten så kraftigt och som också är provodlade i andra parker för att garantera att de kommer att trivas bra i Östersund.

– Vi placerar rabatterna så att de ska ge mesta möjliga blomsterfägring åt både bilister och cyklister, utan att skymma sikten och utsikten mot Storsjön, säger Blomkvist.
