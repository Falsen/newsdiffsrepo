Larm om brand på värmeverk
Maria Harning

Larmen kom från olika håll i stan och var diffusa. Efter en del letande kunde räddningstjänsten lokalisera branden.

– Det är spånhögar på fjärrvärmeverket som ryker, säger Teresia Gustafsson, inre befäl hos räddningstjänsten.

Räddningstjänsten arbetar med att släcka branden och det är ingen fara för att branden sprider sig.

Vad som orsakat branden är okänt.
