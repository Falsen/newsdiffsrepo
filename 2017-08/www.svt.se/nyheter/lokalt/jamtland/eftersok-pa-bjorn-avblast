Eftersök på björn avblåst
Maria Harning

Det var under söndagskvällen som ett jaktlag väster om Flykälen anmälde att en björn hade skadeskjutits. Eftersöksjägare sattes in och polisen varnade allmänheten i området.

En skadeskjuten björn kan vara farlig.

Spårandet efter björnen har pågått under söndagskvällen och måndagen. Vid 15-tiden beslutade ansvarig jaktledare att eftersöket avslutas.

Bedömingen är att att björnen inte blivit så allvarligt skadad att den måste avlivas. Björnen hade då spårats i ca 50 kilometer.
