Här går rullator-rallyt genom Östersund
Bengterik Busk

Janita Runudde kom först i mål när Svenska kyrkans rullator-rally avgjordes på onsdagen i Östersund.

– Jag ökade på slutet när jag såg mina vänner från Uppsala stå och heja, de gav mej energi sa hon skämtsamt till SVT efter målgången.

LÄS MER: Pensionärer tog fram sprayburkar och gjorde grafitti

För egentligen var det ingen tävling utan mera ett motionslopp utan tidtagning.

– Det är ett socialt arrangemang där vi får träffas och ha lite roligt, sa diakonen Lena Tågefeltd.

LÄS MER: De lär sig spela tv-spel på äldreboendet

Det var ett 20-tal ekipage som kom till start vid Gamla kyrkan. Utefter den drygt kilometerlånga banan, genom centrala stan, var det ett par vätskekontroller.

– Det blir starkare och starkare, först fick vi vatten och nu är det saft, så vi får se vad det blir när vi kommer fram till kyrkan, sa Anita Sjöstrand som var en av deltagarna.
