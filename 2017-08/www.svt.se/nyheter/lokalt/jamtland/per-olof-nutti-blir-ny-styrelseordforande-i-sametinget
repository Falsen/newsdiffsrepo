Per-Olof Nutti blir ny styrelseordförande i Sametinget
David RydenfalkSameradion & SVT Sápmi

De tidigare oppositionspartierna Samelandspartiet, Guovssonásti och Vuovdega-Skogssamerna tar makten med hjälp av de två enmandatspartierna Samerna och Samiska folkomröstningspartiet, rapporterar Sameradion & SVT Sápmi.

Innan plenum ajournerades till efter lunch, meddelade dessa partier att de ingått i valteknisk samverkan.

Val av styrelse klubbades igenom strax efter 13:00 på tisdag eftermiddag efter att de fem partierna deklarerat att de kommer att ta makten, med 17 mandat.

Det här innebär att Sametingets största parti Jakt- och fiskesamerna går i oppositionen tillsammans med Landspartiet svenska samer, Álbmut och Min Geaidnu, som tillsammans har 14 mandat.

Jakt- och fiskesamerna och Landspartiet svenska samer har också deklarerat at de ingått i valteknisk samverkan. Álbmut har deklarerat att de inte ingått i valteknisk samverkan med något parti. Medan Min Geaidnu inte framförde någonting i det här sammanhanget.

Per-Olof Nutti valdes till ordförande i den nya styrelsen som ser ut så här:

LIVE: Sameradion & SVT Sápmi sänder direkt från Sametingets plenum i Östersund
