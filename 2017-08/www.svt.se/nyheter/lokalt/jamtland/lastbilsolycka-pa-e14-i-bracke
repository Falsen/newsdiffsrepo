Lastbil körde in i gammal lastkaj
Kajsa Wall

Larmet om olycka kom in vid 11.30-tiden på onsdagen. Räddningstjänst och ambulans är på plats.

– Det är en lastbil med släp som av oklar anledning kört in i en gammal lastkaj och även kört in i andra saker på platsen, säger Teresia Gustafsson, inre befäl på räddningstjänsten.

Lastbilschauffören ska själv kunnat ta sig ur fordonet och det finns inga andra rapporter om personskador från platsen.

Enligt Trafikverket ska olyckan ha skett i höjd med järnvägsstationen i Bräcke. Olyckan har en stor inverkan på trafiken som beräknas rulla på som vanligt igen vid 13.30-tiden.
