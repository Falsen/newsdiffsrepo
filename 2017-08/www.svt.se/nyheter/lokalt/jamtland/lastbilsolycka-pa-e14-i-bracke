Lastbil körde in i gammal lastkaj
Kajsa Wall

Larmet om olycka kom in vid 11.30-tiden. Räddningstjänst och ambulans larmades till platsen.

– Det är en lastbil med släp som av oklar anledning kört in i en gammal lastkaj och även kört in i andra saker på platsen, säger Teresia Gustafsson, inre befäl på räddningstjänsten.

Lastbilschauffören ska själv kunnat ta sig ur fordonet och det finns inga andra rapporter om personskador från platsen.

Enligt uppgifter från polisen ska bromsarna på lastbilen ha slutat att fungera, vilket ledde till olyckan. Lastbilen ska bland annat ha kört in i en gammal husvagn.

Polisen skriver en anmälan om trafikolycka utan misstanke om brott.

Lastbilen kommer bärgas från platsen, och vid 13.30-tiden är ett fordon för räddningstjänsten kvar på platsen för att invänta bärningen.

Olyckan hade en stor inverkan på trafiken i ungefär två timmar enligt Trafikverket.
