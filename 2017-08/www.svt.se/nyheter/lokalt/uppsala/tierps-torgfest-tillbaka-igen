Efterlängtad torgfest tillbaka i Tierp
Johanna Johansson

– Vi hade mellan 3.000 och 4.000 besökare förra året men vi vill ha fler. Jag skulle bli jätteglad om det kom 5.000-6.000 i år, säger Camilla Werme, projektledare för Tierps torgfest.

Torgfesten är gratis och pågår mellan klockan 13 och 01. Kalaset inleds med ett lådbilsrally för barn. Samtidigt pågår en tävling modell större på Tierp Arena, nämligen en EM-deltävling i dragracing.

– Den ursprungliga tanken var att locka ner folk från Tierp Arena till torgfesten, men det visade sig att det här även var något som Tierpsborna längtat efter, säger Camilla Werme.

På torgfesten kommer det bland annat finnas ponnyridning, hoppborg och en marknad. Artister som Peg Parnevik, Linda Bengtzing och Annika Herlitz (den svenska rösten till Elsa i ”Frost”) kommer också uppträda.

Vad är nytt för i år?

– Jag ska inte säga att allt är bättre, men vi har fler knallar, mer mat och fler aktiviteter i år. Det kommer finnas något för alla, säger Camilla Werme.
