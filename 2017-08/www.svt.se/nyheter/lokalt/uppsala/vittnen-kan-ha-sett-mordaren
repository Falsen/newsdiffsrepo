Vittnen kan ha sett mördaren
Lotta Sandhammar

– Det finns flera uppgifter om personer som rört sig från platsen efter händelsen. Nu försöker vi få klarhet i vilka de här personerna är och vad de gjort sedan de lämnat brottsplatsen, säger åklagare Thomas Forsberg.

Pekar misstankarna åt ett visst håll?

– Det finns flera uppslag på tänkbara gärningsmän, men ingen är frihetsberövad just nu.

Kan ett gripande vara nära?

– Jag vill inte spekulera på det viset, utredningen går framåt men det är fortfarande en lång sträcka kvar innan vi har en färdig förundersökning.

Det var vid 18-tiden förra fredagen som polis efter uppgifter om skottlossning larmades till Stenhagen. Den 30-årige mannen hittades svårt skottskadad intill en bil och avled senare på Akademiska sjukhuset.

LÄS MER: Man skjuten till döds i Stenhagen

Den senaste tider har poliserna jobbat med dörrknackning i Stenhagen, men också på en annan plats som enligt Thomas Forsberg har med gärningsmannens flykt från platsen att göra.

En del svar har också inkommit från polisens tekniska undersökning.

– Men vi väntar på fler svar, säger Thomas Forsberg.
