Man gripen – tafsade på tonårsflickor
Johanna Johansson

Klockan var kvart i sju på kvällen då polisen larmades till Lillsidan i Enköping. De fyra flickorna, som är i fjortonårsåldern, uppges ha blivit ofredade av en man.

– Han ska bland annat ha tagit tjejerna på brösten, säger Stina Hård af Segerstad, RLC-befäl vid polisen i Region mitt.

Den misstänkta gärningsmannen befann sig fortfarande på platsen när polisen kom dit. Han greps och anhölls vid 22-tiden på kvällen för sexuellt ofredande.

Polisen har inte lyckats identifiera mannen.
