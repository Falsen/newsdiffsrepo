Fåglarna skapar problem
Signe Söderlund

Under sommaren har det rapporterats om hur kanadagäss och gräsänder gör badvattnet farligt. Bland annat Krutudden i Östhammars kommun, som haft stora problem med detta.

– Vi har haft en ansökan om skyddsjakt för gräsänder som orsakat sanitära olägenheter på badplatserna i Östhammars kommun. Sen har vi även haft en del problem med skarv och tranor, säger jakthandläggare Sebastian Olofsson på länsstyrelsen i Uppsala län.

LÄS MER: Så blir du av med problemfåglarna

Vilka regler gäller för att skjuta av det här djuren?

– När det gäller gräsänder så måste man få tillstånd från Länsstyrelsen. Vad gäller grågäss och kanadagäss så har man rätten som markägare att själv bedriva skyddsjakt på dem. Jag skulle hellre skjuta av någon åt gången, så man hellre skrämmer dem än att skjuta av så många som möjligt, säger Sebastian Olofsson.
