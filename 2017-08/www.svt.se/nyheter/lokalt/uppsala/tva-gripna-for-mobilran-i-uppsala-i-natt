Två gripna för mobilrån i Uppsala i natt
TT

Två män har gripits misstänkta för rån i centrala Uppsala i natt.

– Vad vi kan konstatera är att vi har kännedom om två målsäganden som har blivit rånade på mobiltelefoner under knivhot, säger Lisa Sannervik, presstalesperson vid polisen i Uppsala.

Polisen fick larmen strax före klockan halv fem i morse. De misstänkta männen beskrivs av polisen som ”yngre” och ska förhöras.

Polisen har uppgifter om att det kan finnas ännu fler målsäganden.

– Men vi har inte kontakt med fler, säger Lisa Sannervik.
