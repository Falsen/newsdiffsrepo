Nazistmöte på uppländsk bygdegård
Märta Gross Hulth

Det var i lördags som nazister från NMR samlades till de så kallade ”Nordendagarna”, ett årligt möte där man samlar medlemmar från hela Sverige och även andra nordiska länder.

– För första gången välkomnade man icke-medlemmar. Det handlar helt enkelt om att samla fler och växa, säger Jonathan Leman, researcher på stiftelsen Expo till Expressen.

LÄS MER: Tumult när NMR delade ut flygblad – en gripen

Han menar att organisationen har stor våldspotential eftersom majoriteten av medlemmarna är dömda för brott, enligt en granskning som Expo gjorde förra året.

LÄS MER: Ökad nazistiskt aktivitet i Uppsala län

Mötet hölls i Åkerlänna bygdegård norr om Uppsala. Bygdegårdsföreningen ska ha fått uppgift om att det skulle hållas ett privat evenemang på gården och inte att det var en organisation som skulle samlas där.  I en intervju i Expressen säger föreningens ordförande att de inte hade hyrt ut om de hade vetat vilka det var.
