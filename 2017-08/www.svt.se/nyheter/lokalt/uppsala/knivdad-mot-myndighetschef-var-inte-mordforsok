Knivdåd mot myndighetschef inte mordförsök
Astrid Iselidh

I slutet av maj dömde Uppsala tingsrätt en 18-åring (numera 19) till fyra års fängelse för bland annat mordförsök på en myndighetschef i Uppsala i vintras. Men Svea hovrätt sänker nu mannens straff till två års fängelse. Hovrätten sänker straffet eftersom de inte anser att det går att bevisa att 18-åringen haft uppsåt att döda myndighetschefen.

Samtidigt sänks myndighetschefens skadestånd, från 130.000 kronor till 35.000 kronor.

Tingsrättsdomen överklagades av både 18-åringen, som menade att han inte haft uppsåt att döda, och av åklagaren Thomas Bälter Nordenman, som ville att straffet skulle skärpas till sex års fängelse.

– Jag delar inte hovrättens bedömning. Jag anser att tingsrätten gjorde rätt bedömning när de dömde honom för försök till mord. 18-åringen sade själv att han bara högg och högg utan kontroll och var likgiltig till att myndighetschefen skulle överleva, säger Thomas Bälter Nordenman.

LÄS MER: Åklagaren vill se skärpt straff för ”dejtingrånen”
