Sparkade och slog ordningsvakter – döms
Niklas Gedda

Det var i juni i fjol som två vakter, enligt en dom i Uppsala tingsrätt under tisdagen, skulle tillrättavisa en gäst på en nattklubb i Uppsala. Men vad som började som ett samtal urartade snart. Enligt vakterna ska mannen utan förvarning slagit ner den ene och därefter sparkat den andre i både huvud och bröstkorg.

Själv nekar mannen. Men tingsrätten går på vakternas linje och dömer mannen, som var 19 år vid händelsen, till villkorlig dom och samhällstjänst. Hade fängelse istället blivit påföljd anser rätten att straffet borde bestämts till 1 månad.
