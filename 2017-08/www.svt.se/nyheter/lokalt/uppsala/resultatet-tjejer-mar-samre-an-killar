Resultatet: Tjejer mår sämre än killar
Ellen Zettergren

I årets undersökningen &#x27;Liv och hälsa ung&#x27; som Region Uppsala gjort tillsammans med länets kommuner, så fick runt 6.500 elever i årskurs 7,9 och årskurs 2 på gymnasiet, svara på frågor om sin hälsa, levnadsvanor och livsvillkor.

– Den psykiska ohälsan har inte förändrats så mycket sen föregående år. Det vi ser är att det är den totala hälsan som man ser har sjunkit hos både pojkar och flickor, men framförallt hos tjejer. Samtidigt som levnadsvanorna blivit bättre, man är mer fysiskt aktiv, röker och dricker mindre, säger Carin Östling som är utvecklingsledare för folkhälsa på Region Uppsala.

Enligt henne så är också vissa av svaren från enkäten, aningen komplexa, till exempel att ungdomarna verkar trivas sämre i skolan och i skolmiljön, samtidigt som fler går ut med godkända betyg och färre skolkar.

Det finns inte någon kommun i länet som sticker ut särskilt utifrån resultaten man fått in, men det man kan se är att levnadsvanorna är något sämre i de mindre kommunerna.

– Man vet inte riktigt varför, men det kanske är för att det är mer anpassad arbetsmarknad och bostadsmarknad i de större kommunerna, säger Carin Östling.

Enkätundersökningen skickades ut i Uppsala län, men även Västmanland, Sörmland och Örebro gör en motsvarande enkät, fast med andra frågor. Senare i höst skriver man en gemensam rapport utifrån alla enkätsvar man fått in som ska användas för planering och underlag för hälsofrämjande och förebyggande insatser.

Svarsfrekvensen för Uppsala län var strax under 75 procent, något som Carin Östling tycker är en bra siffra, men som kan bli bättre.

– Det som är lite synd är att flera skolor helt har avstått från att göra enkäten, vilket gör att deras elever inte ens fått möjligheten att svara. Det här är ett till steg att ta reda på hur de mår utöver elevsamtalen. Sen de som mår allra sämst, når vi kanske inte ens med vår enkät, men åtminstone genomsnittet.

Här hittar du till undersökningen.
