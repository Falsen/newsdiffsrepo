Åtalas för nätbedrägerier
Lotta Sandhammar

Mellan 2015 och 2017 ska mannen vid sex olika tillfällen ha lurat till sig närmare 20.000 kronor. Som mest tog han 4.200 kronor för en mobil, som aldrig levererades.

I juni i år avslöjades hans ”näthandel”, då han lurade två personer samma dag. Nu åtalas han för bedrägeri.

Som bevisning finns bland annat mannens annons på nätet, kontoutdrag och uppgifter om swishbetalning.

Mannen är hemmahörande i Västerås, men flera av hans offer bor i Uppsala län.
