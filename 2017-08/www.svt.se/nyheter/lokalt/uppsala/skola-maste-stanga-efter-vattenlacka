Skola måste stänga efter vattenläcka
Lotta Sandhammar

– Vi märkte när vi kom hit på morgonen att vi inte hade något vatten. Det går ju att frakta hit dricksvatten men eftersom inte toaletterna fungerar kan vi inte ha skolan öppen, säger Lena Odén, biträdande rektor.

Så de 430 eleverna i årskurs 4-9 skickades hem.

Pesonalen får prioritera sin egen tid och många lärare jobbar hemma i dag.

– Det blev en konstig måndag, en konstig start på veckan, säger Lena Odén.

Enköpings kommun arbetar med att laga vattenläckan och under eftermiddagen hoppas skolan få besked om att allt ska vara löst.
