Så tolkas den brutala reformationstiden i Uppsala
Niklas Gedda

Men vi börjar från början. Den 31 oktober 1517 skrev prästen och teologen Martin Luther ett brev till en ärkebiskop i dåvarande Tyskland och ifrågasatte den katolska kyrkan.

I brevet fanns nämligen också Luthers uppsats, en disputation som idag är mer känd som de 95 teserna. Även om hans avsikt inte var att starta en konflikt med kyrkan tolkades det som just ett konfliktsökande och det hela mynnade ut i ett startskott för vad som senare brukar kallas reformationen.

Bland annat skrev Martin Luther i tes 86: ”Varför låter påven, som är rikare än Krösus själv, bygga Peterskyrkan med pengar från fattiga troende, snarare än med sina egna pengar?”  Det ses som en av många protester mot den katolska kyrkan på 1500-talet och är varför vi i Sverige idag har en protestantisk kyrka.

– Reformationen handlar ju mycket om konflikt. Och när vi tittade på hur vi kunde uppmärksamma 500-årsjubileet så var vi väldigt noga med att inte dra upp alla konflikter igen. Istället vill vi visa på hur mycket av vårt arv vi har reformationen att tacka för, säger Lars Åstrand, domkyrkokaplan.

Domkyrkan i Uppsala är en del i Svenska kyrkans stora firande av 500-årsjubileet. Och i spelaren ovan kan du själv titta in i utställningen som pågår där.

– Det finns några väldigt ovanliga och speciella saker här. Och allmänt är ju det som finns i kyrkor överlag, ett stort kulturarv. Det är alltid saker som människor i olika tider använt, säger Lars Åstrand.

Den svenska kungen vid tiden för reformationen Gustav Vasa anses ha en betydande roll i den svenska reformationen. Det var han som för första gången översatte hela bibeln från latin. Och han gjorde det på en svenska som vid den tiden, med stora dialektala skillnader, skulle kunna förstås av så många människor som möjligt.

– Den tryckningen av bibeln finns med i utställningen här, säger Lars Åstrand.

Reformationen betydde också en smältdegel av kulturer. Sverige under den här tiden var väldigt internationellt med människor från en lång rad ursprung samlade på samma plats.

– Reformationen blir också en påminnelse om att vi alla är sammanlänkande. Det har vi valt att fokusera på. Det går att spåra väldigt många olika kulturer i de föremål vi ställer ut, säger Lars Åstrand.
