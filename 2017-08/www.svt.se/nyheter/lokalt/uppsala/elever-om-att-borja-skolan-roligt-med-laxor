Elever om att börja skolan: ”Roligt med läxor”
Ellen Zettergren

Idag är det skolstart för grundskolebarn i alla länets kommuner. Totalt är det 37 000 elever mellan årskurs 1-9 som kommer gå på olika skolor i länet under läsåret 2016/2017.

På Domarringens skola i Uppsala så är det idag över 80 stycken som börjar första klass.

– Det känns bra, allting är roligt, säger 7-åriga Malte Vallo.

Vad kommer bli roligast?

– Det är nog att man får läxor, det blir väldigt roligt. Jag tror jag kommer tycka om att läsa svenska, säger Josefin Heiter, 6 år.

– Jag tror det kommer bli superroligt, säger 7-åriga Minna Öbrink.
