Påkörda barn ännu kvar på sjukhus
Lotta Sandhammar

Det är nu precis tre veckor sedan sex barn blev påkörda av en bil när de lekte utmed vägkanten.

LÄS MER: Barn lekte vid vägen – blev påkörda

Den sjuåriga flickan uppges vara ”mycket allvarligt skadad”och den fyraåriga pojken allvarligt skadad. Tillståndet för de båda barnen ska dock enligt sjukhuset vara stabilt.

LÄS MER: Pappan till skadade barnen: ”Barnen flög i luften”

Polisens utredning av olyckan fortsätter och föraren, som är i 80-årsåldern, har förhörts.

– Men han är inte delgiven misstanke om brott ännu, man väntar med det med tanke på hans mentala hälsa – han mår inte bra, säger Christer Nordström, presstalesperson hos polisen.

Kan hans hälsotillstånd ha bidragit olyckan?

– Nej, den slutsatsen kan vi inte dra. Vi vet inte om hälsotillståndet var så här redan innan, eller om det kommit efter olyckan.

Efter olyckan uppstod tumult, och den äldre föraren ska ha blivit misshandlad. Han var svårt chockad efter olyckan.

Polisens undersökning av olycksbilen visade inte på några tekniska fel.
