Två av tre höghus säljs i Enköping
Niklas Gedda

Totalt rör det sig om 84 lägenheter av totalt 130 som nu läggs ut till försäljning. Hyrorna som legat på cirka 8.000 kronor i månaden för tvåor och 15.000 för femrummare har ställt till det för bostadsbolagets planer på uthyrning. Intresset har varit svalt.

– Utifrån detta har vi i styrelsen nu gjort bedömningen att det är lämpligt att ombilda två av tre höghus till bostadsrättsföreningar, säger Peter Ekström (S), ordförande i Enköpings hyresbostäder till Enköpingsposten.

Nu ska kommunfullmäktige säga sista ordet innan lägenheterna säljs. Det sker senare under hösten.
