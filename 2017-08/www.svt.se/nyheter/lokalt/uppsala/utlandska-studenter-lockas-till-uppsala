Utländska studenter lockas till Uppsala
Magnus Hellström

Det var minst sagt spänd förväntan som präglade stämningen när Uppsala universitet tog emot de nyanlända studenterna. Lina Solander, internationell handläggare, var på plats och tog emot studenterna som bland annat kommer i från Tanzania, USA, Storbritannien och Vietnam.

LÄS MER: Uppsala universitet – med på världsrankning

Är det viktigt för universitetet att ha utländska studenter?

– Ja verkligen. De tillför oerhört mycket i klassrummet. Olika perspektiv kommer med olika förkunskaper och alla studenter lär sig väldigt mycket av att umgås med folk som kommer från andra kulturer och andra länder, säger Lina Solander.

Omkring två tredjedelar av de utländska studenter som kommer är utbytesstudenter, det vill säga att svenska studenter åker till andra länder för att berika sig på motsvarande sätt. Studenterna läser olika ämnen, men de flesta studerar på en hög akademisk nivå.

En av dem är Supreedhe Kumargowda från Bangalore i Indien ska plugga molekylär medicin. För henne är det extra speciellt att vara i Uppsala eftersom det är första gången utomlands.

Varför just i Uppsala?

– Jag kollade upp mastersprogrammet i flera länder och Sverige verkade bra. Sen kollade jag upp svenska universitet och Uppsala står sig utmärkt, säger Supreedhe Kumargowda.
