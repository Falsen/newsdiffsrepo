Kvinna rånad och slagen
Lotta Sandhammar

– Hon blev påhoppad av två killar och slagen med någon form av tillhygge. Sedan tog de hennes ryggsäck med laptop, mobiltelefon och plånbok, säger Tor Stens på polisens regionledningscentral.

Händelsen inträffade strax före klockan två i natt.

– Vi har fått ett vagt signalement, och spanat men inte kunnat gripa någon misstänkt ännu, säger Tor Stens.

Kvinnan ska inte ha fått några allvarliga skador vid rånet.

Även i går natt rånades en kvinna, vid Sala backe.

Ser polisen något samband mellan händelserna?

– Jag kan inte göra några sådana kopplingar ännu, säger Tor Stens.
