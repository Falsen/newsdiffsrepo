Två gripna efter misshandel
Ellen Zettergren

Händelsen ska ha skett tidigare under kvällen vid Fyristorg i Uppsala. Enligt uppgift till UNT så ska ett fordon även avvikit från platsen som polisen tog upp jakten på, som senare hittades dumpad.

Polis lyckades senare gripa två män misstänkta för brottet.

– En person ska ha blivit misshandlad i ansiktet med ett vasst föremål. Två personer är nu gripna misstänkta för grov misshandel, säger vakthavande befäl vid Uppsalapolisen.

Mannen som blev misshandlad skadades lindrigt. Männen som nu sitter gripna, kommer förhöras under kvällen. Eventuellt motiv till misshandeln vill polisen inte säga något om.

– Det finns en teori, men ingenting som vi går ut med.
