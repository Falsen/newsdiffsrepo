Två gripna efter misshandel – släpptes efter förhör
Ellen Zettergren

De två män som greps på tisdagen, släpptes senare efter förhör, enligt polisens presstalesperson Christer Nordström.

Händelsen ska ha skett tidigare under kvällen vid Fyristorg i Uppsala. Enligt uppgift till UNT så ska ett fordon även avvikit från platsen som polisen tog upp jakten på, som senare hittades dumpad.

Polis lyckades senare gripa två män misstänkta för brottet.

– En person ska ha blivit misshandlad i ansiktet med ett vasst föremål. Två personer är nu gripna misstänkta för grov misshandel, sade vakthavande befäl vid Uppsalapolisen på tisdagen.

Mannen som blev misshandlad skadades lindrigt. Eventuellt motiv till misshandeln vill polisen inte säga något om.

– Det finns en teori, men ingenting som vi går ut med.

Händelsen rubriceras som rån.
