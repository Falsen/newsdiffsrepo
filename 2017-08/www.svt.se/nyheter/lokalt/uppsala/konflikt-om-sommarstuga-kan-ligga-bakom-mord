Misstänkt kan lida av allvarlig psykisk störning
Niklas Gedda

Mannen och kvinnan, båda i 60-årsåldern ska ha hamnat i onåd kring ägandet av en gemensam sommarstuga. Så pass att mannen mördade henne. Det är polis och åklagarens bild av händelserna utanför Enköping den 5 augusti.

LÄS MER: Offret och den misstänkta var motparter i domstol

Mannen har nu fått genomgå en mindre sinnesundersökning, en så kallad paragraf 7-utredning. Där ska det ha framgått att mannen misstänks lida av en allvarlig psykisk störning. Själv ska han sakna minnesbilder från den aktuella kvällen.

Den misstänka mannen är tidigare ostraffad och ska enligt utredningen från Rättsmedicinalverket leva i ”en ordnad social situation.”

Utredningen fortgår. Och hittills har åklagarsidan varit sparsamma med kommentarer.

LÄS MER: Åklagaren – ”Motivet är en tvist”
