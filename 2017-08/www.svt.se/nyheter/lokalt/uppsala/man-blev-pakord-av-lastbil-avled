Man blev påkörd av lastbil – avled
TT

Olyckan inträffade vid lunchtid på onsdagen på E18 i höjd med Bro, en tätort i Upplands-Bro kommun. En man befann sig av oklar anledning oskyddad i körbanan.

– Vi vet inte varför personen har hamnat på vägbanan, sade Carina Skagerlind, polisens presstalesperson i Stockholm.

Mannen skadades allvarligt och fördes till sjukhus men hans liv gick inte att rädda. Enligt tidningen Mitt i kunde hans anhöriga underrättas om olyckan under natten mot torsdag.

Det finns ingen misstanke om brott.
