Nordens största inomhushall för motorcross invigs i Tierp
Ramin Takamoli

Hallen ska användas av Högbergsskolans elever med idrottsinriktning enduro och motocross. Den kommer även att utnyttjas av motorklubbar och för uthyrning till privatpersoner eller företagsevent.

Det är ett privat företag som byggt hallen, som har en sandbana. Hallen är 3.500 kvadratmeter stor, vilket gör den till Nordens största i sitt slag och näst störst i Europa.

Inomhushallens syfte är att förbättra crosselevernas träningsmöjligheter och stärka skolans attraktionskraft. Crosshallen i Tierp blir landets fjärde inomhusbana för tvåhjuling motorsport.

Lite kvar att göra

Hallen ska invigas 26 augusti men det återstår fortfarande en hel del att göra.

– Ja det är fortfarande lite kvar att göra, men det behöver inte vara klart för åkning förrän i oktober när vi börjar gå inomhus, säger Roger Kroon, samordnare för motorsport på Högbergsskolan.

Vad har Tierp för betydelse för motorsport i Sverige?

– Ganska stor eftersom vi har både har arenan med dragracing och nu håller de på att bygga en bana för rallycross och så vi får den här nya hallen också. Det växer mer och mer och vi ligger ganska bra till med stora städer omkring oss som kan utnytta det här.
