Sirius andra förlust på raken
Märta Gross Hulth

Kalmar FF tog ledningen redan efter sju minuter när de båda lagen möttes på Guldfågeln Arena i Kalmar. Sedan gjorde de ytterligare ett mål, men Sirius fick in ett mål innan första halvlek var över. Det räckte dock inte för en seger. Matchen slutade 4-2 till Kalmar och blev därmed Sirius andra förlust på raken.

– Kalmar vinner välförtjänt till slut. Vi har ingen riktigt bra dag, även om vi visar bra moral och presterar ganska okej i underläge sista halvtimmen. Släpper man in fyra mål är det svårt att vinna fotbollsmatcher, säger Thomas Lagerlöf på klubbens hemsida.
