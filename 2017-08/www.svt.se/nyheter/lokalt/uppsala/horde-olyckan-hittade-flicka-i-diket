De hörde olyckan – hittade flicka i diket
Magnus Hellström

Ulla och Greger Ekenberg förstod genast att något allvarligt hade hänt.

De försökte trösta flickan, och följde med henne ut på vägen som passerar deras hus.

Där såg de en kvinna bärandes ett barn springa upp mot grannhuset, och bara några meter därifrån låg en sönderkörd leksakstraktor.

– Efter vägen hittade vi ytterligare ett barn i diket, säger Ulla Ekenberg.

En anhörig kom snabbt fram och tog med sig flickan i en bil.

– Jag hörde att de ska ha stoppats av en polisbil och fått hjälp att skjutsa flickan till sjukhus, men jag vet inte om det stämmer, berättar Greger Ekenberg.

Greger och Ulla är naturligtvis tagna av det inträffade, men samlade.

Vad tänker ni om det som har hänt?

– Bilarna kör alldeles för fort här. Det bor flera barn längst vägen och det skulle behövas en fartbegränsning här, säger Ulla Ekenberg.

Enligt en kommuniké från Akademiska sjukhuset så är tillståndet mycket allvarligt för två av barnen. De opererades akut direkt när de kom till Uppsala.

Akademiska sjukhuset informerar om att de inte kommer att komma med ytterligare kommunikéer om barnens tillstånd under tisdagen.
