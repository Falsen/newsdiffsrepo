Bostadsrätter säljs med rabatt
Lotta Sandhammar

Det är tidningen SvD som hittat flera exempel ute i landet på erbjudanden om avgiftsfria perioder när du köper en bostadsrätt. Som mest erbjuds köparen två år utan månadsavgift till bostadsrättsföreningen, till exempel i Nykvarn och Sundsvall.

Enligt SvD:s genomgång finns även exempel i Uppsala, där en förening erbjuder tolv avgiftsfria månader för lägenheter på upp till 50 kvadratmeter.

Experterna tolkar rabatterna som att det är något svårare att hitta köpare till nya bostadsrätter.

Det höjs också ett varningens finger för vem som i slutänden får betala för rabatterna, som i värsta fall bara blir en uppskjuten kostnad som bostadsrättsföreningen i värsta fall helt får bära.

– Tänk också på att en bostadsrätt med ett försäljningspris på till exempel 4 miljoner kronor och en månadsavgift på 5 000 kronor som erbjuds avgiftsfritt i ett år innebär en prissänkning på 60 000 kronor, alltså bara 1,5 procent av försäljningspriset, säger Arturo Arques, privatekonom på Swedbank, till SvD.
