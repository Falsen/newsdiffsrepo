M-förbund i Uppsala kräver Anna Kinberg Batras avgång
Ellen Zettergren

Under onsdagskvällen samlades länets moderata topppolitiker i Uppsala för att diskutera det interna uppror som riktats mot Anna Kinberg Batra. När mötet var avslutat hade Moderatera i Uppsala sällat sig till de förbund som kräver Anna Kinberg Batras avgång.

– Det här var ett enhälligt beslut. Vi vill se ett partiledarbyte, säger Fredrik Ahlstedt, kommunalråd i Uppsala och förste vice förbundsordförande för Moderaterna i Uppsala län.

Fredrik Ahlstedt säger att oro för partiets framtid ligger bakom beslutet.

– Vi tar allvarligt på opinionsläget och vi vill börja prata politik istället, säger han.

Moderaterna står inför de lägsta opinionssiffrorna på tio år, och flera tunga moderata förbund har den senaste tiden krävt partiledaren Anna Kinberg Batras avgång. Något som partiledaren själv vid en tidigare presskonferens sagt att hon inte tänker göra.

Moderaterna i Uppsala län har inget förslag på vem som ska ersätta Anna Kinberg Batra.

– Nu vill vi att valberendningen sätter igång arbetet med att utse en efterträderare.

LÄS MER: Kommunalråd kräver Kinberg Batras avgång
