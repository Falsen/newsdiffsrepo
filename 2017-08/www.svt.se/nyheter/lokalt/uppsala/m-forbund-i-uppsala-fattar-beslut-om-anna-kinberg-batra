M-förbund i Uppsala kräver Anna Kinberg Batras avgång
Ellen Zettergren

Under onsdagskvällen samlades länets moderata topppolitiker i Uppsala för att diskutera det interna uppror som riktats mot Anna Kinberg Batra.

Moderata kommunalrådet i Tierps kommun, Daniel Blomstedt, uppgav redan inför kvällens möte, att ett partiledarbyte inte skulle vara någon nackdel.

LÄS MER: Kommunalråd kräver Kinberg batras avgång

Moderaterna står inför de lägsta opinionssiffrorna på tio år, och flera tunga moderata kommunalråd har den senaste tiden krävt partiledaren Anna Kinberg Batras avgång. Något som partiledaren själv vid en tidigare presskonferens sagt att hon inte tänker göra.

Andra moderata kommunalråd i länet säger sig antingen ha ett fortsatt förtroende eller att man ännu inte tagit ställning i frågan. Flera tycker också att en sådan här debatt som förs i media och inte internt, istället skadar partiet.

– Jag tror att avsätta sin partiledare är skadligt för ett parti, säger kommunalrådet i Knivsta, Klas Bergström.

Vi söker Moderaterna i Uppsala län
