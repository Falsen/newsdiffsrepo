Tre villor svämmades över med avloppsvatten
Ellen Zettergren

Enligt räddningstjänsten ska det varit brunnarna på källarvåningarna som svämmat över.

– Det är översvämmat med avloppsvatten, vi har tre enheter på plats där nu som försöker rädda så mycket som möjligt av värde, säger ledningsoperatör Tommy Wollberg på Storstockholms räddnignscentral.

Larmet kom in till räddningstjänsten vid 18-tiden.

Exakt vad det är som gjort att brunnarna svämmat över är oklart, men kvällens regnoväder kan vara en orsak.

Vid 20.30-tiden så var räddningstjänst kvar men att arbetet med att pumpa bort vattnet började bli klart.
