Lastbil körde in i tågbro – trafiken stoppad
Anna-Karin Lampou

Olyckan skedde vid halv tolv-tiden på torsdagen då en lastbil av oklara skäl körde in i tågbron.

Tre avgångar berördes av stoppet på sträckan, bland annat Upptåget mot Sala.

– Det är stopp norr om Uppsala. Det är en lastbil som har kört in i en järnvägsbro och järnvägstrafiken är stoppad, uppgav Lars Hedström på Trafikverkets pressjour, strax efter händelsen.

Enligt Hedström syntes inga allvarliga skador på bron, men den behövde ändå inspekteras innan tågen kunde börja rulla igen.

– Vi måste stanna trafiken när sånt här händer av säkerskäl.

Vid 13.30-tiden hade bron besiktigats och tågen kunde släppas på, enligt Trafikverket.
