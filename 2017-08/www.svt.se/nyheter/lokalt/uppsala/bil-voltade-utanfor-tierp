Bil voltade utanför Tierp – en död
Anna-Karin Lampou

Olyckan skedde på gamla i E4:an höjd med Tierp. När räddningstjänsten kom till platsen visade det sig att olyckan var allvarlig.

– En bil har gått av vägen och är totalt demolerad. Räddningstjänst var först på plats och där hittar man en person i bilen som konstateras vara avliden, säger Emil Sundqvist, vakthavande befäl vid polisen.

Ambulanssjukvårdare, polis och räddningstjänst är på plats.

I nuläget är det oklart hur olyckan gått till.

Enligt räddningstjänsten är det begränsad framkomlighet på sträckan.
