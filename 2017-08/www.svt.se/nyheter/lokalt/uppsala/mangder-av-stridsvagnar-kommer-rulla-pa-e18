Mängder av stridsvagnar kommer att rulla på E18
Rufus O Jägemar

Övningen väntas pågå i slutet av december. Övningsperioden är vecka 37-39. Övningen är uppdelad i flera olika skeeden: förberedelseskede 11-18/9, förmågeskede 19-23/9, försvaraskede 24-27/9 och avvecklingsskede 28-29/9.

Övningen är till för att testa Sveriges försvarsberedskap och samtliga stridskrafter kommer att delta. Sammanlagt väntas 19.000 män och kvinnor att delta, enbart från Försvarsmakten. Ytterligare manskap från bland annat polisen kommer också att tillkomma. Övningen hålls i hela landet – men är främst synlig i de östliga och västliga delarna av landet.

I dagsläget planeras övningen bland annat att innefatta kustförsvarsoperation, gemensam sjömålsstrid, operativa transporter och strid inom brigads ram. Transporterna sker både med flyg, fartyg, på landsväg och järnväg. Fler och ytterligare insatser och moment kommer att växa fram under övningens gång.

Bortsett ifrån mer synliga förband och stridsfordon på de allmänna vägarna kommer även Försvarsmaktens övningsområden användas flitigt. Boende och markägare i nära anslutning till dessa områden kommer närmare aktuellt datum ytterligare att informeras.

Övningen kommer att göras i samarbete med andra länder. Förband från Danmark, Estland, Finland, Frankrike, Litauen, Norge och USA kommer att delta. Försvarsmakten själva förklarar att övningen kommer till i efterdyningarna av rikspolitikens aviseringar om ett förstärkt försvar, samt på grund av det nuvarande säkerhetsläget i världen. Enligt försvaret ska övningen ses som en tydlig signal till omvärlden att svenska försvaret är beredda och villiga till att försvara landets gränser.

En direkt konsekvens av övningen är trafikstörningar. Fredagen den 22 september väntas stora trafikstörningar på bland annat E18 i södra delarna av länet. Mellan 06:00-14:00 den 22 september väntas E18 mellan Enköping-Kungsängen, 55:an mellan Enköping-Örsundsbro, 263:an Enköping-Skokloster samt landsvägarna norr om Bålsta trafikeras av stridsvagnar och stridsfordon.

Ytterligare vägar i länet väntas som tidigare nämnt även de användas, då övningens omfattande kommer ändras och utvecklas under pågående fas.
