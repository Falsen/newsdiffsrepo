Förgrep sig på häst – får böta 4.000
Frida Claesson

Det var i vintras som den 30-årige mannen påträffades berusad på en gård i norra Stockholm. En hästägare upptäckte den sovande mannen tidigt på morgonen och larmade polis.

Mannen hade inga underkläder på sig och hästägaren vittnade om att hästen verkade vara stressad. En veterinärundersökning konstaterade senare att det hade uppstått blödningar på hästen och att sammanhanget tydde på att den blivit utsatt för någon sexuell handling.

Mannen ska nu betala 4.000 kronor i dagsböter för brott mot djurskyddslagen. Han gjorde sig också skyldig till olaga intrång. Mannen, som är hemmahörande i Stockholm, förnekar brott.
