Rekordmånga åkte med Nordsydlinjen
Tommy Bergman

I söndags avgick sista turen på skärgårdens Nordsydlinje för 2017. Det var det tredje och sista försöksåret där man också ändrat rutten något och använt större båtar än tidigare.

14.400 resenärer åkte linjen i sommar vilket är 65 procent fler än förra året. Nu ska projektet utvärderas och beslut om linjen blir permanent tas i höst.

LÄS MER: Ny båtlinje gör succé

Även pendlingslinjen mellan Ekerö och centrala Stockholm är en framgång, och turerna kommer fördubblas nästa år. Däremot kommer försöket med Riddarfjärdspendeln att läggas ner i december 2018, då få resenärer valt att ta den vägen över vattnet.
