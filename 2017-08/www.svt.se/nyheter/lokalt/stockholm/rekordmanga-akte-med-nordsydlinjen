Rekordmånga åkte med Nordsydlinjen
Tommy Bergman

I söndags avgick sista turen på skärgårdens Nordsydlinje för 2017. Det var det tredje och sista försöksåret där man också ändrat rutten något och använt större båtar än tidigare.

14.400 resenärer åkte linjen i sommar vilket är 65 procent fler än förra året. Nu ska projektet utvärderas och beslut om linjen blir permanent tas i höst.

Pendlingslinjen mellan Ekerö och centrala Stockholm är en framgång, och enligt DN kommer turerna fördubblas nästa år. Däremot läggs Riddarfjärdspendeln ner, då få resenäer valt att ta den vägen över vattnet.
