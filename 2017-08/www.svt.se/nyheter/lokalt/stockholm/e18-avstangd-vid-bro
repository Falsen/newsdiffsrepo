Person påkörd av lastbil på E18
Danielle  Langert

En person har blivit påkörd av en lastbil med släp på E18, i södergående riktning mellan Bro och Brunna.

– Exakt hur det gått till, att personen hamnade uppe på motorvägen, det vet vi inte än, men personen är allvarligt skadad, säger Carina Skagerlind på polisens ledningscentral.

Polisen har startat ett arbete för att reda ut vad som hänt och polispatruller är på plats för att försöka leda om trafiken.

Vid 14-tiden var framkomligheten fortfarande mycket begränsad och bärgning av lastbilen pågick. Senaste prognosen för när arbetet ska vara klart är klockan 16.

texten uppdateras
