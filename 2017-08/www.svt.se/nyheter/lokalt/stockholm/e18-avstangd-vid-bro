Person påkörd av lastbil på E18
Danielle  Langert

En person blev påkörd av en lastbil med släp på E18, i södergående riktning mellan Bro och Brunna vid halvett-tiden på onsdagseftermiddagen.

– Exakt hur det gått till, att personen hamnade uppe på motorvägen, det vet vi inte än, men personen är allvarligt skadad, säger Carina Skagerlind på polisens ledningscentral.

Polisen startade ett arbete för att reda ut vad som hänt och polispatruller var på plats för att försöka leda om trafiken. I början stod trafiken helt still södergående, men efter 14 var vägen öppen igen.
