Person påkörd av lastbil – E18 avstängd
Danielle  Langert

En person har blivit påkörd av en lastbil på E18 i höjd med Bro.

– Exakt hur det gått till, att personen hamnade uppe på motorvägen, det vet vi inte än, men personen är allvarligt skadad, säger Carina Skagerlind på polisens ledningscentral.

Polispatruller är på plats för att försöka leda om trafiken, enligt uppgifter från Trafikverket är bara ett körfält öppet södergående.

Enligt prognos kan hela vägen öppnas för trafik igen klockan 14.

texten uppdateras
