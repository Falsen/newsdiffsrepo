Rån i Haninge – personal låste in sig på kontoret
Valentina Xhaferi

Polisen fick ett larm om ett rån i Haninge, söder om Stockholm. Enligt polisen ska mannen ha varit hotfull mot personalen på platsen.

– Kunderna gömde sig och personalen låste in sig på kontoret och toaletten, säger Sven-Erik Olsson, presstalesperson vid ledningscentralen i Stockholm.

Gärningsmannen ska ha försökt tvinga personalen att öppna kassaskåpet. Rånaren fick inte med sig något.

– Han försvann sedan från platsen och vi jobbar för fullt med att hitta honom, tillägger Sven-Erik Olsson.

Vid 22-tiden på tisdagskvällen hade ännu ingen gripits.

Det finns inga uppgifter om att någon på matbutiken skadats.
