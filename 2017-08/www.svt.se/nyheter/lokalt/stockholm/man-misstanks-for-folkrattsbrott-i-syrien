Man bosatt i Haninge misstänks för folkrättsbrott
Mattias Lodding

Mannen, som är i 30-årsåldern, sitter anhållen sedan i onsdags. Han är på sannolika skäl misstänkt för folkrättsbrott, alltså den högre misstankegraden.

Mannen misstänks ha poserat på bild med döda och skadade personer. Brottet ska ha begåtts i Syrien under januari 2014, enligt åklagaren.

– Det är ett sådant agerande som ses som en allvarlig kränkning mot den personliga värdigheten och däremot ett brott mot Genèvekonventionen, säger åklagaren Henrik Attorps till TT.

Han vill inte säga vilken gruppering den anhållne mannen har tillhört.

På fredag hålls häktningsförhandlingar mot mannen i Södertörns tingsrätt.

LÄS MER: Hovrätten skärper straffet för krigsförbrytare

I april dömdes en annan man av hovrätten över Skåne och Blekinge till nio månaders fängelse för ett liknande brott. I det fallet hade den dömde poserat med döda kroppar och avhuggna huvuden i Irak 2015.
