Moderaterna i Stockholms län vill inte byta partistyrelse
TT

-Vi måste se till att det här bara handlar också om partiledarkandidaten och att man inte fyller på med ytterligare diskussioner om den övriga paristyrelsen. Då drar det bara ut på tiden och riskerar att bli konflikter, säger Joakim Larsson, ordförande i Stockholms stad, som säger att han också talar för Stockholms län.

-Det vore helt vansinnigt. Det är nog traumatiskt ändå, det är ett allvarligt läge. Att då ifrågasätta hela den styrning som partiet är uppbyggt kring, det vore förfärligt illa, säger Larsson.

Han säger att Stockholm vill att det ska gå fort, men inte för snabbt, att utse en ny partiledare. Dock borde det vara klart före arbetsstämman i mitten av oktober.

Han vill inte prata tänkbara kandidater.

-Den kandidat som man enas kring ska vara förankrad i hela landet och då diskuterar man inte kandidater utåt i förväg utan man pratar med varandra. Och valberedningsprocessen måste få den viktiga roll den har, säger Joakim Larsson.
