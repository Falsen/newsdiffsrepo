Dubbelmordet i Hallonbergen – detta har hänt
Sepáram Damon Dastory

7 mars 2017: Ett par i 40-årsåldern mördas i Hallonbergen. När polisen kommer till platsen hittar de mannen svårt skadad utanför bostaden. Inne i lägenhet ligger kvinnan död. I ett första skede fick polisen avlossa flera skott för att avbryta det pågående dådet. Flera personer grips på platsen.

8 mars: Polisen håller förhör med de misstänkta men är mycket förtegen om händelsen. Enligt uppgifter till SVT Nyheter var kvinnan vittne till ett annat mord tidigare i januari. Den 40-årige mannen som mördades skulle dagen efter höras i domstol med anledning av en narkotikahärva.

10 mars: Tre män mellan 16 och 21 år häktas på sannolika skäl misstänka för dubbelmordet. Samtliga förnekar brott. Samtidigt söker polisen en fjärde misstänkt.

22 mars: En av de misstänkta, 21-åringen, kopplas till ett annat gängrelaterat mord i januari. Åklagare Olof Calmvik begär honom häktad även för det mordet. Motivet bakom dubbelmordet på paret i Hallonbergen den 7 mars tros ha varit att paret hjälpt polisen i mordutredningen.

29 mars: Ytterligare en person begärs häktad misstänkt för mord, meddelar åklagaren. Totalt är nu fyra personer misstänkta för inblandning i dubbelmordet.

30 augusti: Utredningen växer och totalt nio män mellan 16 och 21 år åtalas för inblandning i sammanlagt tre mord. Polisen håller presskonferens och berättar om åtalet som gäller tre fall av mord.
