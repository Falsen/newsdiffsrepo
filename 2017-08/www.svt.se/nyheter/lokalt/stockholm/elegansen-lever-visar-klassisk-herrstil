”Elegansen lever” visar klassisk herrstil
Emma Hammarfeldt

Det är klädesplagg såsom kostym, smoking och uniform som fyller museets rum. Utställningen är enligt Fredrik af Klercker, som är extern kurator för utställningen, riktad till en stor publik.

– Jag tycker att utställningen riktar sig till alla, verkligen alla som har minsta intresse i kläder eller estetik generellt, säger Fredrik af Klercker.

Utställningen sträcker sig över flera rum. Rummen är indelade i olika teman som visar hur man ska klä sig för olika tillfällen. I ett av rummen finns exempelvis vardagskläder och i ett annat finns festkläder.

– Jag hoppas att utställningen ska bidra till en lättare historisk kännedom men också en viss avslappnad inför kostymer, säger Fredrik af Klercker.

– Det som är elegant är att låta utvecklingen ta sin tid, det skulle jag säga är kärnan.

Fredrik af Klercker ger exempel på dubbelslits på kavaj som ansågs vara vulgärt innan 50-talet, då det var för sportigt i uppklädda sammanhang.

– Nu är det det mest eleganta man kan ha, säger han.
