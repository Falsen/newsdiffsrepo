Polisen satsar mot fartsyndare
Frida Claesson

Sänk hastigheten så kan fler liv räddas, det uppmanar polisen alla som framför ett motorfordon och inleder samtidigt en vecka med extra många hastighetskontroller runt om i länet.

Enligt polisen så skulle 15 liv räddas varje år om medelhastigheten på de svenska vägarna skulle minskas med 1 km/h.

– Att sänka medelhastigheten är avgörande för vårt arbete med att öka trafiksäkerheten, säger Ursula Eriksson, trafikstrateg på Polismyndigheten.

Trots det kör runt hälften av förarna för fort idag. Medelhastigheten har ökat under de senaste åren och många kör mellan 6-10 km/h över rådande hastighetsbegränsning.

Var de extra kontrollerna kommer äga rum bestäms lokalt.
