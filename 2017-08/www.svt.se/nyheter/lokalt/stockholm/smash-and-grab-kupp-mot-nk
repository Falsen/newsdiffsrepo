Smash and grab-kupp mot NK
Tommy Bergman

Det var vid halvfyratiden på morgonen som polisen fick larm om att en bil kört in i entrén till NK:s entré i centrala Stockholm.

– De har försökt göra inbrott i en butik i NK men det är okänt om de fått med sig något, säger Mats Almquist på Stockholmspolisen.

Gärningsmännen ska ha lämnat platsen i en annan bil än den man använt för att forcera entrén.

– Det handlar om minst fem personer som försvann i en silverfärgad större bil, säger Mats Almquist.

Händelsen rubriceras som grov stöld. Under morgonen undersöker polisens tekniker platsen, och vittnen har förhörts.
