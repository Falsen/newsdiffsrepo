Kvinna allvarligt skadad i lägenhetsbrand
Frida Claesson

Klockan 04:35 imorse larmades räddningstjänst och polis till en fastighet på Östermalm efter ett larm om rök i ett trapphus. Väl på plats konstaterades det att det brann i en lägenhet.

När räddningstjänsten tog sig in i lägenheten hittade de en kvinna, som var illa därann. Hennes rökskador bedömdes som allvarliga och hon fördes till sjukhus för vård.

Det finns inga uppgifter om fler skadade personer. Lägenheten har spärrats av och en teknisk undersökning ska genomföras.

Polisen utreder händelsen som mordbrand.
