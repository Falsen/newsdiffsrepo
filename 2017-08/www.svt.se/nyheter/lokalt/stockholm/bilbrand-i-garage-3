Bilbrand i garage på Tyresö
Ann  Sehlin

Det var vid kl 19.30 som räddningstjänsten larmades om att det brann i ett garage på Granängsringen i Tyresö.

– Nu är branden släckt, en bil har brunnit men flera andra bilar har sotskadats, säger Ulf Sjöholm operativchef räddningscentralen i Stockholms län.

Det är inte första gången det brinner bilar på Granängsringen. Enligt räddningstjänst så brann även fem stycken lastbilar och två personbilar under torsdagsnatten i förra veckan. Fordonen stod parkerade ute på en grusplan.

Ingen person ska ha skadats i samband med bränderna.
