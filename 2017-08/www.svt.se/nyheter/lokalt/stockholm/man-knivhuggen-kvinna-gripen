Man knivhuggen till döds – kvinna anhållen
Pia Heick/TT

Mannen fördes med ambulans till sjukhus med allvarliga skador, men hans liv gick inte att rädda. En kvinna har anhållits misstänkt för mord.

– Det är en jourhavande åklagare som tagit det här beslutet under natten, säger Kjell Lindgren, presstalesperson vid Stockholmspolisen.

Det var under natten till fredagen som polisen fick in larm om att en man hörts skrika att han hade blivit knivhuggen. Det är ännu vad som ligger bakom knivskärningen.

Vad hade mannen och kvinnan för relation till varandra?

– Det vill jag inte gå in på förrän insatsen på platsen är avslutad, säger Niklas Mattsson, vakthavande befäl på LKC i Stockholmsområdet.

Polisen har knackat dörr i området och genomfört en teknisk undersökning.
