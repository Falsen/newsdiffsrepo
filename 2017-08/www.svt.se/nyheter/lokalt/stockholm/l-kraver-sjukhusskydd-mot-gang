L kräver sjukhusskydd mot gäng
TT

Förra tisdagen blev det stökigt vid akuten på Karolinska efter en skottlossning i Östberga, där en person sköts ihjäl och en annan skottskadades.

Nu vill Liberalerna det behövs stärkt skydd i lagen för personal på sjukhus och i andra delar av vården. Om direktivet i den tillsatta så kallade blåljusutredningen är otydligt måste det förtydligas, skriver partiledaren Jan Björklund tillsammans med sjukvårdslandstingsrådet i Stockholm Anna Starbrink (L), och Roger Haddad (L).

Sedan tidigare har Liberalerna krävt resurser för fler poliser och kommunala ordningsvakter, och större resurser till insatser mot organiserad brottslighet. Partiet vill också ha effektivare bekämpning av illegala vapen med extra resurser till tullen.

Häromdagen sade Moderaterna att partiet vill införa en särskild straffskärpningsgrund som ska gälla vid skadegörelse och hot vid sjukhus och hälsocentraler.
