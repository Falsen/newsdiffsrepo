Efter Uppdrag granskning – kommunalrådet sjukskriven på obestämd tid
Hampus Rundberg

Liberalerna valde under ett extrainsatt möte under måndagen att lämna samarbetet med Socialdemokraterna och Miljöpartiet. Samtidigt har kommunstyrelsens ordförande Ibrahim Kahlifa (S) blivit sjukskriven tillsvidare. Tidigare har Liberalernas företrädare krävt hans avgång. Något han kommenterat med följande:

”Det är det socialdemokratiska partiet som får uttala sig i förtroendefrågan gällande mig. Jag utgår från att styrelsen kommer se programmet och utefter den information som kommer fram, bildar sig sin egna uppfattning.”

Uppdrag granskning från Sigtuna handlade om hur flera olika ärenden avgjorts på ett sätt som väcker misstankar om att det gynnat delar av den stora gruppen syrianer i kommunen. Framförallt belyste programmet relationerna mellan kommunstyrelsens ordförande Ibrahim Khalifa och Ismet Karademir, som är en lokal entreprenör som gjort sig känd som en frontfigur för den gruppen.

SVT Nyheter Stockholm ska under tisdagen få ett skriftligt uttalande från Socialdemokraterna. Miljöpartiet har inte gått att nå.

LÄS MER: Liberalerna avbryter samarbetet med S och MP
