Avled efter utflykt – rullstol välte
Ann  Sehlin

Det var tidigare i somras som olyckan skedde, när ett äldreboende skulle besöka hamnen i Nynäshamn. Med på utflykten var sex rullstolsburna äldre personer där varje person skulle ha en ledsagare med sig. Men det saknades personal och en av rullstolarna kom i rullning. Den äldre personen lyckades inte stoppa sin rullstol som välte.

Personen skadades allvarligt och avled senare av skadorna. Händelsen är nu lex Sarah-anmäld.

Enligt anmälan har personalen haft möten för att säkra att liknande situationer inte ska uppstå igen.
