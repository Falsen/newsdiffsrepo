Lång väntan på ambulans i Vaxholm
Tommy Bergman

Det varierar stort mellan kommuner i Stockholms län när det gäller hur lång tid det tar för ambulansen att komma fram. Efter larm till 112 är mediantiden innan ambulansen är på plats 21,6 minuter i Vaxholm, och även i Nynäshamn och Nykvarn tar det 20 minuter eller längre. I Stockholm och Solna går det betydligt snabbare, 11,3 minuter.

Enligt Hjärt- och lungfonden drabbas 10.000 svenskar av plötsligt hjärtstopp varje år. När ett hjärtstopp inträffar är minuterna livsavgörande enligt organisationen. Endast 600 personer överlever.

– Chansen att överleva minskar med 10 procent för varje minut som går, säger Per Nordberg som är hjärtläkare till SVT.
