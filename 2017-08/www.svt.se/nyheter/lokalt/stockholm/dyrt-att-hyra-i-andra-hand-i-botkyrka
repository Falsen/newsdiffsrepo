Dyrt att hyra i andra hand i Botkyrka
Tommy Bergman

Radiostationerna har gått igenom andrahandsanonserna på Blocket, och i genomsnitt är den utannonserade hyran dubbelt så hög som förstahandshyran. Ännu mer lägger uthyrarna på i Botkyrka, där påslaget är 137 procent – högst i länet.

Den som hyr ut sin hyresrätt i andra hand får förutom grundhyran även ta betalt för driftkostnader som el och bredband, och även lägga på 10-15 procent om lägenheten är möblerad.

P4 Stockholm rapporterar att många annonsörer ”sannolikt begär olagliga överhyror”.
