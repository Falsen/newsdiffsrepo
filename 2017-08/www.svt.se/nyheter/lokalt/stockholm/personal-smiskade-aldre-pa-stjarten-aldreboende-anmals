Personal smiskade äldre på stjärten – äldreboende anmäls
Pia Heick

Ett vård- och omsorgsboende på Södermalm har lex Sarah-anmälts, efter att en vårdtagare flera gånger ska ha blivit smiskad på baken i samband med toalettbesök.

Dessutom ska vårdtagaren ha tvingats gå och lägga sig för kvällen mot sin vilja och blivit hårdhänt behandlad av personalen.

– Vi ser väldigt allvarligt på det som hänt och det pågår bland annat ett personalärende i fallet, säger Patric Rylander, avdelningschef på Södermalms stadsdelsförvaltning uppger Stockholm Direkt.

Boendet ska nu göra en förändring av personalschemat för att bryta gamla kulturer och ändra vilka personer som arbetar med varandra.

Samtliga sjuksköterskor i vård- och omsorgsboendet har mer än tio års erfarenhet av arbete inom äldreomsorgen.
