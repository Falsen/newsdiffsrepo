Triathlon begränsar framkomligheten
Pia Heick

Under söndagen fortsätter tävlingarna i Vattenfall World Triathlon Stockholm. Då är det motionärernas tur att simma, cykla och springa i centrala Stockholm.

Framkomligheten i stora delar av innerstaden kommer att vara begränsad under tävlingen och bilister uppmanas att lämna bilen hemma.

Triathlon startar vid Stadshuset med målgång vid Slottet. Det innebär att området kring Gamla stan till stora delar kommer att vara avstängt för fordonstrafik kl 8.45-15.45.

Även flera större gator på Kungsholmen berörs. Exempelvis är Norr Mälarstrand mellan Ragnar Östbergs plan och Kungsholms hamnplan avstängd 00.00-21.00.

LÄS MER OM AVSTÄNGNINGARNA HÄR

Trafik från Nacka via Stadsgårdsleden kan trafikera Centralbron, men inte Söder Mälarstrand (söndag 07.15–15.00). Avfarten från Centralbron kommer att vara stängd söndag 07.15–15.00.
