Förseningar efter störningar i tågtrafiken
Frida Claesson

Söndagen började med ett stopp förbi Flemingsberg söder om Stockholm. Det tidigare stoppet påverkade fjärrtågen mellan Stockholm och Göteborg, Malmö och Oslo. Regionaltågen mellan Stockholm–Linköping, Stockholm–Hallsberg, samt pendeltågen mellan Stockholm och Södertälje centrum påverkades också.

Vid 9-tiden var trafiken åter igång men med vissa förseningar till följd.

Men strax före lunch uppstod nya problem i tågtrafiken. Den gången var orsaken ett omfattande signalfel i Katrineholm som påverkade fjärrtåg på västra Stambanan och södra Stambanan.

På eftermiddagen meddelade Trafikverket att felet var åtgärdat och att det åter igen var öppet för trafik.
