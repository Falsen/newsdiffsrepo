Skottlossning i Rågsved – polis sköt mot efterlyst
Valentina Xhaferi

Det var vid åttatiden på måndagskvällen som en polispatrull gjorde en kontroll vid i Rågsved.

–  I samband med att polis ingrep mot en efterlyst person avlossades verkanseld mot ett fordon, säger Sven-Erik Olsson, ledningscentralen i Stockholm.

Anledningen till att polisen avlossade skott var att personen i bilen försökte köra på dem.

Enligt polisen är ingen skadad efter händelsen.

Den efterlyste ska ha försvunnit i en röd personbil.

Under natten och morgonen har polisen sökt efter personen, men utan resultat.

En förundersökning är inledd om försök till mord.
