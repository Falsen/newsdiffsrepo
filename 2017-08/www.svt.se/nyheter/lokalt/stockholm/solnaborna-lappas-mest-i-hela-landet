Solna i topp bland felparkerare
Frida Claesson

Det kan bli dyrt att ställa bilen på fel ställe. Det har många Solnabor blivit varse om. Men det är inte bara i Solna som många bilar lappas. Stockholms stad och Sundbyberg är de kommuner som kommer tätt efter, det visar statistik från Trafikverket som Nyhetsbyrån Sirén har sammanställt.

– I Solna är dagbefolkningen dubbelt så stor som nattbefolkningen, främst beroende på de många arbetsplatser som finns här. Solna har även fler bilar per invånare jämfört med närliggande kommuner och riket generellt, så att det utfärdas fler parkeringsanmärkningar per invånare i jämförelse är logiskt, säger Andreas Evestedt, stadsmiljöchef i Solna stad, till Nyhetsbyrån Siren.

I Sigtuna gjordes 539 felparkeringar per tusen invånare och i Stockholms stad 524. På Ekerö fick bara 11 felparkerare böter.

I maj höjde Stockholms stad alla felparkeringsavgifter med 200 kronor. Det innebär att de värsta felparkerarna åker på 1.200 kronor i böter.

LÄS  MER: Dyrare att felparkera i Stockholm

Det är brist på parkeringsplatser i Stockholms stad. För att frigöra fler platser så har staden bland annat höjt kostnaden för boendeparkering.
