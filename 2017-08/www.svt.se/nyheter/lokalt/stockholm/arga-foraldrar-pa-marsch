Arga föräldrar på marsch
Danielle  Langert

Hundratals föräldrar, blivande föräldrar och vårdpersonal tågade idag från Mariatorget till Medborgarplatsen för att visa vad de tycker om krisen i förlossningsvården.

LÄS MER: Förlossningen blev en mardröm för Malin

– Vi ska ha barn i oktober så det känns jätteaktuellt, att det måste finnas platser, det måste finnas personal, säger Matilda Jansson som gick i tåget.

Matilda Jansson tror att problemen beror på att politiker och andra ansvariga prioriterar fel.

Vad tycker du om att förlossningsvården sommar efter sommar har kris?

– Det är katastrof, så ska det inte behöva vara.

LÄS MER: Förlossningskrisen växer: Rekord i hänvisningar i sommar

Demonstrationen gick under parollen ”En arg jävla riksmarsch mot BB-kaoset” och anordnades över hela landet idag Cissi Wallin och Emily Comeau Hellsin i samarbete med intresseorganisationen Födelsevrålet.

– Vi gör det för barnmorskorna, som har det fruktansvärt just nu och haft så väldigt länge. Men också för alla som är gravida nu, alla som vill bli gravida någon gång och alla som har varit gravida. Och för alla barn som kommer att födas, sade Emma Pettersson till SVT Nyheter Stockholm inför demonstrationerna.
