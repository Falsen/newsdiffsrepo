Väpnat rån mot elektronikbutik
Mattias Lodding

Rånet inträffade vid 11-tiden på måndagen i Arninge i Täby.

– Vi får in uppgifter från ett vittne om ett pågående rån. Man har sett två, tre personer maskerade och knivbeväpnade. Strax därefter går överfallslarmet, säger Sven-Erik Olsson, informatör vid polisens ledningscentral.

Polisen söker nu efter rånarna med flera polispatruller och helikopter.

– De tilltvingade sig varor och försvann från platsen i en äldre, svart kombi, säger Sven-Erik Olsson.

Vid 11.45 hittades flyktbilen övergiven bakom en lada i Åkersberga, skriver polisen på sin webbplats.

Ingen person ska ha kommit till skada under rånet.
