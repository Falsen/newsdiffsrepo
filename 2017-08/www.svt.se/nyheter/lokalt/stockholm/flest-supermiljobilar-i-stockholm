Flest supermiljöbilar i Stockholm
TT

Under årets första sju månader steg andelen supermiljöbilar av de totala nybilsregistreringarna till 4,1 procent, jämfört med 3,2 procent samma period förra året.

Varannan supermiljöbil har nyregistrerats i Stockholms län där andelen av de totala nybilsregistreringarna landar på 5,9 procent.

”Stockholms dominans förklaras bland annat av att flera leasingbolag och större företag har sitt säte i Stockholms län”, enligt Bertil Moldén, vd på Bil Sweden.

I de tre storstadslänen tillsammans registreras tre av fyra supermiljöbilar. Även i Jämtlands län och Uppsala län köps det fler supermiljöbilar där motsvarande andel landar på 5 respektive 4 procent.
