Gasläcka i centrala Stockholm
Mattias Lodding

Klockan 16.44 larmades polisen och räddningstjänsten om en gasläcka på Kungstensgatan i Vasastan.

– Det stämmer att det var en läcka, men nu är gasen avstängd. Vi vet inte riktigt vad som har hänt, säger Johan Winsnes, ledningsbefäl vid Storstockholms brandförsvar.

Enligt uppgifter till polisen ska gasledningen ha grävts av.

All trafik i närheten av läckan stoppades under en tid. Klockan 17.18 uppgav polisen att avspärrningarna hade hävts.
