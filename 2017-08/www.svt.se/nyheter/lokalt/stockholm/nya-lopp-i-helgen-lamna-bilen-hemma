Nya lopp i helgen – lämna bilen hemma
Danielle  Langert

Förra veckan var helgen späckad med stora lopp, zombies och demonstrationer och redan är det dags för nästa evenemang. Det gäller att göra sig redo att hitta alternativa vägar hem för den som bor i innerstaden, eller bara passerar i helgen. Både Kungsholmen, Norrmalm, Södermalm och Gamla stan påverkas.

Det kommer att pågå triathlon-lopp hela helgen och flera gator kommer att vara avstängda och bussar, pendelbåt och biltrafik får maka på sig. På lördagen är det eliten som cyklar, springer och simmar, på söndagen är det dags för vanliga motionärer.

Lördagens lopp den 26 augusti pågår mellan 10.30 och 17.05 på Kungsholmen, Norrmalm och i Gamla stan. Bland annat kommer Norr Mälarstrand, Skeppsbron och Munkbroleden stängas av.

På söndagen den 27 augusti går loppet även på Söder, trafiken stängs av längs tävlingsbanan klockan 06.00 – 15.45, var beror på om det ska simmas, cyklas eller springas. För mer information se arrangörens hemsida.

Många innerstadsbussar får indragna hållplatser hela helgen, men också på fredagen. För alla hållplatser, se SL.se
