50 tågstädare slutar – demonstration mot trafiknämnden
Martin Åkerblom

Ett 40-tal lokalvårdare demonstrerade utanför SL:s huvudkontor. De är kritiska mot att nära var fjärde lokalvårdare inom pendeltågen har varslats om uppsägning.

– De kräver högre kvalitet på städningen samtidigt som de skär ner på personalen. Jag är här här att stötta mina kollegor som blivit av med jobbet, säger Freddy Soto är lokalvårdare.

Enligt städföretaget Solreneriet som är underleverantör till MTR är uppsägningarna en nödvändighet men de ska inte påverka städningen.

– För att undvika en svår ekonomisk situation så var vi tvungen att varsla men det kommer inte påverka kvaliteten på städningen. Det här har varit planerat sen tidigare och genom en omorganisation har vi blivit effektivare säger Tina Wesstman Hellstadius, vd på Solreneriet.

I ett öppet brev från facket Seko, riktat till trafiknämnden, skriver man att man oroas över att städningen av pendeltågen och stationerna när var fjärde lokalvårdare slutar. Facket Seko är också kritisk till det upphandlingsavtal som MTR har tecknat med underleverantören Reneriet.

– Redan nu behöver man ta in extrapersonal för att klara av städningen, det kan man ju se själv att det verkligen inte är fläckfritt i tunnelbanan, på pendeltågen eller på stationerna, säger ordförande i Seko Stockholm Karin Åkersten till P4 Stockholm.

Claes Nyberg, pressansvarig på MTR Nordic, säger till radiokanalen att städningen i tunnelbanan mäts regelbundet av trafikförvaltningen, och att resultatet en längre tid varit utan anmärkningar.

Av de knappt 200 anställda har enligt facket 90 anställda i Reneriet varslats om uppsägning i juni och att 50 anställda nu har slutat. Nu vänder sig lokalvårdarna och facket sig till politikerna i landstingets trafiknämnd för att stoppa personalminskningen.

– Nu aviserar man alltså ytterligare neddragningar. Det säger sig självt att det inte kommer fungera, säger Karin Åkersten till P4 Stockholm.

Facket SEKO är kritisk mot politikerna i Landstinget.

– De med Kristoffer Tamsons i spetsen är ansvariga för de här upphandlingarna, säger Karin Åkersten.

Trafiklandstingsrådet Kristoffer Tamsons (M) svarar till P4 Stockholm att det är arbetsgivarens sak att se till att städningen sköts.

Är du inte orolig att kvalitén sänks?

– Jag ska se till att fortsatt ligga på min förvaltning och se till att de ligger på MTR så att vi får en verksamhet med hög kvalité som är punklig, trivsam och trygg. I detta ligger också en städning som har en högre kvalité än tidigare, säger Kristoffer Tamsons till SVT Stockholm.
