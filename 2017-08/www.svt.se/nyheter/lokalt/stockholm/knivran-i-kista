Man knivskuren och rånad i Kista
Martin  Åkerblom

Polisen fick larm om händelsen klockan kvart i sju. Polis och ambulans beordrades till platsen.

Tre yngre män ska ha hållit fast en man och tagit ut pengar med hans bankkort från en automat. Mannen blev knivskuren i ena benet under rånet, men inget tyder på livshotande skador, skriver polisen på sin hemsida.

Förövarna sprang sedan i riktning mot Husby. Polispatruller söker under kvällen efter dem.

En förundersökning om grovt rån är inledd.
