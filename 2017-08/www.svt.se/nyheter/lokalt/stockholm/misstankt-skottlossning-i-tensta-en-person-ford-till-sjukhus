Publicerad:18 augusti 2017 21.09Uppdaterad:18 augusti 2017 22.27
SVT Nyheter Stockholm
Ann  Sehlin

– En skadad person är förd till sjukhus i ambulans, säger Åsa Wallentin presstalesperson vid Stockholmspolisen.

Det var kl 20.38 som polisen larmades om att det hördes flera smällar i Tensta i västra Stockholm. När polisen kom till platsen så fann de en skadad person. Det är oklart hur allvarligt skadad personen är.

– Vi har nu spärrat av platsen för en teknisk undersökning och vi pratar med vittnen för att skapa oss en bild av vad som hänt, säger Åsa Wallentin.

– Vi har också tagit in tre personer till förhör.

Polisen har inlett en förundersökning om försök till mord.
