Publicerad:18 augusti 2017 21.09Uppdaterad:18 augusti 2017 23.17
SVT Nyheter Stockholm
Ann Sehlin

Det var kl 20.38 som polisen larmades om att det hördes flera smällar i Tensta i västra Stockholm. När polisen kom till platsen så fann de en skadad person.

Personen ansågs vara så pass livshotande skadad att polisen själva tog personen akut till sjukhus, men dennes liv gick inte att rädda. Anhöriga är underrättade.

Polisen inledde till en början en förundersökning om mord, men har nu ändrat rubriceringen till mord.

Polis har förstärkt närvaron ute på plats och utredningen kommer fortsätta under natten.

– Vi har nu spärrat av platsen för en teknisk undersökning och vi pratar med vittnen för att skapa oss en bild av vad som hänt, säger Åsa Wallentin.

– Vi har också tagit in tre personer till förhör.

Vid 23-tiden på kvällen fanns ännu ingen misstänkt gripen för skjutningen.
