Kvinna misshandlad i Kallhäll – flydde bostad
Frida Claesson

Misshandeln ska ha ägt rum i en bostad i Kallhäll, nordväst om Stockholm. En kvinna hade tagit sig ut från en bostad och själv lyckats larma polisen.

– När vi kommer dit har den misstänkte gärningmannen lämnat platsen, men det är känt vem som har varit där, säger Sven-Erik Olsson vid Stockholmspolisen.

Polisen utreder inledningsvis brottet som misshandel, men brottsrubriceringen kan komma att ändras. Omständigheterna kring om kvinnan har varit instängd eller inte är oklara.

Kvinnan har namngett personen som befann sig i bostaden men ingen person är gripen.
