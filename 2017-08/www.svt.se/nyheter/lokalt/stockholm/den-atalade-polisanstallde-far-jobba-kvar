Polisanställd misstänks ha kopierat parkeringstillstånd
Emma Hammarfeldt

Det var i januari i år som den polisanställde ska ha kopierat ett parkeringstillstånd. Han ska därefter ha använt det kopierade parkeringstillståndet i sin personbil när han parkerade på polismyndighetens förhyrda parkeringsplats.

Polismyndighetens personalansvarsnämnd har gjort bedömningen att den polisanställde som åtalats för urkundsförfalskning kommer att få jobba kvar även om han får fällande dom.

Det är Södertörns tingsrätt som har begärt att polismyndighetens personalnämnd ska yttra sig om den anställde kommer få jobba kvar eller förlora jobbet om han fälls.
