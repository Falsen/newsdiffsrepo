Man hittad knivskuren vid tunnelbanestation
Valentina Xhaferi

Vid 18-tiden på måndagskvällen påträffade vittnen en man allvarligt skadad i Fittja. Polisen larmades ut till adressen och ännu är ingen gripen för händelsen.

– Vittnen ska ha sett när mannen blev sparkad av en person. Mannen ligger på sjukhus och inget tyder på att han har livshotande skador, säger Sven-Erik Olsson, ledningscentralen i Stockholm.

Polisens tekniker är på brottsplatsen och arbetar och flera vittnen har hörts av polisen.

Ingen person är gripen för misshandeln.
