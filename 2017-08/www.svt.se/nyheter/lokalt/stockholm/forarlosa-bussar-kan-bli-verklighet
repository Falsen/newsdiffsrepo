Förarlösa bussar kan bli verklighet
Bo Öhlén

För att förbättra kommunikationerna mellan den södra delen av Lidingö som betjänas av Lidingöbanan och den norra delen som huvudsakligen trafikeras av bussar via Lidingö Centrum föreslår nu de liberala partigrupperna i kommun och landsting att en sträcka ska trafikeras med minibussar som är förarlösa.

– Den förarlösa tekniken är kostnadseffektiv och kan göras mer flexibel än traditionell kollektivtrafik. Runt om i världen pågår flera försök med förarlösa fordon. Problemet är att transportstyrelsen förhalar beslut om att ge dem tillstånd att köra, säger Göran Tegnér (L), ledamot i kommunala teknik- och fastighetsnämnden.

Liberalerna på Lidingö har drivit idén med en förarlös busskyttel mellan Lidingöbanan och Lidingö Centrum sedan år 2015. Förra året testade företaget Ericsson förarlösa bussar i Kista.

Se hur de förarlösa bussarna kan komma att se ut i inslaget ovan.
