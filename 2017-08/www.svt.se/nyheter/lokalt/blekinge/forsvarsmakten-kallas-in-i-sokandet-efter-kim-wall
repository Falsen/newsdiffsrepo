Försvarsmakten kallas in i sökandet efter Kim Wall
Michelle Hallberg

På måndagseftermiddagen hittades en kvinnokropp i vattnet på Amager vid Kögebukten. Men kroppen var inte intakt och det kommer att krävas DNA-analys för att fastställa identiteten.

Den svenska journalisten Kim Wall sågs senast på utbåten UC3 Nautilus den 10 augusti. Sökandet efter henne har pågått sedan dess och väntas fortsätta under tisdagen.

Ubåtens ägare har uppgett att hon dog genom en olycka och att han begravt henne till havs.

– Jag kan bekräfta att vi har fått förfrågan om att hjälpa till. Men eftersom utredningen pågår kan jag inte säga mer än så, säger Jimmie Adamsson, informationchef på tredje sjöstridsflottiljen till SVT Nyheter Blekinge.
