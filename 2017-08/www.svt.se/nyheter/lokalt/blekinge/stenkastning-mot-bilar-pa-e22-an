Stenkastning mot bilar på E22:an
Jenny Lindeborg

Polisen fick in det första larmet klockan 14:20 då en bilist som fått in en sten genom framrutan och ringde larmnumret 112.

Sedan hörde flera uppringare av sig och polisen åkte med en patrull till platsen, en bro vid Åryd, trafikplats 54, på E22:an.

En lastbilschaufför blev utsatt för stenkastning 16:54 ungefär på samma plats och kort därefter fick en busschaufför hela framrutan krossad när han passerade Åryd.

– Den chauffören uppfattade att stenen kom från en högt belägen stenhäll och inte från bron, berättar Stephan Söderholm, polisens presstalesperson.

Att kasta stenar ner på E22:an är livsfarligt enligt polisen.

– Ja, det var en liknande händelse i Danmark och där slutade det med en dödsolycka. Det är viktigt att vi får stopp på detta nu, säger Stephan Söderholm.

Ingen person har ännu skadats vid stenkastningen och det rubriceras som skadogörelse.
