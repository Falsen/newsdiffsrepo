Döms för sexofredande på festival
Erik Alfredsson

17-åringen smekte den ena tjejen över ryggen och rumpan när hon satt på en bänk vid tivoliområdet på Killebomfestivalen. När tjejens kompis konfronterade 17-åringen slickade han på sin hand och drog den över hennes ansikte, medan han uttalade sig sexistiskt.

Nu döms mannen för två fall av sexuellt ofredande till ungdomstjänst i 25 timmar. 17-åringen själv hävdar att han på grund av berusning inte har några minnen från kvällen.
