Kvinna trotsade djurförbud
Anna Börje

2014 beslutade länsstyrelsen att kvinna skulle förbjudas att ha hand om hästar.

Förbudet fattades efter en oanmäld inspektion då djurinspektörerna konstaterade att kvinnan brustit i omvårdnaden av fem hästar. Hästarna saknade tillräckligt med foder och tre av hästarna var i akut behov av veterinärvård. En av hästarna var i så dåligt skick att den fick avlivas på plats i hästhagen.

Kvinnan förklarade att hon inte skött sina hästar på bästa sätt eftersom hon befunnit sig i en oerhört stressad livssituation.

Men trots djurförbudet hävdar åklagaren att kvinna fortsatt att ha hästar under 2,5 år och därför åtalas hon nu för brott mot djurskyddslagen.

Enligt förundersökningen uppger kvinnan att hon gjorde sig av med sina hästar i juni förra året.
