Kunskapsnämnd går mot mångmiljonminus
Erik Alfredsson

Före sommaren var prognosen att kunskapsnämnden i Karlskrona skulle gå 20 miljoner minus, men nu har den alltså ökat. Avgående ordföranden Chatarina Holmberg (S) säger till Sydöstran att det främst beror på ökade personalkostnader.

– Vi har haft extremt stora volymökningar i verksamheterna och för att kunna ta emot alla har vi varit tvungna att anställa personal, säger hon till tidningen.

På torsdagens nämndmöte ska frågan om eventuella sparförslag lyftas.

– Jag vill veta hur mycket man ute i skolorna har minskat på eget bevåg. Om ingenting har skett måste vi kanske införa inköpsstopp, men vi måste först få någon signal.
