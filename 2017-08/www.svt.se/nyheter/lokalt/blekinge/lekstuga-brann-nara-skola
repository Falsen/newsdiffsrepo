Lekstuga brann nära skola
Stina Sandström

Det var strax innan 23 som SOS-alarm fick ett larm om en brand på en lekstuga vid Ekerydsskolan i Olofström.

Räddningstjänst kallades till platsen och polis kontaktades.

– Lekstugan var helt övertänd när vi kom på plats. Den är totalt nedbrunnen, säger Robin Linde, rädddningstjänsten västra Blekinge.

Närmaste byggnad var ungefär 20 meter från lekstugan och det som eventuellt kunde varit en spridningsrisk var ett träd som stod närmast.

Branden misstänks vara anlagd och det har nu gjorts en anmälan om skadegörelse genom brand.
