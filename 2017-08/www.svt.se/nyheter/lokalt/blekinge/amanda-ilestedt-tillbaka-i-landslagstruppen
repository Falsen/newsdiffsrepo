Amanda Ilestedt åter i landslagstruppen
Jenny Lindeborg

Pia Sundhage har lämnat det svenska landslaget och lämnat plats för sin ersättare Peter Gerhardsson.

När han tog ut VM-kvaltruppen till matchen mot Kroatien finns Sölvesborgstjejen Amanda Ilestedt med.

– Det kändes jätteroligt. Jag följde presskonferensen som alla andra och blev väldigt glad, säger Amanda Ilesetdt när SVT Nyheter Blekinge får tag på henne efter dagens träning.

Hon känner inte den nya tränare alls.

– Nej, det gör jag inte. Men jag har bar hört postivit om honom.

Amanda Ilestedt, vars moderklubb är Sölvesborgs GoIF, lämnade i somras laget Rosengård i Malmö som hon spelat med i 8 år och tagit flera SM-guld med. Hon har nu skrivit på för tyska laget Potsdam.

– Jag trivs jättebra här i Tyskland. Det är försäsong här och väldigt mycket träning just nu, säger Amanda Ilestedt.

Sölvesborgs fotbollsstolthet är väl bekant i landslagssammanhang och nu blir det alltså VM-kval mot Kroatien igen den 19 september.
