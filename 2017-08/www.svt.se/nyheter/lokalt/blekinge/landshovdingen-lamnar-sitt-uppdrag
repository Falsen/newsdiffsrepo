Landshövdingen lämnar sitt uppdrag
Stina Sandström

Landshövdingen är regeringens företrädare i länet och utses i regel i ett förordnande på sex år. Nu löper Berit Andnor Bylunds förordnande ut och hon slutar därför som landshövding, skriver Länsstyrelsen Blekinge på sin hemsida.

–  Jag är stolt och glad över att ha fått arbeta som landshövding i Blekinge i sex år. Det har varit en spännande tid och jag har haft förmånen att få träffa och arbeta tillsammans med många engagerade, målmedvetna och trevliga blekingar.  Utvecklingen i länet har varit mycket positiv och jag känner stor tillförsikt med länets fortsatta utveckling. En del av mitt hjärta kommer för alltid att finnas kvar i Blekinge, uppger Berit Andnor Bylund.

När Berit Andnors Bylunds förordnande löper ut flyttar hon tillbaka till Göteborg, där hon växt upp. Berit Andnor Bylund har en lång och bred politisk erfarenhet från såväl riksdag och regering som länsnivå, skriver Länsstyrelsen Blekinge.

–  Jag ser framemot att få en fast punkt att slå mig ner på. Jag har haft möjlighet att ha många olika spännande jobb. Men nu känner jag mig redo att få gå vidare och in i en annan del av livet, säger Berit Andnor Bylund.
