Agnes önskan gick i uppfyllelse – får gratulationer från hela landet
Jenny Lindeborg

Agnes Karlsson som fyller  11 år på onsdag nästa vecka önskade sig bara två saker. Fint väder, eftersom hon älskar att fika ute och så födelsedagskort. Inget mer.

– Då tänkte jag att nu ska jag visa Agnes hur mycket kärlek det finns i världen, så jag la ut hennes önskan i sociala medier och tänkte att då kanske hon får en 8-10 kort i alla fall, berättar Agnes Karlssons mamma Luna Karlsson.

Men gensvaret blev enormt och många blev berörda av Agnes önskan att de ville glädja henne med kort.

– Första dagen fick jag ge vår adress till 150 personer och nu väller korten in. Jag trodde aldrig att så många skulle bry sig om en liten flickans önskan, berättar Luna Karlsson.

Vad sa Agnes?

– När första korten kom  så sa hon ”Mamma vad har du nu gjort?”. Sen skrattade hon och är så glad över sina kort. Det värmer att se henne så glad, säger Luna Karlsson.

Vad ska hon göra med alla sina kort?

– Hon vet inte, hon är fortfarande rätt chockad när vi går till brevlådan. Men hon tycker om att pyssla så det kanske blir något kollage eller kanske till med tapetsering. Vi ska spara alla, säger Luna Karlsson.

Agnes vill också tacka alla som skickat kort till henne.

– Brevlådan var full igår och det var ett var vykort som Agnes såg var från Stockholm. Då frågade ”mamma det är några som skickar grattis från Stockholm! Förlåt jag har nog glömt bort att vi känner dem, hur  ska jag kunna tacka när jag inte vet vilka de är”. Så hon är väldigt tacksam mot alla, avslutar Luna Karlsson.
