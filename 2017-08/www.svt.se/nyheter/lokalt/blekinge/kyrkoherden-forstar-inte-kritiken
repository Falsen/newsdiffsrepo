Kyrkoherden förstår inte kritiken
Björn Håkansson

Det var efter beslutet att hyra ut de tomma lokalerna i församlingshemmet som tre politiker och två kyrkvärdar meddelade att de inte längre har förtroende för pastoratets ledning.

– Jag har svårt att förstå det. En församlingsmedlem vänder sig till oss och ville hyra tomma lokaler och det kändes som en skyldighet för oss att hjälpa henne, säger Patrik Magnusson.

Han är medveten om det tidigare beslutet att avvakta kommunens syn på platsen.

– Men kommunens syn har dragit ut på tiden. Och just därför valde vi att hyra ut till henne men i mindre omfattning än det var tänkt och på prov tills kommunen gjort sin syn här, säger Patrik Magnusson.

Han berättar också att hyresintäkterna satsas på en barnkör i Ramdala.

– Det blir en nysatsning, det finns ingen barnkör här sedan tidigare.
