Golvet spricker i Ubåtshallen
Stina Sandström

Ubåtshallen har haft problem med läckage på grund av sprickorna i golvet. Det största problemet är det översta lagret betong som spricker inne i Ubåtshallen på Marinmuseet i Karlskrona, det rapporterar P4 Blekinge.

– Sannolikt är det något fel när man lagt det här tunna lagret hårdbetong. Antingen att underlaget inte har förberetts på rätt sätt eller att det är något fel på materialet. Jag vet inte men vi ska ta reda på det, säger Anders Magnusson, förvaltningsområdeschef på Statens fastighetsverk som äger byggnaden till P4 Blekinge.

En oberoende konsult har nu fått i uppdrag att utreda varför golvet spricker och vem det är som ska betala för det.

Trots att Marinmuseets ubåtshall har en byggaranti på fem år kan det bli Statens fastighetsverk, som äger byggnaden, som får stå för kostnaden, rapporterar P4 Blekinge.
