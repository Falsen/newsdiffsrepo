Tolv nya guldgubbar från järnåldern har hittats
Stina Sandström

Tolv nya så kallade guldgubbar från järnåldern har hittats i Västra Vång där arkeologer på nytt har grävt för att få en helhetssyn av den historiska platsen.

– Under här finns resterna av en byggnad, här har under järnåldern legat ett hus, säger Björn Nilsson, doktor och forskade på Lunds universitet, institutionen arkeologi och antikens historia.

Byggnaden spekuleras det i att det kan vara från 600-700-talet men det är inget som är fastställt.

Fyndplatsen är densamma där det 2013 hittades 29 små guldgubbar som väckte stor sensation.

LÄS MER: Guldgubbar väcker sensation

Under järnåldern fanns ett maktcentrum i Västra Vång i Blekinge och i mer en tusen år gömde marken de gamla fornlämningarna.

– Här har antagligen också varit en politisk plats, ingen fridfull plats utan här har många stridigheter utspelats, säger Björn Nilsson.

Sedan mitten av 2000-talet har blekingska arkeologer undersökt platsen och i slutet av augusti fick länsstyrelsen Blekinge nytt tillstånd för att göra ytterligare utgävningar.

Utgrävningarna har pågått en vecka och avslutas nu. För att det ska fortsätta ytterligare krävs mellan 15 och 20 miljoner kronor som länsstyrelsen nu kommer att söka från forskningsfonder och stiftelser.
