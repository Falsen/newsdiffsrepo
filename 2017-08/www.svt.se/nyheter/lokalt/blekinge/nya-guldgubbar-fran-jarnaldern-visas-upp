Tolv nya guldgubbar från järnåldern har hittats
Stina Sandström

Genom en ny metod som aldrig tidigare används i Sverige har tolv nya så kallade guldgubbar från järnåldern har hittats i Västra Vång, där arkeologer på nytt har grävt för att få en helhetssyn av den historiska platsen. Tolv personer har under en vecka arbetat på en yta på tolv kvadratmeter.

– Under här finns resterna av en byggnad, här har under järnåldern legat ett hus, säger Björn Nilsson, doktor och forskade på Lunds universitet, institutionen arkeologi och antikens historia.

Byggnaden spekuleras det i att det kan vara från 600-700-talet men det är inget som är fastställt.

LÄS MER: Guldgubbar väcker sensation

Fyndplatsen är densamma där det 2013 hittades 29 små guldgubbar som väckte stor sensation, men denna gång har metoden sett annorlunda ut.

Det är arkeologer från Lunds universitet, Södertörns högskola och från Blekinge museum som tillsammans med italienska forskare har gjort den nya utgrävningen. De har använt en ovanlig digital metod som tidigare används i utgrävningarna i Pompeji.

Genom att fotografera fyndplatserna för att sedan bygga upp en tredimensionell modell har det gått att tydligare analysera fynden och platserna.

– Här har antagligen också varit en politisk plats, ingen fridfull plats utan här har många stridigheter utspelats, säger Björn Nilsson.

LÄS MER: Nya utgrävningar i Västra Vång

Under järnåldern fanns ett maktcentrum i Västra Vång i Blekinge och i mer en tusen år gömde marken de gamla fornlämningarna.

Sedan mitten av 2000-talet har blekingska arkeologer undersökt platsen och i slutet av augusti fick länsstyrelsen Blekinge nytt tillstånd för att göra ytterligare utgävningar.

Utgrävningarna har pågått en vecka och avslutas nu. För att det ska fortsätta ytterligare krävs mellan 15 och 20 miljoner kronor som länsstyrelsen nu kommer att söka från forskningsfonder och stiftelser.
