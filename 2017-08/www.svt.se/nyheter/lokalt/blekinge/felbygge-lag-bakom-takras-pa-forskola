Felbygge låg bakom takras på förskola
Stina Sandström

Inför årets skolstart är nu Tullskolan öppen igen och den har säkrats.

– Under sommaren har vi gjort en felsökning och letat efter orsaker och då kunde vi börja åtgärda det. Skolan är nu öppen igen och det ska inte vara någon fara att vistas där, säger Ida Heverius Löndahl, fastighetschef på Karlskrona kommun.

LÄS MER: Taket rasade över barnens bänk

Det var i slutet av maj som en del av ett utsjutande tak på Tullens förskola i Karlskrona hade spruckit och rasade ner på en bänk där barnen brukar leka. Lyckligtvis var inga barn där just då och ingen skadades men området spärrades av.

Under sommaren har flera åtgärder gjorts, bland annat skyddsåtgärder på takfotslister och fasadlister, och kommunen har kommit fram till att det var ett felaktigt utfört arbete som låg bakom att delar av taket rasade.

– Vi har även tagit ner en del hörn och plockat bort tegelstenar, säger Ida Heverius Löndahl.

Karlskrona kommun arbetar även åtgärdsplan för att få ett helhetsgrepp över förskolan.

LÄS MER: Mormor: ”Hade kunnat bli förödande”
