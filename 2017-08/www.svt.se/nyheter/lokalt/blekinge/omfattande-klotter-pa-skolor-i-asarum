Omfattande klotter på Asarumsskolor i sommar
Stina Sandström

Under hela sommaren har Stenbackaskolan och Klockebacksskolan haft problem med personer som klottrar på väggar och fönster. Det skriver BLT.

– Det har varit obehöriga personer här nästan varje natt i sommar. Och vi har sanerat både väggar och fönster som varit nerklottrade, säger Kennet Anderssons, vaktmästare på Stenbackaskolan, till tidningen.

På Klockebacksskolan har en särskild saneringsfirma anlitats som nästan varje vecka börjat med att städa bort klottret.

Gärningsmännen ska även ha gått upp på taket och stängt av ventilationen i matsalen flera gånger.

All skadegörelse har polisanmälts, skriver BLT.
