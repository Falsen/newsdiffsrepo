Moa var nära att träffas av en jättebumling när hon övningskörde
Stina Sandström

En som blivit utsatt av stenkastningen är Moa Askemyr, 20 år, från Karlshamn. Det var tidigare i somras som hon var ute övningskörde när en 30 kilos sten, som kastades från 20 meter höjd, höll på att träffa henne.

– Hade jag kört lite snabbare hade det gått genom taket eller vindrutan istället. Det var läskigt och chockande och i värsta fall har jag ju inte kommit ur bilen, säger Moa Askemyren.

LÄS MER: Bilist: ”Vi hade kunnat dö av jättestenen”

Hon är inte den enda som har utsatts för stenkastning på vägarna den senaste tiden. Igår träffades ett flertal personbilar, en buss och en lastbil av stenar när de körde på E22:a i höjd med Åryd.

– Konsekvenserna kan bli alltifrån materiella ting som skador på bilarna men givetvis kan det också bli extremt allvarligt. Förarna kan bli rädda och köra av vägen och rakt in i berget eller så kan det rentav bli en dödsolycka, säger Caroline Gyberg, kommunpolis Karlskrona/Ronneby.

LÄS MER: Stenkastning mot bilar på E22

I Moa Askemyrs fall dömdes två ungdomar för framkallan av fara. Även under gårdagens stenkastning fann polisen ungdomar i närheten av platsen. De är sedan tidigare kända av polisen.

– Vi ser allvarligt på detta och två radiobilar skickades ut till platsen. Man anträffade två ungdomar på plats men har lite svårt i nuläget att knyta dem till just stenkastningen, säger Carolien gyberg.

Att informera ungdomar i skolor om lag och rätt är något polisen tidigare prioriterat men som det idag inte finns tillräckligt med resurser till.

– Vi försöker lägga stor vikt vid att informera ungdomar om just konsekvenserna. Det här hade kunnat ha väldigt allvarliga konsekvenser i form av en dödsolycka och det kan vara svårt att tänka så långt när man se det som ett ungdomsstreck, säger Caroline Gyberg.

Händelsen som Moa Askmyren utsattes för har satt sina spår och hon är nu mer uppmärksam när hon är ute och kör bil.

– Om det kommer lite skräp på vägbanan blir man väldigt observant och tänker att man inte vill att det ska hända igen och det cirkulerar lite tankar. Det är väldigt omoget och dumt att hålla på så, säger Moa Askemyren.
