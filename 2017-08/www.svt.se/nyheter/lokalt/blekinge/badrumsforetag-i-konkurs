Badrumsföretag i konkurs
Michelle Hallberg

Olofströmsföretaget Racks har själva begärt sig konkurs under torsdagen, rapporterar Sydöstran.

Företaget arbetar med att tillverka modulbyggda badrum till bland annat hotell och kontor.

En strulande robotlinje blev bolagets fall.

– Den skulle vara på plats i mars 2016, men det tog ett år och ett kvartal ytterligare innan det gick att få ordning på det, säger Tommy Qvarfort, bolagets ägare till tidningen.

Konkursförvaltare kommer under en månads tid att driva verksamheten vidare med förhoppningen att kunna hitta en ny ägare.
