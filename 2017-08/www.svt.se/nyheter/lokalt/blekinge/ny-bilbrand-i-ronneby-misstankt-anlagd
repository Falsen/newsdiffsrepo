Ny bilbrand i Ronneby – misstänkt anlagd
Erik Alfredsson

Det var personal på Brunnshotellet som upptäckte branden och slog larm strax före klockan tre i natt, och när räddningstjänsten anlänt var bilen övertänd.

En anmälan om skadegörelse genom brand har upprättats men polisen har i nuläget inga misstänkta.

– Bilen är totalt utbränd, vilket innebär att vi inte har så många spår att säkra, säger Fredrik Stridmark, inre befäl på polisen.

Det här är den fjärde bilbranden i Ronneby under sommaren. I slutet av juli brann en bil i Brunnsparken, och veckan dessförinnan brann en i Ronneby hamn. I juni totalförstördes flera bilar i en brand i området Hjorthöjden.

Polisen misstänker att samtliga bränder är anlagda.
