Karlskrona återigen rödlistad som studentstad
Stina Sandström

Det är Sveriges förenade studentkårer (SFS) som i sin årliga rapport har rödlistat Karlskrona som studentstad.

När en studieort blir rödlistad innebär det att inte kan erbjuda studenter ett boende under höstterminen.

LÄS MER: Studenterna har flyttat in i gympasalen

I år finns det färre studentlägenheter än föregående år på grund av nybyggnation och att ett antal lägenheter därför tillfälligt har behövt stängas inför höstterminen.

Kommunen erbjuder i år studenter att tillfälligt bo i gymnastiksalen på gamla Lyckebyskolan för en engångskostnad på 350 kronor och under tisdagen bodde där ett tiotal studenter.

Förutom Karlskrona har tolv andra städer blivit rödlistade. Karlshamn däremot har blivit grönlistad vilket innebär att kommunen erbjuder ett tryggt boende inom en månad.

LÄS MER: Sovsalar blir akutboende för hemlösa studenter
