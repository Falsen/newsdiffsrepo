28-åringen: ”Det finns inte någon tvist längre”
Erik Alfredsson

Under vintern 2015 lånade de två KHK-spelarna ut drygt 1,6 miljoner kronor till 28-åringen, som skulle användas till en affärsidé. Men återbetalningen uteblev och tvisten har nu nått Blekinge tingsrätt. Något som den anklagade 28-åringen menar är märkligt.

– Det finns inte någon tvist längre, och jag tror du får samma svar om du pratar med spelarna. Vi har reglerat allt vi har haft mellan varandra och har inga affärsförehavanden längre, säger 28-åringen.

Är du helt säker på det?

– Jag är hundra procent säker.

LÄS MER: KHK-stjärnor lånade ut miljoner – till dömd bedragare

Spelarnas advokat ska skicka in en hemställan till tingsrätten i dag angående en av spelarna?

– Jag vet inte om det har gått om varannat. Jag pratade med spelaren i dag och det fanns ingen tvist där. Jag vet inte vilka diskussioner han för med sin advokat.

Spelarnas advokat Christer Holmqvist vill inte kommentera ärendet. SVT Nyheter Blekinge har sökt de båda spelarna.
