Man avled efter allvarlig singelolycka
Stina Sandström

Det var vid åttatiden som larmet inkom till SOS-alarm om en personbil som kört i diket vid Andgölen i området Holmsjö/Eringsboda i norra Karlskrona.

– Det var en bil som kommit av vägen på fel sida och kört i diket. Den körde in i en telefonstolpe som gick helt av, säger Christer Lindau, räddningstjänsten östra Blekinge.

Räddningstjänst, ambulans och polis skickades till platsen. Föraren, en man i 55-årsåldern, uppges ha avlidit av skadorna på olycksplatsen.

Varför olyckan inträffade är oklart enligt polisen.
