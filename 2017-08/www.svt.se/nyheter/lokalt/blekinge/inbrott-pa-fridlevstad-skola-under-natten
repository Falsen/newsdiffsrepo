Inbrott på Fridlevstad skola under natten
Stina Sandström

Det var vid halv fem-tiden på fredagsmorgonen som polis larmas till Fridlevstad skola med anledning av ett inbrott.

På platsen konstateras att en dörr brutits upp och att därefter har någon eller några tagit sig in i lokalerna.

– De har brutit sig in genom omklädningsrummet och tagit sig in i vårt konferensrum. Som tur var hade vi inte så mycket där men man har slitit ner en projektor, säger Kjell Prahl, rektor på Fridlevstad skola.

Det finns ingen gripen enligt polisen.

– Det är alltid tråkigt att man går in i skolorna och tar saker men det är skönt att det var på detta sättet som de gjort det ändå. Det kunde blivit värre som det blev i Rödeby och Nättraby som har blivit av med jättemycket, säger Kjell Prahl.
