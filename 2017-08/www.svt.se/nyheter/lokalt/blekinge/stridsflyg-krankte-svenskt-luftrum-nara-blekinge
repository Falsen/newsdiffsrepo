Stridsflyg kränkte svenskt luftrum nära Blekinge
Stina Sandström

Det var i måndags i samband med att ett amerikanskt plan genomförde en lufttankning i luftrummet strax söder om Blekinge som planet kränkte svenskt territorium.

Efter lufttankningen var avslutad hamnade det på svenskt territorium och bröt därmed med tillträdesordningen.

Enligt Försvarsmakten passerade även i onsdags två ryska stridsflygplan svenskt territorium öster om Gotland.

Även i slutet av juli flög ett amerikanskt signalspaningsflygplan en kort stund i svenskt luftrum söder om Skåne. Det efter att ha blivit omdirigerad av civil trafikledning på grund av vädret utan att ha haft diplomatiskt tillstånd.

Samtliga stridsplan som kränkt svenskt luftrum konstateras ha brutit mot tillträdesförordningen. Alla händelser har rapporterats till regeringskansliet.
