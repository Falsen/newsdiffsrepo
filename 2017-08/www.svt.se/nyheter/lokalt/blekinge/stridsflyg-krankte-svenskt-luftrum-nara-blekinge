Stridsflyg kränkte svenskt luftrum nära Blekinge
Stina Sandström

Det var i måndags i samband med att ett amerikanskt plan genomförde en lufttankning i luftrummet strax söder om Blekinge som planet kränkte svenskt territorium.

Efter lufttankningen var avslutad hamnade det på svenskt territorium och bröt därmed med tillträdesordningen, det skriver Försvarsmakten på sin hemsida.

Även i slutet av juli flög ett amerikanskt signalspaningsflygplan en kort stund i svenskt luftrum söder om Skåne. Det efter att ha blivit omdirigerad av civil trafikledning på grund av vädret utan att ha haft diplomatiskt tillstånd.

Senast i onsdags passerade även två ryska stridsflygplan svenskt territorium öster om Gotland.

Alla händelser har rapporterats till regeringskansliet.
