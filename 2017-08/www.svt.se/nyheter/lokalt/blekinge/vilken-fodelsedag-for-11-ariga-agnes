Vilken födelsedag för 11-åriga Agnes!
Anna Börje

Mamma Luna Karlsson berättar att den blev en oförglömlig födelsedag.

– Agnes är superglad över kort, brev och paket från alla Sveriges hörn. Det har kommit 183 försändelser, säger Luna Karlsson.

Agnes önskan spred sig som en löpeld via social media och även via massmedia. Redan förra veckan började presenter och kort att strömma in.

Men det var först i dag, på 11-årsdagen, som Agnes fick öppna alla paket, kuvert och läsa alla födelsdagskort.

– Agens fick fidgetspinner, böcker, pyssel, gosedjur och massa olika fröer. Hon har fått 750 kronor från olika personer och inbjudningar till olika saker, berättar Luna Karlsson.

Tanken är att Agnes ska spara pengarna till att kunna köpa sig en dator.

– Och hon har fått ballonger, hörlurar, godis, block, pennor, smycken och hårsaker och många fina kort och brev. Detta är helt otroligt!
