Skärgårdsfärja i bryggkrock – passagerare skadade
Martin Hult Ogenblad

Det var vid elvatiden på måndagsförmiddagen som olyckan inträffade. Tolv passagerare befann sig ombord på färjan när olyckan inträffade. Färjan skulle lägga till vid Inlängan när ett reglage slutade att fungera.

– Det är obehagligt. Sånt här ska inte hända, säger Anna Wallin, vice vd på Affärsverken, som driver skärgårdsfärjorna.

Färjan hastighet var låg vid tillfället, men det blev ändå en kraftig smäll när båten dundrade in i bryggan.

– Två personer slog sig, varav en skadade armen. Vad jag vet nu var det inga allvarliga personskador, säger Anna Wallin.

Enligt uppgift till SVT Nyheter Blekinge skadade en av passagerarna två revben. Kustbevakningen fick hämta passagerarna ombord.

Dessutom ska färjan ha saknat förbandslåda.

– Det har jag svårt att tro. Det är en obligatorisk del av båtens utrustning och ska finnas i besiktningsprotokoll.

Tills vidare ersätter M/F Wittus den ordinarie båten på turen.
