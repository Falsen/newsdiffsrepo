Publicerad:22 augusti 2017 05.28Uppdaterad:22 augusti 2017 05.30
Nya mentorer ska skapa mer trygghet på Knut Hahnskolan
Stina Sandström

Åtta personer, motsvarande fem heltidstjänster, har anställts som mentorer till elever på Introduktionsprogrammet och Flygtekniksprogrammet på Knut Hahnskolan i Ronneby. Det skriver Sydöstran.

Tanken är att de ska avlasta lärarna så de kan fokusera på undervisningen.

– Vår uppgift är helt enkelt att göra allt vi kan för att eleerna ska klara sina studier, säger Alex Glanthon, en av de nyanställda mentorerna till Sydöstran.

Varje mentor har ansvar för omkring 60 elever och kommer både att ansvara för elevkontakt men också en stor del av det administrativa arbetet och som en kontaktperson för föräldrar.

Dessutom införs ett nytt schemalagt ämne, livskunskap, som mentorerna ska hålla. Där diskuteras allt från värdegrundsfrågor till hur man betalar räkningar, skriver tidningen.
