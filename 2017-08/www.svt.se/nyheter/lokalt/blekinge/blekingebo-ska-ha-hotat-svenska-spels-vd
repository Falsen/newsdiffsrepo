Blekingebo åtalas för att ha hotat Svenska Spels vd
Stina Sandström

Mannen i 50-årsåldern har bland annat skrivit i ett mejl att Svenska Spels vd Lennart Käll ska gå under jorden för sitt eget bästa.

I åtalet står det också att mannen har skrivit att: ”Han har två val – att avgå eller så avgår hans hus och hem”.

Vd:n uppfattade hotet som allvarligt eftersom han tidigare i våras utsattes för ett brutalt rån.

Mannen i 50-årsåldern kan varken erkänna eller förneka brott och har inget minne av att ha skrivet eller skickat mejlet.
