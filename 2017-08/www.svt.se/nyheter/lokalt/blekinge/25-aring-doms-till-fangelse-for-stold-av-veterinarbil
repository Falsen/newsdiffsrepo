25-åring döms till fängelse för stöld av veterinärbil
Anna Börje

25-åringen döms också för att han senare under natten misshandlade nära anhöriga och slog sönder delar av deras hem.

Veterinären var ute på tjänsteuppdrag när han upptäckte en bil som kördes mycket vingligt och trafikfarligt.

Han hade under tiden kontakt med polisen och i Bräkne Hoby körde bilen av vägen. Veterinären stannade för att kontrollera hur det gått för personerna i bilen och han blev då hotat av 25-åringen och tvingade att lämna ifrån sig sin bil.

Under rättegången vid Blekinge tingsrätt sa 25-årigen att han märkte att någon följde efter honom och hans kamrat som också befann sig i den bil som 25-åringen körde.

25-åringen hade druckit alkohol, rökt cannabis och tagit piller och trodde att det var någon som skulle ”klippa honom”. Därför blev han hotfull och tog veterinärens bil för att fly.

– Jag uppfattade aldrig att det var en veterinärbil, sa 25-åringen under rättegången.
