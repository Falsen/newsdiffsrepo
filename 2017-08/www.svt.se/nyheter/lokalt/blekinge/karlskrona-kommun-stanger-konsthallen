Karlskrona kommun stänger konsthallen
Hanna Nilsson

– Det är mycket pengar för skattebetalarna, det är ett dyrt kontrakt. Folk hittar inte hit, trots att det ligger mitt i stan, säger Max Dager, kultur-och upplevelsechef i Karlskrona kommun till P4 Blekinge.

Efter konsthallens stängning är konstnärerna hänvisade till att ställa ut sina verk i köpcentrum och på caféer. Någon ny utställningslokal kommer inte finnas förrän det nya kulturhuset står klart på stortorget år 2020. Igår hölls ett krismöte bland Karlskronas konstnärer.

– Vi är jätteförvånade att kommunen tar ett sådant beslut. Kanske att man kan ställa ut i någon galleria eller på sjukhuset men det är ju inga riktiga utställningsplatser, säger konstnären Irina Novokrescionova till radiokanalen.
