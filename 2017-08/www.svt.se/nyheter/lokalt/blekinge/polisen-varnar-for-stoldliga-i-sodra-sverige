Polisen varnar för stöldliga i södra Sverige
Stina Sandström

Polisen i Växjö misstänker att det är ett gäng som åker runt och stjäl värdesaker i bilar. Det skriver Smålandsposten.

– Eftersom vi ser att inbrotten följer vägar misstänker vi starkt att det är ett gäng som åker runt och specialiserar sig på den här sortens inbrott, säger Robert Loeffel, presstalesperson vid Växjöpolisen, till Smålandsposten.

Enligt polisen har det skett många bilinbrott i Kalmar, Skåne och Blekinge län.

– Jag tror att de siktar in sig på platser där man lämnar bilen en kort stund. På en kyrkogård kanske man till exempel går och kollar till eng rav lite snabbt och då lämnar sina värdesaker i bilen, säger Robert Loeffel till tidningen.
