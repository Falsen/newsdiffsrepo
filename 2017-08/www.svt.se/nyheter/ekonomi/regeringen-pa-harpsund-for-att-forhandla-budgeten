Finansministern: Svensk ekonomi går urstarkt
Arash  Mokhtari

– Svensk ekonomi går urstarkt, sammanfattade finansminister Magdalena Andersson när hon höll i en pressträff på eftermiddagen.

Regeringen räknar med att arbetslösheten minskar nästa år och hamna på en nivå på 5,9 procent, vilket är 0,5 procentenheter lägre än prognosen i vårpropositionen. Regeringens prognos är därmed mer optimistisk än statliga konjunktursinstitutets, KI, som beräknar att arbetslösheten blir 6,4 procent nästa år.

Regeringen skriver också upp de svenska tillväxtutsikterna och räknar med att BNP växer med 3,1 procent i år, och 2,5 procent 2018.

Samtidigt meddelande Magdalena Andersson också att regeringen räknar med ett överskott på 0,8 procent procent av BNP i år i de offentliga finanserna. Nästa år beräknas den siffran stiga till 1,0 procent.

Enligt Magdalena Andersson är reformutrymmet för nästa år 40 miljarder kronor, men enligt KI finns det bara ett reformutrymme på 12 miljarder kronor.

Men den nivån spräcker regeringen redan med sina utlovade satsningar. Anslaget till försvaret beräknas höjas med 2,7 miljarder kronor och polisen har lovats ytterligare. Dessutom har fem miljarder kronor aviserats till vård, skola och omsorg.

Regeringen föreslår dessutom att pensionärer får sänkt skatt från och med Från och med 1 januari 2018.

Men de satsningar som presenterades i dag täcker inte ens hälften av det reformutrymme som finansministern menade finns för nästa år. På presskonferensen meddelande hon att fler satsningar kommer att komma i höstbudgeten.
