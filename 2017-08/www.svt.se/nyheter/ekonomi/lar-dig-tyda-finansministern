Lär dig tyda finansministern
Arash  Mokhtari

Statsskuld: Den mängd pengar som Sverige lånat för att täcka underskott i ekonomin.

Utgiftstak: Gränsen för hur stora utgifter staten får ha under ett år.

Överskottsmålet: Regeringen vill att den offentliga sektorn, alltså stat, kommuner, landsting och det allmänna pensionssystemet, ska spara 0,33 procent av bruttonationalprodukt för att skydda mot ekonomiska kriser.

Bruttonationalprodukt, BNP: Det sammanlagda värdet på varor och tjänster som producerats i ett land under ett år.

Tillväxt: Räknas i procent och anger hur mycket BNP har ökat under ett års tid.

Reformutrymme: De pengar som har sparats som överstiger överskottsmålet.

Öppen arbetslöshet: Andelen arbetslösa som aktivt söker jobb räknat i procent.

Sysselsättningsgrad: Andelen sysselsatta av befolkningen i ålder 15-74 år.

Marginalskatt: Ett mått på beskattningen av den sist intjänade delen av den skatteskyldiges inkomst.
