Regeringen backar om skattehöjningar – pressträff 9:00
Anna H Svensson

De förslag som dras tillbaka är förändringen av brytpunkt för statlig inkomstskatt, och om höjd skatt för småföretagare genom förändringar av de så kallade 3:12-reglerna. Den föreslagna flygskatten dras inte tillbaka, men revideras.

Redan för några dagar sedan stod det klart att regeringen planerar att backa från de föreslagna skattehöjningarna men nu bekräftar regeringen uppgifterna.

På DN Debatt skriver finansminister Magdalena Andersson (S), finansmarknadsminister Per Bolund (MP) och Ulla Andersson, ekonomisk-politisk talesperson för Vänsterpartiet:

”Vi accepterar inte att Sveriges framtid, jobben och klimatet sätts på spel. Vi väljer att förhindra det politiska kaos som är på väg att etableras i Sveriges riksdag. Det är att ta ansvar för Sverige.”

LÄS MER: Löfven backar om skattehöjningar
