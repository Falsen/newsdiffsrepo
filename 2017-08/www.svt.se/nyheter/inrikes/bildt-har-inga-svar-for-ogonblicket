Carl Bildt stänger inte dörren till partiledarjobbet
Karolina.schützer@svt.seReporter

– Nej, jag har inga svar på de där frågorna för ögonblicket, säger Carl Bildt och skrattar. Det rapporterar Sveriges Radio.

Det var i en intervju med norska NRK som tidigare stats- och utrikesminister Carl Bildt fick frågan om han ställer upp som partiledare för Moderaterna.

LÄS MER: De kan ta över efter Kinberg Batra

Carl Bildts namn har kommit upp i diskussionerna om vem som kan tänkas ta över efter att Anna Kinberg Batra som nu lämnar uppdraget. Många inom partiet har sagt att de tror att Carl Bildt skulle ha stor chans att ta partiet till en valseger 2018.

Men känner du inte lusten att ta över? Det finns folk som säger att de behöver dig nu.

– Det finns folk som säger väldigt mycket åt olika håll. Så brukar det vara.

LÄS MER: Någon av dem blir ny moderatledare – enligt spelbolagen

Samtidigt är det allt fler som tror att Carl Bildt kan ta över Moderaterna. I förra veckan var Bildt en av favoriterna bland de som spelare som tippat pengar på vem som blir ny moderatledare. Han var en högoddsare i förra veckan, men de senaste dagarna har oddsen på Bildt som ny M-ledare rasat.

Hos spelbolaget Unibet där Carl Bildt som ny moderatledare för några dagar sedan gav 51 gånger pengarna, har oddsen nu sjunkit till sex gånger pengarna. Och även hos Betsson rasar oddsen på Bildt, han spelas nu för endast fyra gånger pengarna.

– Vi har fått in mycket spel på Carl Bildt, vilket har lett till att oddsen på honom som Moderaternas nästa partiledare har sjunkit kraftigt, säger Henrik Holm, spelexpert på Unibet.
