Jan Björklunds besked till M: Stäng dörren till SD
Arash MokhtariReporter

Liberalernas partiledare Jan Björklund beklagar Anna Kinberg Batras avgång i dag, men menar att Allianssamarbetet inte faller med ett ledarskifte i Moderaterna.

LÄS MER: Anna Kinberg Batra avgår som M-ledare

– Jag beklagar att Anna avgår, men Alliansen har överlevt partiledarskiften. Alla partier har bytt partiledare sen Alliansen formerades för 13 år sedan, så vi kommer överleva detta också, säger han.

LÄS MER: Kinberg Batra gick hårt åt partikamrater

Jan Björklund framför också kritik mot de moderater som tillskrivit Anna Kinberg Batra hela ansvaret för partiets svikande opinionssiffror.

–  Jag tror att de som nu har avsatt henne överskattar personfrågan och i själva verket är Moderaternas problem snarare de otydliga besked när man har givit när det gäller Sverigedemokraterna.

LÄS MER: Här är hetaste kandidaterna att ta över partiledarrollen

Han ser Moderaternas beslut att närma sig Sverigedemokraterna som ett problem för hela Alliansen.

–Det har hela det moderata partiledningen, riksdagsgruppen och stora delar av partiet både drivit fram och ställt sig bakom, och det är där skon klämmer. De borde nu stänga igen dörren till Sverigedemokraterna. Jag tror att Alliansen skulle stärkas om vi gemensamt stängde dörren till Sverigedemokraterna och istället prioriterade Allianssamarbetet, säger Jan Björklund.
