Risk för regn och åska i södra Sverige
Erik Wikén

Under onsdagskvällen väntas ett område med kraftiga regnskurar dra in över södra Sverige och dra sig upp mot Svealand.

– Regnet kommer sydväst ifrån och det kan bli stora mängder, men det är svårt att säga exakt var och hur mycket, säger Nils Holmqvist, SVT:s metorolog.

LÄS MER: Risk för stora regnmängder: ”Kamp mellan sommar och höst”

Enligt SMHI kan det röra sig om regnmängder på 35 millimeter. Någon varning är inte utfärdad, men SMHI varnar för att det kan bli översvämningar i källare och dagvattensystem och även i mindre vattendrag. Även en del vägar riskerar att bli översvämmade.

LÄS MER: Risk för regn och åska i Jönköping

De berörda länen är: Stockholm, Södermanland, Östergötland, Jönköping, Halland och delar av Västra Götalands län.

– Det kan bli en del blixt och dunder och i samband med det blir det ofta mycket regn, säger Nils Holmqvist.

Enligt SMHI är det en osäker väderutveckling som väntar och utesluter inte att det kan bli tal om att utfärda en varning om prognoserna blir säkrare.
