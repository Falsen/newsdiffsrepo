Risk för regn och åska i södra Sverige
Erik Wikén

Under onsdagskvällen väntas ett område med kraftiga regnskurar dra in över västra Sverige och dra sig upp mot Svealand.

– Regnet kommer sydväst ifrån och det kan bli stora mängder, men det är svårt att säga exakt var och hur mycket, säger Nils Holmqvist, SVT:s meteorolog till SVT Jönköping.

LÄS MER: Risk för stora regnmängder: ”Kamp mellan sommar och höst”

Enligt SMHI råder risk för stora regnmängder i sex län. Det gäller: Stockholm, Södermanland, Östergötland, Jönköping, Halland och delar av Västra Götalands län. Man förutspår att det kan falla regnmängder på 35 millimeter, i samband med åska kan det lokalt bli mer än så.

Regnen riskerar att leda till översvämningar i källare och dagvattensystem samt mindre vattendrag. Även vägar riskerar att bli översvämmade.

LÄS MER: Risk för regn och åska i Jönköping

SMHI har utfärdat en så kallad risk för sex län – nivån under varning. Enligt SVT:s meteorolog Nils Holmqvist är dock prognosen osäker.

– Senast SMHI utfärdade liknande prognoser föll det inte alls så mycket som förväntat. Det är svårt att veta, säger Nils Holmqvist.
