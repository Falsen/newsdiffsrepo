M: ”En ren valbudget”
TT

– Jag delar bilden att ekonomin går bra. Men när regeringen lägger ut 40 miljarder nästa år i ofinansierade reformer och Konjunkturinstitutet och andra talar om 12 miljarder så måste man se det som en ren valbudget, säger Ulf Kristersson till TT.

– Det är anmärkningsvärt. Alla varningsklockor för ren överhettning kommer att ringa, säger Kristersson som inte förstår varför, som han ser det, finansministern i princip räknar med att högkonjunkturen som den rullar på nu ska fortsätta flera år framöver.

Han anser att det är uppseendeväckande att finansministern är så tomhänt vad gäller förslag för integration, en av de stora utmaningarna framöver.

Fotnot: SVT Nyheter hade en planerad intervju om budgeten med Ulf Kristersson under torsdagseftermiddagen. Kristersson valde dock att ställa in.
