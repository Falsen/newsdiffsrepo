Stora störningar på Facebook – användare över hela världen drabbade
Philip Rudolfsson

På Down Detetctor, som rapporterar fel på bland annat Facebook, kan man se att det strömmat in felrapporterar den senaste timmen.

På Facebook möts användarna av ett felmeddelande att sajten ligger nere på grund av ett underhållsarbete som beräknas pågå under ”några timmar”.

På sociala medier-jättens konkurrent Twitter tog ämnet snabbt fart i flödena – och man är inte sen att göra sig lustig över det inträffade teknikstrulet.

”Jordens undergång är tydligen kommen”, skriver en användare.

Även på Facebookägda bildtjänsten Instagram har det rapporterats om stora problem.
