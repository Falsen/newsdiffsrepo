Kinberg Batra gick hårt åt partikamrater
Jon Lindhe

Under fredagsförmiddagen höll Moderaternas ledare Anna Kinberg Batra en pressträff. Där meddelade hon att hon avgår efter en lång tids kritik som kulminerade i dagarna. Hälften av de moderata länsförbunden har krävt partiledarens avgång och Kinberg Batra sa sig inte inte kunna fortsätta utan partiets förtroende.

LÄS MER: Anna Kinberg Batra avgår som partiledare för Moderaterna

I sitt avgångstal redogjorde hon för vad Moderaterna åstadkommit under hennes tid vid rodret. Sen bytte hon retorik och kritiserade partikollegor och partiet för destruktivt beteende som drar fokus från sakfrågor och politik.

– Det är för många moderater som ägnar sig år det som bara kan beskrivas som självskadebeteende, sa Kinberg Batra och fortsatte.

– Istället för att tala om vår politik talar de illa om både den och varandra.

LÄS MER: Retorikexpert imponerad av avgångstalet
