”Bildt skulle tas emot med öppna armar av partiet”
Karolina Schützer

Han är en veteran och en välkänd profil inom Moderaterna. Men frågan är om han verkligen skulle vara intresserad av att ta över och leda ett parti som just nu har sviktande opinionssiffror och som inte ser ut att gå mot ett starkt val 2018.

LÄS MER: De kan ta över efter Kinberg Batra

Även om partiet skulle välkomna honom tror SVT:s inrikespolitiska kommentator Elisabeth Marmorstein att det är tveksamt om han skulle vilja ta uppdraget.

– Jag tror inte att han vill. Han har varit partiledare och statsminister tidigare, att kröna sin karriär med ett val där Moderaterna ser ut att gå mot ett sämre valresultat än förra valet är nog inte så lockande, säger Elisabeth Marmorstein.

LÄS MER: Mikael Odenberg kandiderar till M-ledarposten

Samtidigt säger hon att inga dörrar är stängda än.

– Man ska aldrig säga aldrig. Han skulle tas emot med öppna armar av partiet. En moderat som jag talat med sa:´Han skulle vara lika välkommen som Gösta Bohman och Arvid Lindman, skillnaden är att man inte skulle behöva gräva upp Carl Bildt´, säger Elisabeth Marmorstein.

LÄS MER: Mats Knutson om Carl Bildts chanser
