Retorikexperten imponerad av avgångstalet
Jon Lindhe

– Det är för många moderater som ägnar sig år det som bara kan beskrivas som självskadebeteende, sa Kinberg Batra vid den pressträff där hon meddelade att hon avgår som partiledare för Moderaterna.

– Istället för att tala om vår politik talar de illa om både den och varandra, sa Anna Kinberg Batra.

LÄS MER: Anna Kinberg Batra avgår som partiledare för Moderaterna

Retorikexpert Elaine Eksvärd tycker att det var en tydligare Anna Kinberg Batra än tidigare vi fick se på dagens presskonferens.

– Det var ett riktigt bra tal på så sätt att hon tydliggör politiken. Det har varit väldigt stort fokus på henne person men här redogör hon ett CV för vad Moderaterna har gjort den senaste tiden.

Den avgående Moderatledare visade också en mer intim sida av sig själv än vi är vana att se enligt Eksvärd.

– Det var ett väldigt intimt tal, hon är inte så personlig vanligtvis. Jag tycker att man kunde ana att hon var ganska arg eller frustrerad och det var första gången man fick se de tendenserna hos henne.

LÄS MER: Så reagerar politikerkollegorna på Anna Kinberg Batras avgång

Innehållsmässigt var Anna Kinberg Batras avgångstal konkret och tydligt, menar Elaine Eksvärd. Rent retoriskt så läste hon visserligen innantill en hel del, men fick ändå bra kontakt och levererade ett effektfullt tal.

– Hon pratar om vad Moderaterna ska göra. Nu är hon jättetydligt. Bara att hon sa det här med SD, att hon tillslut förklarar det. Det skulle hon ha sagt från början. Det visar vad hon gör men också vad hon känner inför det. Det är den balansen som inte har funnits i hennes retorik tidigare, säger Elaine Eksvärd.

Hon önskar att fler politiker i framtiden håller lika konkreta tal och för Anna Kinberg Batras skull tycker Elain Eksvärd att talet borde hade kommit tidigare.

– Det är många politiker som lägger krutet vid avgång. Att kort kommentera kritik är inte alltid en bra mediekrishantering. Det här talet skulle hon behövt hålla långt tidigare.

LÄS MER: De kan ta över efter Kinberg Batra
