Försvaret söker gamla minor
Erik Wikén

Arbetet påbörjades för ett år sedan i vattnen mellan Stockholms norra skärgård och Åland, och fortsätter nu sedan några dygn.

Totalt fälldes fler än tusen minor i området mellan 1915 och 1916 av Ryssland för att skydda handelstrafiken mellan svenska och finska hamnar från tyska angrepp, enligt försvaret.

Själva arbetet att lokalisera minorna görs med sonar som kan upptäcka även mycket små objekt på havets botten.

-Utmaningarna med att söka just här är flera. Dels är det på sina ställen djupt, över 100 meter, dels är botten mycket kuperad. Dessutom är området väderkänsligt och hög sjö gör det svårt att jobba med våra undervattensfarkoster, säger Martin Blomqvist som är fartygschef på HMS Sturkö, ett av de deltagande fartygen, till försvarets sajt.

Insatsen pågår fram till den 29 augusti.
