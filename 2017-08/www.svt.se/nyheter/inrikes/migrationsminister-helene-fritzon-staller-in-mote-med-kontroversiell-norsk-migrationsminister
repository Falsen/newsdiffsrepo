Migrationsminister Heléne Fritzon ställer in möte med kontroversiell norsk migrationsminister
Agnes Laurell

I ett mejl till den norska tidningen VG skriver Heléne Fritzon att hon ser Sylvi Listhaugs besök som ett tydligt inslag i den norska valkampanjen.

– Listhaug verkar vara mer intresserad av att sprida en missvisande bild av Sverige.

I en intervju tidigare i dag sa Listhaug att det i fler än 60 svenska städer har utvecklats parallellsamhällen.

– Det är ”no go”-zoner med stora utmaningar där man helt har misslyckats med integrationen, sa Listhaug.

Men anser Heléne Fritzon är ”rent nonsens”.

Sylvi Listhaug som är med i det norska partiet Fremskrittspartiet har till sitt Sverigebesök med sig en beräkning från Finansdepartementet över hur mycket det skulle kosta för Norge om de tar emot lika många asylsökande som Sverige gjorde 2015 och 2016.

”Vi får inte tillåta att det bli svenska förhållanden i Norge” skriver Listhaug på sin Facebook-sida.

LÄS MER: Heléne Fritzon (S) ny migrationsminister

Under Sverigebesöket ska Listhaug bland annat besöka Rinkeby utanför Stockholm.

”Jag ser fram emot att träffa polisen och inte minst att få se Rinkeby, som är ett av de mest utsatt områdena i Sverige” skriver Listhaug på sin Facebook-sida.

Sylvi Listhaug ska också träffa nationalekonomen Tino Sanandaji som i våras släppte en omdebatterad bok där han kritiserar svensk invandring politik.

Enligt uppgifter till Aftonbladet varnades Sveriges regering inför den norska migrationsministerns besök. I slutet av förra veckan varnades Sverige av Norges regering.

– Norges regering tyckte att den egna norska migrationsministern hade fel agenda och att besöket kunde användas på ett felaktigt sätt, säger en källa inom UD till Aftonbladet.

Enligt en källa ska den norska regeringen varit kritisk till Listhaugs besök i Sverige och Rinkeby.

SVT Nyheter har sökt Heléne Fritzon som i nuläget inte vill kommentera händelsen mer.
