Publicerad:20 augusti 2017 11.19Uppdaterad:21 augusti 2017 07.20
SVT Nyheter
Joel Malmén

Statsministerns uttalande föregås av två mörka dygn i brottsstatistiken, då hela åtta personer skjutits. Tre män avled till följd av skjutningarna.

Under fredagen blev två män beskjutna i Västerås. Senare på kvällen inträffade även en skjutning i Uppsala, där en man sköts ihjäl, samt en skjutning i Malmö där två män i 25-åldern skadades – dock inte livshotande.

LÄS MER: Tre dödsskjutningar på mindre än ett dygn

Under fredagskvällen sköts också en man i 20-årsåldern i Tensta i Stockholm. Mannen fördes till Karolinska universitetssjukhuset, men hans liv gick inte att rädda.

En hotfull situation ska ha uppstått på Karolinskas akutmottagning efter att anhöriga till den ihjälskjutne mannen samlats på platsen.

Ett dygn senare, vid 19-tiden på lördagen, sköts en man utanför Borås. Mannen avled senare under kvällen.

LÄS MER: Regeringen storsatsar – ger polisen 7,1 miljarder

Natten mot söndag sköts en person i benet i Lysekils kommun mellan Göteborg och Strömstad. Polisens insatsstyrka gick in i en lägenhet och grep en man, som nu misstänks för försök till dråp.

I Mölndal utanför Göteborg avfyrades också flera skott mot ett flerfamiljshus under natten till söndagen. Inga personer kom till skada.

Under söndagskvällen inträffade sedan ytterligare en skottlossning, i Herrljunga i Västra Götaland. En man i 30-årsåldern fördes till sjukhus. Det var vid 22-tiden på söndagskvällen oklart hur svårt han skadats.
