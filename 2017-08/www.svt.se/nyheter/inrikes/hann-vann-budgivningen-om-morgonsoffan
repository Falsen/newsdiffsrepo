Han vann budgivningen om morgonsoffan
Joel Malmén

Peter Ribbing driver PR Villavagnar AB. Villavagnar är mobila småhus, att jämföra med engelskans ”trailer”. Nu hoppas Ribbing att det nya inköpet kan inbringa viss PR till firman.

Vinstsumman går oavkortad till Radiohjälpens insamling Världens Barn.

LÄS MER: Vem ropar hem Sveriges kändaste soffa?

Hur känns det att ha lagt det vinnande budet?

– Det var väl trevligt!

Varför deltog du i budgivningen?

– Främst handlar det om att jag vill bidra till Världens Barn. Nu ska vi på firman visa upp soffan på en mässa, och förhoppningsvis kunna inspirera andra till att skänka.

Vad är planerna för soffan efter mässan?

– Vi har ett litet kontor med utställning, så den ska få stå där. Det kan nog bli ett kul inslag, det finns ändå lite historia bakom soffan.
