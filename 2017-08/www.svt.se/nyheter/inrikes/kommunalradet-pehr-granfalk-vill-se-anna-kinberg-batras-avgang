Kommunalrådet Pehr Granfalk vill se Anna Kinberg Batras avgång
Georgina Harris

Pehr Granfalk, Moderaternas kommunalråd i Solna, är den senaste i raden av interna röster som vill se partiledare Anna Kinberg Batras avgång.

– Tyvärr måste jag säga att det har blivit väldigt mycket sämre. Anna skulle förbättra sitt sätt att kommunicera. Hon skulle bli tydligare och rakare, ingenting av det här har tyvärr infriats, säger Granfalk till SVT Nyheter.

Om inte Moderaternas sittande partiledare avgår kan det få förödande följder för partiet menar Granfalk.

– Gör vi ingenting nu kommer vi behöva göra det efter valet och då kommer partiet ligga i spillror, säger han.

LÄS MER: Tunga moderater kräver Anna Kinberg Batras avgång

I maj i år talade SVT Nyheter med flera tunga företrädare för partiet som då inte såg någon annan lösning än att peta Anna Kinberg Batra. Christian Gustavsson, ordförande för Moderaterna i Östergötland och ledamot av partistyrelsen, krävde öppet hennes avgång.

Avgångskravet tycker sig vara som starkast i Stockholmsområdet.

LÄS MER: Statsvetare: Riskabelt byta ut Anna Kinberg Batra ett år före valet
