Publicerad:18 augusti 2017 18.03Uppdaterad:18 augusti 2017 18.12
SVT Nyheter
Jon Lindhe

Måns Zelmerlöw flyttade till Barcelona redan 2011 och under tre år kallade han staden sitt hem.

”Som många av er vet så är Barcelona väldigt speciellt för mig. Jag älskade varje sekund av mina år där – människorna och mentaliteten, staden och dess mångsidighet.”, skriver artisten på Instagram.

För tre år sedan släppte han albumet Barcelona sessions, med låtar som han skrivit under sin tid i staden.

En låt som inte fick plats på den plattan var ”Can I call you home”, som handlar om Barcelona. En av de första låtar som Måns Zelmerlöv skrev i efter att han flyttat till staden.

”Jag skrev faktiskt en sång om min kärlek till staden för några år sedan, tillsammans med Robert Habolin och Gavin Jones. Det blev aldrig mer än en demo. Men jag känner att jag vill dela den med er i denna sorgliga tid.”, skriver Måns Zelmerlöv på Instagram, där han också länkar till låten som ligger på Youtube.
