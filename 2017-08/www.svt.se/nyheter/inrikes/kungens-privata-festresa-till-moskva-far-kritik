Kungens privata festresa till Moskva får kritik
TT

Kung Carl XVI Gustaf, åkte tillsammans med drottningen på en födelsedagsfest i Moskva. UD avrådde inte kungen från att åka och detta får nu kritik från Alliansföreträdare, skriver Svenska Dagbladet.

Kungen använde inte statsflyget till Moskva, på uppmaning av UD, och flög i stället reguljärt. Händelsen var inte heller inplanerad i kungens officiella kalender eftersom den ansågs privat.

– Man kan inte ena dagen dundra och säga att det är ett farligt läge runt Östersjön, och ha det som motivering för att försvara försvarsministern, och nästa dag att det är fullt rimligt att skicka iväg Sveriges statschef till Moskva, säger Moderaternas försvarspolitiske talesperson Hans Wallmark till tidningen.

”Kan utnyttjas i rysk propaganda”

Han liksom Liberalernas Allan Widman tycker att UD borde ha avrått från resan.

– Vi får nog dessvärre räkna med att detta kommer att utnyttjas av rysk propaganda för eller senare, säger han till Svenska Dagbladet.

Hovet säger att man följer UD:s rekommendationer och i det här fallet fanns inga invändningar från att inte resa.

– Vi har regelbundna avstämningar med hovet kring kungens resor, så också i detta fall, säger Anne Thorngren, presskommunikatör på UD till SVT Nyheter.

Om resan kan komma att användas som propaganda är det inget hovet kan spekulera i, säger pressekreterare Johan Tegel.

”Detta var en privat resa till en privatställning”, skriver han i ett mejl till SVT Nyheter.
