Gotland ställer sig bakom avgångskrav
Karolina Schützer

Förtroendet för partiledare Kinberg Batra inom det egna partiet fortsätter att dyka. Moderaterna på Gotland ställer sig nu bakom de krav som framförts på att sammankalla valberedningen för att ompröva partiledarfrågan.

”Efter att ha talat med min styrelse och våra föreningar på Gotland kan jag konstatera att förtroendet för vår partiledare är förbrukat. En kvalificerad majoritet anser att vi behöver få ett nytt ledarskap på plats snarast. Moderaterna på Gotland ställer sig därför bakom de krav som framförts på att sammankalla valberedningen för att pröva partiledarfrågan, likt Uppsala och Västerbotten meddelat under gårdagen” – det uppger Jesper Skalberg Karlsson, moderat riksdagsledamot från Gotlands län, för SVT Nyheter.

LÄS MER: Moderata förbundsordföranden: ”Kinberg Batra måste fundera över sin ställning”

Tidigare har förbundsordförande både i Stockholm län, Dalarna, Uppsala och Västerbotten ställt krav på hennes avgång. Även Moderata ungdomsförbundet, Muf, saknar förtroende för partiledaren Anna Kinberg Batra (M).

LÄS MER: De kan ta över om Kinberg Batra avgår

Texten uppdateras.
