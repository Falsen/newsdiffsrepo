Ännu ett kommunalråd kräver Batras avgång
Kaj Söderin

Kraven på att moderatledaren Anna Kinberg Batra ska avgå blir allt fler.

Denna gång är det kommunalrådet och kommunstyrelseordförande i Danderys kommun, Olle Reichenberg som vill se en ny partiledare.

Men partiledaren säger under onsdagsmorgonen att hon blir kvar.

– Jag tänker inte avgå, säger Anna Kinberg Batra till Aftonbladet TV.

Men till SVT nyheter säger Olle Reichenberg att det krävs utveckling och att det förändringar som Batra gjort under sommaren inte är tillräckliga.

– Det klickar inte mellan partiledaren, partiledningen och väljarna vilket det måste göra. Jag uppfattar att det är väljarnas signal att det måste till andra förändringar, säger Olle Reichenberg till SVT.

Trots att Anna Kinberg Batra fått fortsatt förtroende sedan det tidigare riktades krav på hennes avgång i maj i år, har partiledarens förtroende dalat.

– I Stockholmsregionen måste vi göra ett bra val om det ska funka inför riksdagsvalet, där tappar vi kraftigt, säger Olle Reichenberg.

LÄS MER: Kommunalrådet Pehr Granfalk vill se Anna Kinberg Batras avgång

Tidigare har flera kommunalråd riktat stark kritik mot Anna Kinberg Batra – en av dem har krävt hennes avgång. Kävlinges kommunalråd Pia Almström och Pehr Granfalk har uttryck missnöje med hur partiledaren agerat sedan avgångskrav riktades mot Batra i maj i år.

Texten uppdateras.
