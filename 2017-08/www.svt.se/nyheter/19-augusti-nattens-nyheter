19 augusti: Nattens nyheter
Mathias Gerdfeldter

Polisen larmades kl 20.38 på fredagskvällen om att det hördes flera skott i Tensta i norra Stockholm. En person har avlidit av svåra skottskador och tre personer har tagits till förhör.

USA:s president Donald Trump har beslutat sig för att sparka sin chefsstrateg Steve Bannon. Nu återgår Bannon till sin roll som chef för den högerpopulistiska och kontroversiella sajten Breitbart.

Luisa Ortega Díaz, tidigare statsåklagare i Venezuela, och hennes make har framgångsrikt tagit sig till Colombia, dit de sökt fly undan Venezuelas regering som avsatt Ortega Díaz och efterlyst hennes man German Ferrer.
