Ingenjör får fängelsestraff för sin inblandning i dieselskandalen
Lisa Andersson

Hösten 2015 blev det offentligt. Volkswagen hade systematiskt, under flera års tid, fuskat med siffrorna om hur hälsofarliga ämnen deras dieselbilar släppte ut.

LÄS MER: Volkswagens avgasfusk dödar tusentals

Liang erkände sig skyldig redan tidigare i år för att ha varit delaktig i fusket. Han har under hela tiden samarbetat med det amerikanska rättsväsendet i deras utredning kring Volkswagen.

Distriktsdomaren Sean Cox menar att Liang varit delaktig i en långsiktig konspiration, ett svindlande bedrägeri mot de amerikanska konsumenterna.

– Det här är ett allvarligt brott mot vårt ekonomiska system, säger han.

Liangs advokater tyckte att han skulle få avtjäna sitt straff i husarrest, medan åklagarna tyckte att ett fängelsestraff var mer lämpligt för den 63-årige ingenjören.

Domaren säger att han hoppas att ett fängelsestraff ska avskräcka andra bilindustrier och deras ingenjörer från att begå liknande brott.

LÄS MER: Bilen gick sönder efter uppdateringen

Fängelsestraffet som utfärdades av distriktsdomaren är längre än det straff som åklagarna rekommenderat, bötesbeloppet på 200 000 dollar är också tio gånger högre än vad åklagarna hade hoppats på.

LÄS MER: Så avslöjades VW-fusket
