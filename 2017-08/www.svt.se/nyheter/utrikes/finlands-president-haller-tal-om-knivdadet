Publicerad:20 augusti 2017 14.51
SVT Nyheter
Joel Malmén

Finsk polis släppte under söndagen ett nytt pressmeddelande, i vilket det meddelades att man ännu inte förhört den 18-årige man som misstänks ha utfört knivattacken i Åbo, då två dog och åtta skadades.

LÄS MER: Detta vet vi om knivattacken i Åbo

Händelsen utreds som terrorbrott, och under söndagen genomförde polisen en rekonstruktion av attacken på brottsplatsen.

Polisen håller även förhör med fyra andra personer som misstänks för inblandning i dådet, samt med ögonvittnen. De har upprättat ett WhatsApp-konto dit filmer och bilder från attacken kan skickas.
