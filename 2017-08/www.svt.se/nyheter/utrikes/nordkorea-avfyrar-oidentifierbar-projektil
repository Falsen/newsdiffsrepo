Nordkorea avfyrade kortdistansrobotar
TT

Projektilerna ska ha avfyrats i nordöstlig riktning, från Kangwon-provinsen i östra Nordkorea, och färdats som längst omkring 250 kilometer.

Enligt amerikansk militär handlar det om tre kortdistansrobotar. Projektilerna utgjorde inget hot mot vare sig Guam eller Nordamerika, enligt den amerikanska militären.

Uppskjutningen kommer i samband med USA:s och Sydkoreas gemensamma militärövning i Sydkorea.

Nordkorea har även tidigare gjort testuppskjutningar med ballistiska robotar eller andra projektiler i samband med USA:s och Sydkoreas gemensamma militära övningar.

Tiotusentals soldater deltar i den gemensamma övningen som ska fortsätta augusti ut. Sådana övningar uppfattas av Nordkorea som föreberedelser för en invasion. Övningen bygger delvis på datorsimuleringar av ett krigsläge på Koreahalvön.

Statliga nordkoreanska medier rapporterar att landets diktator Kim Jong-Un övervakat en militärövning där en attack mot Sydkoreanska öar simuleras, och där bland annat flyg, missiluppskjutningsramper används.

Artillerigranaten träffade öar som simulerar två öar i Sydkorea, och specialstyrkor kom dit med gummibåtar eller med fallskärmar och ”utplånade den desperata fienden med olika kampmetoder” rapporterar den statliga nyhetsbyrån KCNA.

Det är första gången Nordkorea genomför en uppskjutning sedan den 28 juli i år.
