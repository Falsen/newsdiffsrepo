Nordkorea avfyrar ”oidentifierbara projektiler”
Erik Wikén

Projektilerna ska ha avfyrats i nordöstlig riktning från Kangwon-provinsen i östra Nordkorea och färdats omkring 250 kilometer, enligt sydkoreanska myndigheter. Enligt amerikansk militär handlar det om tre kortdistansrobotar.

Projektilerna utgjorde inget hot mot Guam eller Nordamerika, enligt den amerikanska militären.

Det är första gången Nordkorea genomför ett missiltest sedan den 28 juli i år.
