Humorlegendaren Jerry Lewis död
Carol Atallah

Den amerikanske komikern, skådespelaren, sångaren och regissören Jerry Lewis har dött, skriver tidningen Variety.

Han dog i sitt hem på söndagsmorgonen på grund av ”naturliga orsaker”, säger hans familj i ett uttalande, rapporterar Reuters. Tidningen The Las Vegas Review-Journal var först med att skriva om nyheten efter att de fått uppgifterna bekräftade av Jerry Lewis agent.

Jerry Lewis blev 91 år gammal. Han slog igenom tillsammans med Dean Martin i humorduon Martin och Lewis på 40-talet. 1995 slutade Jerry Lewis göra filmer, men han gjorde sedan en comeback 2013 då han spelade huvudrollen i dramafilmen ”Max Rose”.
