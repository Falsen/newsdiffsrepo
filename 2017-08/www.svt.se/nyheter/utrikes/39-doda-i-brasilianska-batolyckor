39 döda i brasilianska båtolyckor
Erik Wikén

Sökinsatserna för att hitta fler saknade fortsätter.

”Vi beklagar djupt förlusten av tiotals liv i båtolyckorna i Para och Bahia”, twittrar president Michel Temer.

Regionala myndigheter i delstaten Para meddelar att 21 personer bekräftats döda sedan en båt sjunkit på Xingufloden sent i tisdags. Av de 49 personerna ombord har 23 räddats hittills.

Vid den andra olyckan, där en färja sjönk i delstaten Bahia tidigt på torsdagen, har 18 personer bekräftats döda. Tidigare fanns uppgifter om att 22 hade omkommit i den olyckan.

Färjan ska ha haft minst 120 människor ombord. Minst 21 av dem har räddats av officiella räddningsinsatser, men många tros också ha plockats upp av privata båtar.
