Trump: ”Texas kan klara allt”
Ulrika Zaccheus

Tillsammans med sin hustru besöker Donald Trump Texas för att visa sitt stöd för de drabbade av stormen Harvey. Under en presskonferens i kuststaden Corpus Christi sa Trump att han vill att hjälpen som sätts in ska framstå som ett exempel på hur man ingriper efter en storm.

LÄS MER: Broar och vägar kollapsar efter översvämningar

– Vi vill göra det bättre än någonsin förr, vi vill se tillbaka på det om fem år, tio år, och säga att ”det är så här det ska göras”, sade han enligt Reuters.

Han berömde guvernören Greg Abbott.

– Att arbeta med guvernören och hans team har varit en ära. Vi vill inte gratulera förrän allt är över, men ni har varit fantastiska, sa han.

Efter ett möte med räddningspersonal mötte Trump en folksamling utanför en brandstation.

– Detta är historiskt, men det hände i Texas och Texas kan klara allt!

Enligt Vita huset pressekreterare kommer Trumps besök fokusera på samordning mellan federala och lokala nivåer.

LÄS MER: Harvey – detta har hänt
