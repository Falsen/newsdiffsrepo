USA och Nordkorea – undrar du vad som händer? Här är fem saker du behöver veta
Ella Berger

Spänningar mellan USA och Nordkorea är inget nytt. Men det var efter att tidningen Washington Post publicerat uppgifter från en dittills hemlig rapport, som avslöjade att Nordkorea lyckats ta fram en kärnvapenstridsspets som passar i en långdistansrobot med kapacitet att nå USA.

Under en pressträff på Donald Trumps privata golfklubb bemötte han uppgifterna såhär:

Det är här som hoten börjar studsa fram och tillbaka. Bara ett par timmar efter Trumps uttalande, som överraskade både hans egen administration och många bedömare i USA, svarade Nordkorea att man ”allvarligt överväger” att slå till mot det amerikanska territoriet Guam, en ö i västra Stilla havet.

LÄS MER: Här är nyckelspelarna i Nordkoreakrisen

Här är en sammanfattning av vad som hänt sen dess:

Guam, en liten ö ungefär lika stor som Bornholm, hamnade mitt i blickfånget efter att Pyongyang meddelade att man har en färdig plan på att attackera ön.

Planen, som skulle innebära att man skickar långdistansrobotar de 340 milen som skiljer Nordkorea och Guam åt, kan enligt ett uttalande i den statliga televisionen sättas i verket om USA visar tecken på fortsatt provokation.

TV: ”Skulle ta 15 minuter för robot att nå oss”

Guam är USA:s viktigaste strategiska utpost i Stilla havet. Enligt myndigheter på ön skulle det ta en kvart för en nordkoreansk långdistansrobot att nå Guam.

Donald Trump har sagt att han väntar för att se vad Kim Jong-un gör, men att svaret kommer att vara ”något som ingen tidigare skådat”.

Här kan du läsa mer om det.

Samtidigt som Donald Trump på tre dagar hunnit utfärda ungefär ett hot om dagen har ett intensivt arbete påbörjats i huvudstaden, enligt Washington Post. Experter och bedömare är i full färd med att lägga fram planer på olika scenarion som skulle kunna bli aktuella i en nära framtid.

Man tittar, enligt tidningen, på fyra möjliga alternativ.

Det sista alternativet på experternas lista – en militär konfrontation – skulle, rent krasst, kunna innebära att en kärnvapenstridsspets på en långdistansrobot når San Fransisco ungefär en halvtimme efter uppskjutning från Nordkorea. En nordkoreansk attack mot Sydkoreas huvudstad Seoul skulle däremot ske inom tre minuter.

LÄS MER: Försvarsministern: Krig vore en katastrof

Men. Det är oklart om kärnvapnet över huvud taget skulle kunna nå USA, det skulle också kunna förstöras på vägen. Och Nordkoreas armé, även om den är en av världens största, skulle ha att göra med både USA och grannen Sydkoreas militära styrkor. USA har i dag över 29.000 soldater på plats i Sydkorea.

Donald Trumps tweet om att den amerikanska vapenarsenalen är ”laddad och klar”, tillbakavisades dock snabbt av både källor i Vita Huset och en talesperson på Pentagon. Inga förändringar har gjorts med hänsyn till Nordkorea, vapenarsenalen är lika redo som den var för en vecka sedan.

LÄS MER: Trump: ”De bör vara mycket, mycket nervösa”

Att mobilisera den amerikanska militära styrkan samt genomföra nödvändiga förberedelser som att evakuera civila amerikaner från Sydkorea skulle ta veckor, om inte månader, enligt en av CNN:s militära analytiker.

Washington Post har ställt frågan till sju experter, både i USA och Sydkorea. Deras svar är, kort sammanfattat, detta:
