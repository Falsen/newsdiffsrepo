Publicerad:17 augusti 2017 12.33Uppdaterad:17 augusti 2017 14.24
SVT Nyheter
Marit Sundberg

I lördags protesterade vit makt-anhängare, nynazister och Ku Klux Klan i Charlottesville mot ett förslag om att ta bort en staty av Robert E. Lee, som var general i Amerikas konfedererade staters armé under amerikanska inbördeskriget. Våldsamma sammandrabbningar bröt ut mellan de högerextrema och motdemonstranter.

LÄS MER: Våldsamma vit makt-protester i Charlottesville

LÄS MER: Ku Klux Klan marscherade i protest – mötte stort motstånd

Därefter har blickarna riktats mot andra statyer som har blivit symboler för konfederationen. Flera har redan fallit och andra sitter löst, enligt Washington Post.

Baltimore, Maryland I onsdags plockades fyra monument ned i Baltimore på uppmaning av stadens borgmästare, bland annat en staty av generalerna Robert E. Lee och Thomas ”Stonewall” Jackson.

New Orleans, Louisiana I måndags började staden plocka ned fyra monument till minne av konfederationen, bland annat en obelisk.

Annapolis, Maryland I Maryland har en staty över Högsta domstolens förre chefsdomare Roger B. Taney väckt ont blod. Roger B. Taney stod bakom ett domslut 1857, som stipulerade att svarta inte kunde hävda medborgarskap i USA.

Nashville, Tennessee I början av veckan började demonstranter kräva att en staty av generalen och Ku Klux Klan-ledaren Nathan Bedford Forrest, skulle tas bort, skriver Tennessean. Nathan Bedford Forrest var inblandad i en massaker på svarta soldater 1864, enligt Washington Post.

Durham, North Carolina I måndags fällde demonstranter en staty av en soldat som restes 1924. Statyn var skyddad av en en speciallag och fyra personer har gripits efter händelsen.

Lexington, Kentucky I tisdags beslutade stadens myndigheter att ta bort två monument, bland annat ett av förre vicepresidenten och generalen John Cabell.

LÄS MER: Sydstatssymboler rensas bort i USA

LÄS MER: Detta har hänt i Charlottesville
