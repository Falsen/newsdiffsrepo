Tåg har ställts in på grund av kravallerna
Johan Juhlin

I veckan skulle SVT:s Margareta Benson ha deltagit i ett cykellopp inte långt från platsen för oroligheterna. Men på grund av oroligheterna är hon i stället strandsatt Indiens huvudstad Delhi.

– Vi skulle ha åkt tåg norrut till staden Chandigarh för att vara med i ett lopp på cykel. Men många avgångar dit är inställda på grund av oroligheterna. Mina indiska vänner säger att man också ska undvika vägarna norruteftersom det kan vara oroligt även längs dessa.

Margareta Benson berättar också om hur ”Section 144”, en lagparagraf som uttryckligen förbjuder människor att samlas i grupper större än fyra, påverkar vardagslivet rejält. Även i storstäder som Delhi. En vän till henne tvingades ställa in sitt 40-årskalas – trots att det var på en lokal – eftersom det hade inneburit att en större grupp människor än tillåtet skulle samlats.

LÄS MER: Upplopp i Indien sedan guru dömts för våldtäkt

Hon berättar om fler oväntade effekter av det skärpta läget:

– I dag när jag skulle hämta en god vän ute på flygplatsen flöt trafiken på som aldrig förr. Jämfört med en vanlig lördag var det inga trafikstockningar alls. Det var fri väg hela vägen från flygplasen in till centrala Delhi eftersom oroligheterna gjort att folk stannar hemma.

I stället för tåg blir det nu en dyr flygresa för Margareta Benson och hennes sällskap. Målet är att kunna göra en veckolång cykelresa i Himalaya. Så långt norrut är har oroligheterna inte spridit sig, det är vägen dit som är riskabel.

– Just nu är det hur lugnt som helst här i Delhi, men man vet aldrig när det kan blossa upp igen. Indiska myndigheter ser med oro fram emot måndag då domstolen ska berätta vilket straff den våltäkstdömde gurun får. Det talas om minst 7 års fängelse, men blir domen strängare riskerar kravallerna att ta ny fart.
