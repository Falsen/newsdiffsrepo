Putin färdigställer brobygge till Krimhalvön
Tomas Wagner

Ryssland vill undvika att vara beroende av luft- eller sjövägen för att flytta personal, förnödenheter och naturresurser över sundet, och bygger nu en 19 kilometer lång bro från den ryska sidan till staden Kerch på Krim.

Ukraina har sedan annekteringen 2014 varit effektiv på att blockera transporter över landgränsen. Men att bron nu färdigställs kommer att bli ett bevis på Putins beslutsamhet att behålla Krim som ett ryskt territorium. Putin har genom annekteringen skaffat sig en strategiskt viktig position i Svarta havet. De förbättrade relationerna mellan Ryssland och Turkiet förtydligar också gränsen till Europa.

Trots att Ukraina högljutt protesterat mot brobygget så var projektet till en början menat som ett gemensamt engagemang mellan nationerna. Men efter att relationen länderna emellan blivit frostiga så har en tidigare judopartner till president Putin, med stora aktieinnehav i byggbranschen, beslutat sig för att färdigställa projektet.

USA har också försökt att påverka bygget genom att införa sanktioner av företag och individer involverade i projektet. Men trots omvärldens fördömande verkar det inte som att projektet kommer att tappa styrfart. Bron kommer att ha en fyrfilig motorväg och två järnvägsspår, och motorvägen beräknas kunna tas i bruk redan under slutet av 2018.

Hela projektet ska stå klart 2019 och beräknas transportera 14 miljoner människor per år.

LÄS MER: Efter Krim – ukrainarna har ett nytt semesterparadis
