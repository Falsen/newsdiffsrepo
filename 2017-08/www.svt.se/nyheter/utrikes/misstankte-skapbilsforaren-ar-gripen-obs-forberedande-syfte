Publicerad:21 augusti 2017 16.42Uppdaterad:21 augusti 2017 17.46
Uppgifter: Misstänkte skåpbilsföraren skjuten av polis
Erik Wikén

Polisen i Katalonien bekräftar att en person har skjutits till döds i Subirats, väster om Barcelona. Den skjutne personen ska ha burit vad som såg ut att vara ett bombbälte på kroppen.

Man använder sig just nu av en robot för att närmare undersöka det misstänkta bombbältet, skriver polisen på Twitter.

Enligt Källor med insyn i utredningen är den skjuten mannen 22-årige Yones Abouyaaqoub, huvudmisstänkt förr terrorattentatet på La Rambla, enligt spanska public service-bolaget rtve.

Polisen har ännu inte bekräftat att det rör sig om den misstänkta 22-åringen.

Yones Abouyaaqoub är huvudmisstänkt för att ha utfört det terrordåd som dödade 13 personer och skadade mer än 100 på gågatan La Rambla i Barcelona. Han misstänks även ha dödat ytterligare en person när han flydde från platsen.

Enligt polisen ska gärningsmannen efter attentatet på La Rambla ha kapat en bil och sedan använt fordonet för att fly. En person som är spansk medborgare hittades knivhuggen till döds i fordonet.

Jakten på 22-åringen har de senaste dagarna bedrivs över stora delar av Europa. Sökinsatser koncentrerades ursprungligen till Katalonien och området nära den franska gränsen men har senare utökas till fler länder i Europa.

De övriga elva personer som misstänks för inblandning i attacken har antingen gripits, skjutits av polis eller dödats i en explosion i ett hus i staden Alcanar dagen före attacken.

texten uppdateras
