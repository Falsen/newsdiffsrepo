Delfinunge dog – nyfikna turister får skulden
TT

Den lokala organisationen Equinac som arbetar med att bevara valar och delfiner skriver på sin Facebook-sida att de som upptäckte delfinungen på stranden borde ha ringt larmnumret 112 direkt, i stället för att fotografera och röra vid ett uppskrämt och försvagat djur.

– Än en gång kan vi konstatera att människan är den mest irrationella varelse som existerar. De är många som är oförmögna att känna empati med en levande varelse, ensam, rädd, hungrig, utan sin mor och livrädd. Det enda många av er vill, på grund av er egoism, är att fotografera den och röra vid den. Trots att det får djuret att lida av stress, skriver organisationen på sin Facebook-sida.

Turisterna lekte med delfinungen, drog upp den på stranden för att ta bilder och råkade av misstag också täcka över djurets andningshål – något som troligen stressade djuret så mycket att det sedan dog, enligt Equinac, som skriver att delfiner är mycket känsliga för stress.
