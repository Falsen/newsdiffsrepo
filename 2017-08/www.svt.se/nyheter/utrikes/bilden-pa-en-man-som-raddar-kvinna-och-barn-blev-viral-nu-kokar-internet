Bilden på en man som räddar kvinna och barn blev viral – nu kokar internet
Philip Rudolfsson

Flera personer har mist livet, tiotusentals har fått överge sin hem och mer än 13.000 har räddats från vattenmassorna sedan stormen Harvey slagit till i Texas i södra USA.

Och på Twitter är det, som oftast, en bild som satt känslorna i gungning för miljontals användare. Denna gång är det en polis från USA:s nationella insatsstyrka som fotats när han bär en kvinna, som i sin tur håller sin 13 månader gamla son i sin famn.

Men det var när när den konservative skribenten Matt Walsch formulerade sina tankar kring den dramatiska räddningsbilden som det hela tog en ny vändning.

LÄS MER: Broar och vägar kollapsar efter översvämningarna

”En kvinna skyddar och omfamnar och skyddar sitt barn. Mannen bär och skyddar båda. Det är så det ska vara, oavsett vad än någon genusprofessor säger”, twittrade Walsch i måndags. En formulering som fick många att reagera.

Inlägget har på två dagar delats vidare över 7.300 gånger och fått nära 20.000 gilla-markeringar – och gett upphov till en minst sagt intressant följetong där person efter person svarat upp med andra bilder, som på ett ironiskt sätt parafraserar och driver med kolumnisten.

LÄS MER: Simon räddade människor och djur: ”Som på Noaks ark

Medan en annan nöjer sig med att poängtera att inte alla män kommer till kvinnors undsättning i det översvämningsdrabbade staden.

LÄS MER: Harvey – detta har hänt
