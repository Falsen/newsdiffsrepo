Publicerad:21 augusti 2017 18.37Uppdaterad:21 augusti 2017 22.33
Solförmörkelse i USA: Det här kommer hända
Ann Edliden

Solförmörkelsen var den första totala i USA på 99 år. SVT:s team var på plats och sände live från Saluki stadium i Illinois.

– Just nu är stämningen väldigt spänd. Det har dragit in ett stort moln över arenan så just nu ser vi inte solen överhuvudtaget, sa SVT:s utsända Ella Berger på plats.

SVT Play: Se hela livesändningen

Solförmörkelsen syntes i hela Nordamerika men även i delar av Sydamerika. Först visade den sig i Lincoln Beach, Oregon för att sedan under en och en halv timme passera genom Idaho, Wyoming, Montana, Nebraska, Iowa, Kansas, Missouri, Illinois, Kentucky, Tennessee, Georgia, och North- och South Carolina.

LÄS MER: Nu ska NASA:s jetplan jaga solförmörkelsen

– Vi har blivit tillsagda att vi inte får filma under den totala solförmörkelsen och de har gett oss förmaningar att vara tysta och inte använda blixt i kameran, sa Ella Berger i SVT:s livesändning.

Till slut skingrades molnen under en kort stund och man kunde se solförmörkelsen. Där förmörkelsen varade som längst varade den i 2 minuter och 40 sekunder. Ella Berger beskrev känslan när solen visade sig igen:

– Det känns som när någon drar upp en rullgardin på morgonen.

LÄS MER: Han har jagat mörkret i 38 år

Senast det inträffade en solförmörkelse i USA var för 40 år sedan. Här i Sverige sker nästa totala solförmörkelse den 16 oktober 2126.

LÄS MER: Se bildspelet här
