Publicerad:21 augusti 2017 18.37Uppdaterad:21 augusti 2017 20.57
Solförmörkelse i USA: Det här kommer hända
Ann Edliden

Vem kan se solförmörkelsen?

Massor av människor. Den kommer att kunna ses i hela Nordamerika men även i delar av Sydamerika. Den kommer att kunna ses först i Lincoln Beach, Oregon för att sedan under en och en halv timme passera genom Idaho, Wyoming, Montana, Nebraska, Iowa, Kansas, Missouri, Illinois, Kentucky, Tennessee, Georgia, och North- och South Carolina.

LÄS MER: Nu ska NASA:s jetplan jaga solförmörkelsen

Hur kan man se den?

Som många säkert känner till är det inte bra att titta direkt mot solen under tiden den täcks av månens skiva. Det finns flera solförmörkelseglasögon eller filter att köpa, samtidigt som många väljer att följa förmörkelsen via en projicering av den på en skärm eller via tv.

Vad kommer att hända i samband med förmörkelsen?

Bland annat kommer solförmörkelsen att följas av Nasa, som kommer att flyga två jetflygplan på hög höjd och följa den när den rör sig över USA. Tusentals människor kommer också att följa händelsen via stora arenor i USA där folk samlas för att titta tillsammans. SVT:s utsända kommer att befinna sig på plats i Carbondale, Illinois och SVT sänder live från klockan 19 svensk tid.

LÄS MER: Han har jagat mörkret i 38 år

Hur ofta inträffar en sådan här solförmörkelse?

Senast det inträffade en total solförmörkelse i USA var för 40 år sedan. Här i Sverige sker nästa totala solförmörkelse den 16 oktober 2126.

Källa: Nasa
