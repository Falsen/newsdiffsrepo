Trump kritiseras efter benådning av sheriff
TT

Arpaio, som bland annat har tvingat fångar att bära rosa underkläder och inhyst dem i tältläger ute i öknen, skulle ha fått sitt straff i oktober men blir nu i stället den första personen som Donald Trump benådar.

”Under sin tid som sheriff har han fortsatt sitt livsarbete med att skydda allmänheten mot plågan från brott och illegal invandring”, skriver Vita huset i ett uttalande.

LÄS MER: Trump benådar dömd sheriff

Beslutet har lett till kritik från både demokrater och republikaner.

”Trump har auktoritet att fatta det här beslutet, men att göra det nu underminerar hans påstådda respekt för lagen eftersom att Arpaio inte visat att han ångrar sina handlingar”, skriver den republikanske senatorn John McCain.

Benådning har också väckt upprördhet från många med latinamerikanskt ursprung. Joe Arpaio gjorde sig ett namn som sheriff genom att vara mycket hård mot illegala invandrare. Han stämdes av justitiedepartementet  2012 för rasprofilering efter att ha gripit människor baserat på deras utseende, och fortsatt med detta trots flera varningar.

Enligt AP menar många kritikerna att President Trumps benådning kan uppfattas som ursäktande av Arpaios rasistiska arbetsmetoder.

– Benådningen av Joe Arpaio är ett slag i ansiktet för invånarna i Maricopa County, speciellt det latinamerikanska samhället och de som blev offer för hans systematiska och olagliga övertramp mot deras rättigheter, sa Phoenix borgmästare Greg Stanton till AP.

Själv var Arpaio tacksam mot Donald trump och sa att benådningen inte påverkade hans lojalitet.

– Jag uppskattar vad presidenten gjorde. Jag måste säga det: benådning eller inte, jag kommer stå bakom honom så länge han är president, sa Arpaio till AP.

I veckan höll president Trump ett massmöte i Phoenix, Arizona. Då nämnde han Joe Arpaio och frågade sin publik om ”Sheriff Joe” dömdes för att göra sitt jobb.

Vita huset hade tidigare under dagen lovat att Joe Arpaio inte skulle benådas under mötet, men Trump antydde att benådningen skulle komma.

– Jag kommer inte att göra det i kväll, för jag vill inte skapa kontrovers, men sheriff Joe kommer att må bra, sa Trump vid mötet.

LÄS MER: ”Vi ska bygga muren om regeringen så ska stängas ned”
