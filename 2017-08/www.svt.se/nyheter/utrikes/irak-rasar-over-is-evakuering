Irak rasar över IS-evakuering: ”Förolämpande”
Edgar Mannheimer

Enligt överenskommelsen evakueras 600 IS-militanter och deras familjer med buss, från den syrisk-libaneniska gränsen – där IS nu frivilligt släppt kontrollen – till Syriens östra provins, Deir Ezzor, som gränsar till Irak – den enda syriska provinsen som fortfarande kontrolleras av IS.

LÄS MER: Nya irakiska framgånger i kriget mot IS

Premiärministern Haidar al-Abadi säger att det är ”oacceptabelt” – att den irakiska armén bekämpar IS, och inte skickar dem till Syrien.

Irakiska styrkor, som återtog Mosul från IS i juli efter en nio-månader lång strid, strider fortfarande mot mindre IS-grupperingar i nordöstra delarna av landet. Abadi har även sagt att den irakiska armén är nära på att totalt bekämpa IS i staden Tal Afar.

LÄS MER: Irak inleder offensiv mot IS i Tal Afar

En seger i Tal Afar hade skingrat det som finns kvar av terrororganisationen i Irak till några få irakiska byar, inklusive flera vid den irakisk-syriska gränsen, när den syriska staden Deir Ezzor – dit de 600 evakuerade IS-krigarna ska skickas.

Irakiska aktivister har på sociala medier fördömt överenskommelsen. Aktivisten Stephen Nabil säger i ett Facebookklipp att evakueringen kommer leda till att hundratals IS-krigare dumpas på en ”osäker” gräns, nära tre irakiska ökenbyar som fortfarande kontrolleras av IS.

LÄS MER: Irakisk militär: Kalifatet i Irak har fallit

På grund av det nuvarande läget menar Nabil att evakueringen endast gynnar de parter som ingår i överenskommelsen, och att det praktiskt innebär att man skickar förstärkningar till IS – som försvårar den irakiska arméns arbete något oerhört.

– De är inte normala människor, och vi vet vad en enstaka bilbomb eller självmordsbombare kan göra i Bagdad, säger Nabil.

I måndags dödades 11 personer vid en explosion i den irakiska huvudstaden – ett dåd IS tagit på sig.

Samtidigt utropar den libanesiska presidenten Michel Aoun en försiktig seger över IS i Libanon. Försiktig just för att man i och med överenskommelsen fick reda på vad som hänt med nio libanesiska soldater som kidnappades 2014.

LÄS MER: Flera döda och många skadade av bilbomb i Irak

Soldaternas anhöriga hoppades på goda nyheter, men istället skickade IS koordinaterna till det som blivit de kidnappades gravplatser.

Kvarlevorna av åtta av de nio kidnappade soldaterna återfanns begravda. Den nionde soldatens öde är fortfarande okänt.
