Publicerad:22 augusti 2017 03.53Uppdaterad:22 augusti 2017 03.54
Dejtingapp i Ryssland ska få fler unga att rösta
Georgina Harris

Det är inte första gången som appar – eller så kallade chattbottar – används för att locka till sig eller uppmuntra till valdeltagande.

Men aldrig tidigare har en app så tydligt fokuserat på självaste röstmomentet: röstläggandet eller promenaden till vallokalen är vad som ska sammanföra det potentiella kärleksparet.

LÄS MER: Tinder används till att ragga röster

I ryska Mambas nya lansering ”Rösta tillsammans”, swajpar användaren sig fram till en framtida valdejt. Svarar båda användare ja på frågan ”Kan du tänka dig att gå och rösta med hen?”, blir det en match. Därefter kan de två börja chatta med varandra för att sedan mötas eller gå tillsammans till närmaste vallokal, rapporterar BBC. Det framgår inte huruvida samkönade matchningar kommer att vara möjligt.

Att dejtingidén inte kommer från företaget Mamba själva är säkert. Enligt vd Andrei Bronetsky rådgavs företaget att lansera app-funktionen, men svarar inte på huruvida det kommer från maktens Kreml eller från någonannanstans, skriver ryska Dozhd.

Blir utfallet positivt väntas samma typ av app-funktion lanseras och användas i det ryska presidentvalet 2018. Vilka konsekvenser valdejtandet kan få för de ryska unga medborgarna i praktiken framgår inte.

Inför Storbritanniens riksdagsval 2017 användes Tinder-profiler av Labour i deras kampanj för att fler unga att gå och rösta. Via olika profiler skickades uppmanande meddelanden till användaren om att rösta vid närmaste vallokal. I USA finns redan flera dejtingappar som utgår från politisk övertygelse som preferens, oavsett om det ett val stundar eller inte.

LÄS MER: Dejting-appar tar över bland unga
