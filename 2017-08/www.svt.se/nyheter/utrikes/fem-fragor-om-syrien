De fem viktigaste frågorna om konflikten i Syrien
Eva ElmsäterUtrikeskommentator

– Mer än 600.000 syrier har återvänt till sina hem sedan början av året. Den största gruppen, mer än 440.000, har varit på flykt inne i landet. De andra kommer från Turkiet, Jordanien och Libanon. De flesta har återvänt till Aleppo, Hama, Homs och Damaskus. Men fortfarande finns fem miljoner syriska flyktingar utanför landet och 6 miljoner är på flykt inom landet. Men man kan se en trend att människor börjat vända tillbaka.

– Det finns främst två orsaker: att förhållandena för flyktingar utomlands blir allt sämre och att säkerheten inne i Syrien förbättrats på flera håll. Enligt Staffan de Mistura, FN:s särskilda sändebud för Syrien, har våldet stadigt minskat. Han ser också positivt på de fyra så kallade deeskaleringszonerna, som skapats efter en uppgörelse mellan Ryssland, Turkiet och Iran vid det så kallade Astana-mötet i maj.

– Nej, det kan man inte säga. FN uppmuntrar inte heller människor att ge sig hemåt nu. Det finns inga FN-styrkor som garanterar säkerheten för de återvändande. Därför talar man inte om “säkra zoner”. Däremot ska ryska militärpoliser ha satts in i Östra Ghouta nära Damaskus och i södra Syrien för att öka säkerheten. Syriskt, ryskt och amerikanskt stridsflyg är också medvetna om var de-eskaleringszonerna är. Rebellerna har däremot inte officiellt gått med på att respektera zonerna.

– Den syriska regeringsarmén har med ryskt militärt stöd återtagit kontrollen över stora områden från rebellerna. Bland annat har de tagit landets största stad Aleppo och de håller på att driva ut motståndare från områden runt Damaskus. IS har också tvingats tillbaka på flera håll och kontrollerar allt mindre områden. De är också på väg att drivas bort från högkvarteret i Raqqa.

– Många syrier hoppas att den senaste tidens utveckling kan leda till ett ökat lugn om inte direkt fred. Men det finns ändå ett visst hopp efter mötena i Astana och också i Genève. Det talas om nya samtal i Genève i september. Men det finns också en risk att uppdelningen av landet permanentas. Om man inte kommer fram till en verklig politisk lösning.

LÄS MER: IS har ändrat allt – förbjudit allt

LÄS MER: ”IS sköt mot våra barn när vi flydde”
