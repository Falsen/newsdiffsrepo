Publicerad:19 augusti 2017 16.16Uppdaterad:20 augusti 2017 13.13
SVT Nyheter
Joel Malmén

Urspårningen ska ha inträffat i den lilla staden Khatauli, söder om Muzaffarnagar i Uttar Pradesh. Fjorton vagnar ska ha åkt av från spåret var av en hamnade ovanpå de andra, enligt The Times of India.

Räddningsarbetet ska på lördagskvällen, svensk tid, vara avslutat, det meddelar järnvägsministern Suresh Prabhu via Twitter.

– De flesta av de skadade har förts till sjukhus, säger P S Mishra, sjukvårdsansvarig i området.

Orsaken till olyckan var en urspårning, men det är oklart varför den inträffade. Tågolyckor är vanligt förekommande i Indien. Lördagens olycka är den fjärde allvarliga urspårningen i år, och den tredje i delstaten Uttar Pradesh.

I november i fjol dödades 150 människor i en tågolycka i samma delstat.

LÄS MER: Många avlidna i tågkrasch i Indien
