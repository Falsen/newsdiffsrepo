Spanien friger tysk-turkisk författare
TT

Akhanli, som kritiserat president Recep Tayyip Erdogans regering, var efterlyst av Ankara via Interpol. Det är inte känt vad han misstänks för.

LÄS MER: Ännu en författare gripen på turkisk begäran

Tysklands förbundskansler Angela Merkel uppmanade på söndagen Turkiet att inte ”missbruka internationella organisationer Interpol” i jakten på dem som kritiserar det turkiska styret.

Dogan Akhanli har fängslats två gånger i Turkiet, bland annat för att ha drivit en vänstertidning. Han flydde till Tyskland 1991.

Även en svensk författare, Hamza Yalcin, har gripits i Spanien sedan Turkiet utfärdat en arresteringsorder mot honom. Ankara har anklagat honom för att vara ledare för en terrororganisation och för att ha spridit propaganda via nätet under olika pseudonymer.

LÄS MER: Fängslade svenskens egna ord

Svenska utrikesdepartementet har varit i kontakt med Yalcin två gånger, senast i torsdags då UD försäkrade sig om att svensken har ett rättsligt ombud. Departementet har också tät kontakt med Yalcins anhöriga, uppger Anne Thorngren på UD:s presstjänst.
