Ny storm drabbar Macao och Hongkong
Erik Wikén

Både Hongkong och Macao bedömde stormen som en kategori 8-tyfon, den tredje högsta kategorin, på söndagsmorgonen då den tropiska stormen Pakhar anlände. Räddningsarbetare arbetar fortfarande med att reparera skador från tyfonen Hato tidigare i veckan.

På grund av stormen har flygplan haft svårt att landa på Hongkongs internationella flygplats. Totalt 37 landningar har avbrutits och drygt 300 flygavgångar har ställts in, skriver South China Morning Post. Flygbolaget Cathay Pacific väntar sig att fler flyg måste ställas in och att det kommer att bli förseningar.

Strax utanför Hongkong har ett lastfartyg sjunkigt men besättningen på elva personer ska ha räddats, enligt flygräddningen. All färjetrafik i Hongkong har ställts in.

Vindarna nådde 80 kilometer i timmen när Pakhar drabbade södra Kina.

Hatu dödade 10 personer i Macao tidigare i veckan, och myndigheterna har fått kritik för dåliga förberedelser inför tyfonen. Ytterligare åtta omkom i Guangdong i Fastlandskina.

LÄS MER: Minst tre döda i kinesisk tyfon
