Knivman dödad efter angrepp mot soldater
Erik Wikén

Mannen, som var i 30-årsåldern, blev skjuten i samband med attacken under fredagskvällen och dog senare av skadorna.

– Vi tror att det rör sig om en terrorattack, säger en talesperson för åklagarmyndigheten.

Enligt Bryssels borgmästare, Philippe Close, skadades tre soldater i attacken. En av dem ska ha förts till sjukhus.

De första indikationerna tyder på att det var en isolerad attack utförd av en enskild individ, meddelade Philippe Close till reportrar på plats i Bryssel, uppger Reuters.
