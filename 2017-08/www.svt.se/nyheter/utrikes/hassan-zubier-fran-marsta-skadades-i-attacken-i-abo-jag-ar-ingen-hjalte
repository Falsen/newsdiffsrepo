Publicerad:20 augusti 2017 12.22Uppdaterad:20 augusti 2017 12.56
SVT Nyheter
Ausi Petrelius

Klockan 10:00 idag tystnade Finland under en minut för att hedra offren från fredagens blodiga knivattack. Ett hundratal människor hade tagit sig till platsen för attacken på Salutorg i Åbo.

En av dem var som kom tillbaka för första gången var Hassan Zubier från Märsta. Han är en av dem som attackerades av gärningsmannen när han försökte att rädda en kvinna på torget. En kvinna som senare avled.

Det har bara gått två dagar sedan attacken. Hur känns det att komma tillbaka till den här platsen?

– Det är fruktansvärt jobbigt. Samtidigt vill jag ju visa min respekt för de som avled, de som skadades. Den tjej som jag inte lyckades rädda. Men kanske försöker jag också få ett avslut för min egen del, säger Hassan Zubier.

LÄS MER: Oro för motsättningar efter attacken

President Sauli Niinistö har prisat Hassan Zubier för sitt mod och i Finland hyllas han som en hjälte. Men det är något han vänder sig emot.

– Jag är absolut inte hjälte. Jag är en person som inte vänder mig om och går därifrån. Ser jag någon som behöver hjälp då agerade jag. Jag tänker inte, jag agerade bara, säger han.

Men att många valde att ta upp mobilerna och filma istället för att hjälpa till är något han reagerar starkt på.

– Att man väljer att filma hemskheter, och lägga upp och dela andra människors lidande är fruktansvärt och farligt. Jag ser det ofta när jag arbetar med sjukvårdsarbete och det är något som jag vill att vi förbjuder.

LÄS MER: Detta vet vi om attacken

Hassan Zubier fick fyra knivhugg och han sitter idag i rullstol och han har fått en ryggmärgsskada. Men han ångrar inte att han agerade.

President Sauli Niiinistö vädjade till folket att ideologiska och religösa ledare inte ska använda attacken för att underblåsa splittring och främlingsförakt.

– Jag vädjar till att opinionskrisen, religiösa och ideologiska, med en större och mindre skara anhängare – nu måste vi tala med sans och förnuft, säger presidenten.

Sedan attacken har den invandrarfientliga gruppen Sumi ensin demonstrerat vid ett flertal tillfällen.

– Jag blir väldigt ledsen när jag ser att invandringskrotiska grupper försöker använda sig av det hör. Jag – Hassan – och en annan som heter Hasan agerade. Två ikke-finnar och ikke-européer agerade. De här individerna som gör sådana här fruktansvärda saker är individer, de är inte muslimer, säger Hassan Zubier.

LÄS MER: Utreds som terror
