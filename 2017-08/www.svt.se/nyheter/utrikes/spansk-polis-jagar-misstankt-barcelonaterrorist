Publicerad:19 augusti 2017 11.14Uppdaterad:19 augusti 2017 11.20
SVT Nyheter
Joel Malmén

17-årige Moussa Oukabir, som tidigare misstänktes ha framfört bilen, var en av de fem som sköts ihjäl efter attacken i Cambrils, enligt BBC. Nu säger spanska polis att teorin om att Oukabir var föraren ”inte väger lika tungt”.

LÄS MER: Terrorns offer i Spanien kom från över 30 länder

Polisen uppger att de misstänkta terroristerna hade planerat mer sofistikerade attacker, men att en explosion i ett hus de förfogade över i staden Alcanar gjorde att de gick miste om bombmaterial, varpå de i stället valde en fordonsbaserad attack.

Moussa Oukabir misstänks ha använt sin storebrors identitetshandlingar för att hyra den skåpbil som användes i Barcelona-attacken, samt ett tilltänkt flyktfordon som hittades i staden Vic norr om Barcelona, uppger BBC.

Natten till fredagen sköt polisen ihjäl fem personer, inklusive Oukabir, efter att de kört ett fordon in i fotgängare i staden Cambrils, varav en dog och sex skadades.

LÄS MER: Detta har hänt: Terrorister slog till på gågata
