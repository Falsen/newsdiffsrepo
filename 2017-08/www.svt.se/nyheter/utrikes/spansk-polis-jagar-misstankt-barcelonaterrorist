Younes, 22, misstänks för Barcelonadådet
Joel Malmén

17-årige Moussa Oukabir, som tidigare misstänktes ha framfört bilen, var en av de fem som sköts ihjäl efter attacken i Cambrils, enligt BBC. Nu säger spanska polis att teorin om att Oukabir var föraren ”inte väger lika tungt”.

Katalansk polis bekräftade vid två tiden (lokal tid) på lördagseftermiddagen att man riktar in sökandet på en person, 22-åriga Younes Abouyaaqoub.

Polisens talesperson Albert Oliva uppger att man har genomfört nio husrannsakningar i staden Ripoll norr om Barcelona, där Younes Abouyaaqoub och flera andra misstänkta har bott, skriver AP.

LÄS MER: Terrorns offer i Spanien kom från över 30 länder

Enligt spaniens inrikesminister Juan Ignacio Zoido är den terrorcell som misstänks ligga bakom båda attackerna nu sprängd. Detta efter att fem av medlemmarna skjutits till döds av polis och två dog i den tidigare explosionen i Alcanar.

Polisen uppger att de misstänkta terroristerna hade planerat mer sofistikerade attacker, men att en explosion i ett hus de förfogade över i staden Alcanar gjorde att de gick miste om bombmaterial, varpå de i stället valde en fordonsbaserad attack.

Moussa Oukabir misstänks ha använt sin storebrors identitetshandlingar för att hyra den skåpbil som användes i Barcelona-attacken, samt ett tilltänkt flyktfordon som hittades i staden Vic norr om Barcelona, uppger BBC.

Natten till fredagen sköt polisen ihjäl fem personer, inklusive Oukabir, efter att de kört ett fordon in i fotgängare i staden Cambrils, varav en dog och sex skadades.

LÄS MER: Detta har hänt: Terrorister slog till på gågata
