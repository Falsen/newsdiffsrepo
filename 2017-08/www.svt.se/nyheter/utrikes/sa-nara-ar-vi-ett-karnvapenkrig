Så nära är vi ett kärnvapenkrig
TT

Nordkoreas provskjutning på tisdagsmorgonen kom efter att omvärlden infört tuffare sanktioner mot diktaturen. Att roboten passerade över japanskt territorium ses som en ny nivå av provokation.

Det var en signal om att ”vi gör vad vi vill, era sanktioner påverkar inte oss”, säger Niklas Swanström, chef för Institutet för säkerhets- och utvecklingspolitik.

Det vart troligen ett medvetet val att skicka roboten över ön Hokkaido.

Där saknar Japan militära resurser, vilket minimerade risken för ett militärt svar.

TV: Så blev Nordkorea en kärnvapenmakt

Nordkoreas provskjutningar är delvis ett svar på de gemensamma militärövningar som Sydkorea och USA regelbundet håller i regionen.

Det är en ganska billig reaktion för ett land med brist på bensin och olja. En större militär övning skulle kosta väldigt mycket.

Omvärldens sanktioner har också triggat ett aggressivare beteende från Nordkorea. En tredje anledning stavas inrikespolitik; diktatorn Kim Jong-Un behöver visa sig stark för sitt lands prövade befolkning.

Efter testskjutningen över Japan säger USA:s president Donald Trump att ”alla alternativ är möjliga” vad gäller en motreaktion. Det ska främst ses som retorik.

Jag tror inte att någon medvetet kommer att starta ett kärnvapenkrig eller någon annan typ av militär konfrontation. Båda sidor inser att kostnaderna är för stora.

Samtidigt gör det kärva läget att risken för misstag ökar. Utan någon direkt kanal för militär dialog kan en mindre händelse eskalera till något allvarligare.

Det kan vara att någon till exempel sänker en fiskebåt.

LÄS MER: Här är nyckelspelarna i Nordkoreakrisen

Det är osannolikt. Kina skulle troligen ge någon form av stöd till Nordkorea om USA skulle anfalla landet. Men Niklas Swanström tror inte att Kina skulle vara berett att gå in med soldater i konfrontation med USA, eftersom Kina vill undvika en situation som den under 50-talets Koreakrig.

Nordkorea står nog ganska ensamt vid en krigssituation.

Det första steget är att försöka få till en dialog om militär krishantering, för att minimera risken för misstag och missförstånd, enligt Swanström. En viktig del är att återupprätta en så kallad ”het linje” mellan Nord- och Sydkorea.

För att nå en mer långsiktig nedtrappning måste båda sidor kompromissa. För omvärlden gäller det att erkänna Nordkoreas oro för sin säkerhet och för utländska interventioner.

Och för Nordkorea gäller det att erkänna vår rädsla för kärnvapenspridning, säger Swanström.

LÄS MER: USA och Nordkorea – undrar du vad som händer? Här är fem saker du behöver veta
