Knivattack utreds som terrordåd
Erik Wikén

Den 26-årige angriparen stoppade sin bil nära ett polisfordon i ett avgränsat område utanför palatset strax efter halv nio på fredagskvällen.

”Poliserna såg en stor kniv i hans fordon och skulle gripa honom. Under gripandet skadades två poliser lindrigt i armen”, står det i ett uttalande från polisen.

Mannen greps inledningsvis misstänkt för att ha orsakat kroppsskada och attackerat polisen. Nu misstänks han även för terrorbrott. Han kommer att förhöras av polisen.

Ingen annan skadades eller var inblandad i händelsen.

Poliser från Metropolitanpolisens antiterrorismstyrka utreder händelsen.

35 personer har dödats i tre attacker i London och Manchester sedan i Mars. I två av attackerna kördes fotgängare ned av ett fordon. Den tredje attacken var en bombning vid en popkonsert med Ariana Grande i Manchester. Där dödades 22 personer. Flera var barn.
