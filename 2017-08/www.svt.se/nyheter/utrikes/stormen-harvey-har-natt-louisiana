Stormen Harvey har nått Louisiana
Iva Horvatovic

Tidigt på onsdagsmorgonen lokal tid slog stormen till mot staden Cameron i delstaten. Harvey väntas sedan fortsätta norrut till Arkansas, Tennessee och delar av Missouri.

Även dessa delstater kan komma att drabbas av översvämningar.

Harvey slog först till mot Texas i fredags. Hittills har fem människor dött som en direkt följd av ovädret, men Harvey misstänks ligga bakom omkring ett dussin andra personers död.

I natt utfärdades översvämningsvarningar för städerna Beaumont och Port Arthur i sydvästra Texas. Enligt borgmästare Derrick Freeman ligger Port Arthur ”under vatten just nu”. Invånarna uppmanas ta sig till högt belägna områden och undvika att ta hjälp på sin vind där de kan fastna.

Efter fem dagar av regn rapporterades solen ha kikat fram i den värst drabbade staden Houston tidigt på onsdagsmorgonen.
