”Kustbevakningen får över 1.000 larmsamtal i timmen”
Tomas Wagner

– Regnet fortsätter och vattenreservoarerna hotar att svämma över. Väderprognoserna indikerar att det kommer bli värre, de största regnmängderna är att vänta i morgon och på torsdag, berättar SVT:s utsända Ella Berger.

Räddningsarbetet försvåras också med att vattendjupet är mycket varierande, ofta behövs flera typer av räddningsfordon för att ta sig fram till nödställda.

– Vattennivåerna varierar så mycket att det är svårt för räddningsarbetarna att komma fram, det är inte säkert att båt kan ta dem hela vägen.

Många privat personer vill försöka hjälpa till, på vägarna in till Houston kör karavaner med bilar som har båtar på släp. Men det gäller att hålla sig uppdaterade då framkomligheten på motorvägarna snabbt ändras. Samtidigt som kustbevakningen får cirka 1.000 larmsamtal i timmen räknar guvernören i Houston med att många fler kommer behöva undsättas.
