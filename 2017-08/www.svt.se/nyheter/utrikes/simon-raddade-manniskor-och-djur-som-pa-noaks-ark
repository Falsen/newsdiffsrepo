Simon räddade människor och djur: ”Som på Noaks ark”
Arash  Mokhtari

Minst nio människor beräknas ha dött till följt av ovädret Harvey, som är den värsta som har slagit mot Texas på 50 år. Enligt CNN har larmcentralen i Houston tagit emot över 75.0000 telefonsamtal och myndigheter och räddningsarbetare är under hård press för att försöka rädda så många som möjligt. Samtidigt är antalet som behöver hjälp är för många för att räddningstjänsten ska hinna med.

TV: Houston dränks av vatten

Många drabbade tar nu saken i egna händer och ser till att hjälpa varandra. En av dem är Houstonbon Simon Mumford.

– Jag måste medge att jag var rätt skärrad när jag såg vattnet stiga och ta sig in, säger han till nyhetsbyrån EBU.

Drunkningsrisken är hög och människor och djur riskerar att bli sjuka av kemikalier som sprids i vattnet.

BILDSPEL: Se stormen Harveys framfart i Texas

Efter att Simon Mumford sett till att hans fru och son var i säkerhet gick han vidare till sina grannar för att hjälpa andra.

– Klockan 03.00 på morgonen gick jag över till grannen för att se till att de som bor i envåningshus samlas hos grannar med tvåvåningshus. Senast jag räknade hade vi samlat 11 människor, sex hundar och två katter. Det har varit som på Noaks ark de senaste sex, sju timmarna.
