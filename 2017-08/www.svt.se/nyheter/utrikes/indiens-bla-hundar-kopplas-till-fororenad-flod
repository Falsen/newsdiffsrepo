Publicerad:19 augusti 2017 15.19Uppdaterad:19 augusti 2017 16.37
SVT Nyheter
Markus Ljungholm

De blå hundarna skapade förvirring och oro bland de boende i industriområdet Taloja i Indiens största stad Mumbai. Varför hade hundarna plötsligt blivit blåa?

Industriområdet Taloja ligger vid Kasadi-floden, där hundratals företag har sina fabriker. Hindustan Times spårade orsaken till de blåa pälsarna till förorenat vatten vid floden, där en fabrikerna hade dumpat färgämnen.

LÄS MER: Livsmedelsbutik bygger hundgård till kundernas fyrbenta vänner

De herrelösa hundarna söker sig till floden för att leta efter mat och svalka sig. Området i floden där den blå färgen hittats är inhägnat, men hundarna hade lyckats ta sig igenom hål i staketet för att bada i vattnet.

Videon på hundarna har under den senaste veckan väckt starka reaktioner från djurrättsorganisationer. En utredning mot fabriken som orsakat utsläppet har samtidigt påbörjats.

LÄS MER: Hunden Sally slogs blodig av golfare

Enligt National Geographic, som pratat med olika personer som behandlat de blå hundarna, har färgen på hundarna gått bort efter några tvättar – och hundarna inte fått några märkbara men från att ha vistats i den förorenade floden. Hundarna ska dock genomgå ytterligare kontroller innan färgens hälsopåverkan kan avgöras.
