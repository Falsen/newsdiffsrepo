Samsung-chef döms till fem år för mutbrott
TT

Samsungs vice ordförande Lee Jae-Yong, i praktiken den som styr den sydkoreanska elektronikjätten, mutade den dåvarande presidenten i Sydkorea Park Geun-Hye i utbyte mot politiskt stöd.

Det anser domstolen vara klarlagt och dömer honom därmed till fem års fängelse.

LÄS MER: Samsung: ”Alla nekar till allt”

I centrum för skandalen som under vintern och våren skakade Sydkorea står den förra presidenten Park Geun-Hye, som efter uppgifterna tvingades bort, och hennes nära vän och rådgivare Choi Soon-Sil.

Lee och andra Samsunghöjdare anklagas för att ha gett motsvarande hundratals miljoner kronor till Choi Soon-Sil, i utbyte mot politiskt stöd.

LÄS MER: Vänskapen som skakade Sydkorea

LÄS MER: Sydkoreas president måste avgå
