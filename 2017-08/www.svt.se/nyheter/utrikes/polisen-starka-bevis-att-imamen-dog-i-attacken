Polisen: Imamen död i explosion
Fanny Hedenmo

Mannen har varit efterlyst av polisen sedan man misstänkt att han haft starka kopplingar till terrorattacken på det populära turiststråket La Rambla under torsdagen. Imamen har arbetat i en moské i Ripoll men varit försvunnen sedan i juni.

LÄS MER: Imam förekom i polisutredning av Madrid-dåden

Till en början hänvisade katalansk polis till ”starka bevis” på att imamen dödats när ett hus exploderade i spanska staden Alcanar under onsdagen förra veckan – nu bekräftar polisen hans död.

Polisen hittade över 120 gasbehållare i huset i Alcanar. Utredarna arbetar efter hypotesen att gärningsmännen förberedde sprängämnen för en eller flera attacker i Barcelona, men att explosionen fick gärningsmännen att byta metod och använda en skåpbil för att köra in i folkmassan på gågatan La Rambla.

LÄS MER: Bekräftat: 22-åringen körde skåpbilen

Imamen förekom redan i utredningen av terrordåden i Madrid 2004. Dokumentation med imamens namn ska ha hittats hemma hos en av de huvudmisstänkta för dåden. Han har den senaste tiden arbetat i en moské i Ripoll, staden som flera av gärningsmännen kom ifrån.
