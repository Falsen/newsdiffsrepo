Flera barn bland dödsoffren vid flygräd mot Jemen
TT

Flygräderna utförs av en militär allians ledd av Saudiarabien. Under den senaste veckan har 58 civilpersoner dödats, enligt FN-uppgifter från Genève. FN – som dokumenterar krigshandlingar riktade mot civila – lastar den saudiskt ledda alliansen för 42 av dödsoffren.

Den 23 augusti dödades minst 35 människor i ett flyganfall mot Sanaa. Även då pekades den saudiledda alliansen ut som skyldig till attacken.

LÄS MER: Minst 35 döda efter flyganfall i Jemen

FN vill att en oberoende granskning ska göras av flygräderna och uppmanar parterna i konflikten att respektera internationell humanitär lag. Vid fredagens räd mot området Faj Attan i Sanaa totalförstördes ett par byggnader.

Jemen är sedan tidigare hårt drabbat av kolera och över en halv miljon människor har drabbats sedan april i år. FN har tidigare beskrivit situationen i Jemen som den värsta humanitära krisen i världen.

LÄS MER: Hundratusentals riskerar att smittas av kolera i Jemen
