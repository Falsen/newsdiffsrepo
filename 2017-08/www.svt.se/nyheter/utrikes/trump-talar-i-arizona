”Vi ska bygga muren om regeringen så ska stängas ned”
TT

Tusentals demonstranter samlades i protest när USA:s president Donald Trump höll ett kampanjliknande massmöte i Phoenix, Arizona tidigt på morgonen svensk tid.

Presidenten talade under en resa till den mexikanska gränsen i hopp om att återvinna stödet från kärnväljarna. I nuläget anser 38,6 procent av amerikanerna att president Donald Trump gör ett bra jobb medan 55,6 procent är av motsatt åsikt.

Mötet var det första av sitt slag sedan Trumps kritiserade fördömande av ”båda sidor” efter en våldsam högerextrem manifestation i Charlottesville i Virginia.

Presidenten klev in på podiet till tonerna av ”God bless America” och det tog inte många minuter innan han pekade på mediernas representanter som fanns på plats och publiken började bua.

– Medier kan attackera mig, men jag drar en gräns när de attackerar er, ärliga, hårt arbetande anhängare, sa Trump.

Enligt presidenten var medierna oärliga i sin rapportering kring hans uttalande efter våldsamheterna i Charlottesville. Han läste om delar av uttalandet från i lördags, där han fördömer hat, trångsynthet och våld.

LÄS MER: Trump: Bygg muren med solpaneler

Trump tog också upp ett av sina mer berömda vallöften – muren mot Mexiko.

– Om så regeringen ska stängas ned så ska vi bygga muren, sa han medan anhängarna ropade ”bygg muren, bygg muren, bygg muren”.

– Muren kommer också att hjälpa oss med problemen med de enorma mängder droger som strömmar in över gränsen, sa Trump och fortsätte:

– På ett eller annat sätt kommer att vi att få den där muren.

Vidare i talet la han skulden på Demokraterna för att ha hindrat upphävandet av sjukvårdsreformen.

– Vi ska göra oss av med Obamacare, jag kommer aldrig att ge upp. Vi ska göra oss av med Obamacare, sa Trump.

– Washington är fullt av folk som sätter sig själva i främsta rummet. Jag kom till Washington för er skull. Era drömmar är mina drömmar och era förhoppningar är mina förhoppningar.

LÄS MER: Trump slår rekord i missnöje

Trump talade även om Nordkoreas diktator Kim Jong-Un och sa att han respekterar det faktum att ”han börjar respektera oss”.

– Kanske kan något positivt komma fram.

Det har spekulerats om planer på benådning för den kontroversielle Joe Arpaio, 85, som fälldes i juli för lagtrots efter att ha brutit villkoren sedan en domstol fann honom skyldig för till rasprofilering 2011.

Trump frågade sina anhängare om ”Sheriff Joe” dömdes för att göra sitt jobb.

– Han borde ha fått en jury, men jag tror att det kommer att gå bra för honom.

Vita huset hade tidigare under dagen meddelat att sheriffen Arpaio, en frispråkig motståndare till olaglig invandring, inte skulle benådas under mötet.

– Jag kommer inte att göra det i kväll, för jag vill inte skapa kontrovers, men sheriff Joe kommer att må bra, sa Trump.

LÄS MER: Trump vill ha en estetisk mur
