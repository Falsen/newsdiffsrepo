Andra transplanterade penisen någonsin en succé
Ann Edliden

Mannen förlorade sin penis vid 18 års ålder, då den drabbades av kallbrand efter en misslyckad omskärelse, skriver Läkartidningen. Tre år senare fick han som andra försöksperson någonsin genomgå en transplantation vid universitetssjukhuset i Kapstaden.

Teamet som utförde operationen, där de transplanterade en penis från en hjärndöd 36-årig man, rapporterar att patienten nu två år senare är mycket nöjd. Han ska ha haft samlag redan en vecka efter operationen, trots att läkarna rått honom att vänta tre månader.

LÄS MER: Man med transplanterad penis gör kvinna gravid

Mindre än ett år kom den glada nyheten att mannens flickvän väntade barn. Efter det lyckade ingreppet fick sjukhuset i Kapstaden förfrågningar från hela världen. Själva operationen var en del i en pilotstudie och i framtiden hoppas sjukhuset kunna genomföra liknande operationer för alla som behöver (och kan betala).

Världens första penistransplantation utfördes 2005 i Kina. Där fick dock organet avlägsnas efter en tid då mannens fru ska ha fått ”dåliga psykiska reaktioner” efteråt.

LÄS MER: Thomas fick död mans penis – efter lyckad transplantation

Ingreppet innebär en behandling livet ut för att kroppen inte ska stöta bort det nya organet, men trots det beskriver läkarteamet operationen som mycket lyckad. Efter att den utförts har två liknande operationer gjort, en i Sydafrika och en i USA.
