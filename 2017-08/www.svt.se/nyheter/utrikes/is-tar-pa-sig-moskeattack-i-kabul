IS tar på sig moskéattack i Kabul
TT

En självmordsbombare ska ha sprängt sig vid entrén till moskén och beväpnade män har stormat lokalen.

Säkerhetsstyrkor har omringat byggnaden, dit många människor hade sökt sig för fredagens lunchbön.

LÄS MER: 106-åring utvisas till Afghanistan

Enligt Reuters har minst 20 människor dödats, bland dem en böneledare.

-Över 50 skadades. säger Mohammad Ismail Kawoosi, vid sjukvårdsdepartementet, till nyhetsbyrån AFP.

Men uppgifterna går isär. Enligt Tolo News dödades över 30 människor i attentatet mot Imam Zaman-moskén i norra Kabul. Över 80 skadades, uppger säkerhetskällor för det afghanska mediebolaget.

Terrorgruppen Islamiska staten (IS) har tagit på sig dådet genom sitt propagandaorgan Amaq.

LÄS MER: Trumps strategi för Afghanistan

Flera attacker har utförts mot shiamuslimska moskéer de senaste veckorna. I juli dödades 32 människor när beväpnade män stormade en moské i Herat-provinsen. Terrorgruppen IS sade sig ligga bakom, och lovade då att fler attacker var att vänta.
