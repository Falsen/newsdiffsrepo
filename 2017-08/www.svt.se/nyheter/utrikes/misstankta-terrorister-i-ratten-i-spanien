Misstänkta terrorister i rätten i Spanien
TT

En större terrorattack än den som genomfördes på La Rambla under torsdagen var planerad. Imamen som dog i explosionen i huset i Alcanar ska ha varit hjärnan bakom attacken, menar de fyra som förhördes i häktesförhandlingar under tisdagen. Senare kom beskedet att en av de fyra försätts på fri fot medan resterande tre hålls i förvar.

En utökad attack skulle innefatta explosiva medel, rapporterar nyhetsbyrån Reuters. Erkännandet går i linje med polisens teori om att attacken med lastbil var ett slags ”plan B”.

Den ursprungliga tanken var att stuva in gascylindrar i tre olika skåpbilar. De tre skulle sedan placeras vid La Rambla, Sagrada familia och i hamnen i Barcelona, skriver flera spanska medier.

Åtta andra medlemmar av terrorcellen har dödats, antingen av polis eller i en explosion i den misstänkta bombfabriken i huset kvällen innan dådet.

LÄS MER:  Skjutne mannen är 22-årige Yones Abouyaaqoub

Det kan ta månader eller till och med år innan en rättegång kan äga rum.

På måndagen sköt polis ihjäl Younes Abouyaaqoub, den 22-åring som misstänks ha kört skåpbilen längs turisttäta Las Ramblas i Barcelona.

Abouyaaqoub var den sista av de tolv personer som tros ha planerat de dödliga dåden i Barcelona och Cambrils som befann sig på fri fot.

LÄS MER: Detta vet vi om terrorattacken i Barcelona

Terrorstämplade Islamiska staten säger sig ligga bakom dådet i Barcelona samt den separata attacken i Cambrils. Sammanlagt dödades 15 personer och omkring 130 skadades. Mannen som har identifierats som föraren av den skåpbil som körde in i människor längs turisttäta La Rambla i Barcelona, Younes Abouyaaqoub, sköts ihjäl av polis i går.
