Misstänkta terrorister i rätten i Spanien
TT

De terrormisstänkta erkänner att en större terrorattack var planerad. Imamen som dog i explosionen i huset i Alcanar ska ha varit hjärnan bakom attacken.

En utökad attack skulle innefatta explosiva medel uppger samma misstänkta, rapporterar nyhetsbyrån Reuters. Erkännandet går i linje med polisens teori.

Åtta andra medlemmar av terrorcellen har dödats, antingen av polis eller i en explosion i den misstänkta bombfabriken i huset.

LÄS MER:  Skjutne mannen är 22-årige Yones Abouyaaqoub

I rätten väntas domaren läsa upp anklagelserna mot männen och fråga om deras inställning till dessa. Det kan ta månader eller till och med år innan en rättegång kan äga rum.

På måndagen sköt polis ihjäl Younes Abouyaaqoub, den 22-åring som misstänks ha kört skåpbilen längs turisttäta Las Ramblas i Barcelona.

Abouyaaqoub var den sista av de tolv personer som tros ha planerat de dödliga dåden i Barcelona och Cambrils som befann sig på fri fot.

LÄS MER: Detta vet vi om terrorattacken i Barcelona

Terrorstämplade Islamiska staten säger sig ligga bakom dådet i Barcelona samt den separata attacken i Cambrils. Sammanlagt dödades 15 personer och omkring 130 skadades. Mannen som har identifierats som föraren av den skåpbil som körde in i människor längs turisttäta Las Ramblas i Barcelona, Younes Abouyaaqoub, sköts ihjäl av polis i går.
