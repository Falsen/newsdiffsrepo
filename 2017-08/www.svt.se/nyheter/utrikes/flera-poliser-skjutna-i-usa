Publicerad:19 augusti 2017 07.23Uppdaterad:19 augusti 2017 09.40
SVT Nyheter
Jessica Johansson

Enligt AP har tre misstänkta personer gripits för Florida-skjutningen i Kissimmee, söder om Orlando, där en polis skjutits till döds. Ytterligare en polis ska vara allvarligt skadad, enligt Daily News. En misstänkt person söks fortfarande av polisen.

President Donald Trump skriver på Twitter att hans tankar går till de drabbade i Kissimmee.



Efter skjutningen i Kissimmee twittrade Floridas guvernör Rick Scott om att han var förkrossad att höra om händelsen.

Polisen säger att deras kollegor blev skjutna i centrala delen av staden, men ger inga ytterligare kommentarer.

Det rapporteras också om polisskjutningar i Jacksonville, Florida. Enligt Daily News är en av poliserna allvarligt skadade. Två poliser ska också ha skjutits i Fayette County, Pennsylvania. De är förda till sjukhus, och den misstänkta gärningspersonen är skjuten till döds, rapporterar WPXI.
