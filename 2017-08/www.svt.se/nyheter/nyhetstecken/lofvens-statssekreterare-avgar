Löfvens statssekreterare avgår
Kjell Nydahl

-Jag har gjort ett misstag, säger Emma Lennartsson till Dagens Nyheter.

Lennartsson har tidigare sagt att hon fick information först i december 2016 om säkerhetsriskerna som uppstått i samband med outsourcingen av it-driften i Transportstyrelsen. Nu berättar hon för DN att hon hade fått information redan i februari. Lennartsson menar att hon inte har insett allvaret i situationen.

Knutson: ”Hamnar betydligt närmare Löfven”

Att statsminister Stefan Löfvens närmaste medarbetare haft information om säkerhetsriskerna kring Transportstyrelsen gör IT-skandalen ännu allvarligare. Det säger SVT:s inrikespolitiske kommentator Mats Knutson.

– Tidigare har regeringen sagt att informationen fastnat på tjänstemannanivå på de olika departementen. Men att Emma Lennartsson nåtts av informationen gör att affären hamnar betydligt närmare statsministern själv, och det kommer oppositionen att utnyttja, säger Knutson.
