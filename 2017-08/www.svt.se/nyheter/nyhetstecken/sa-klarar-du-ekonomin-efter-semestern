Publicerad:16 augusti 2017 15.08Uppdaterad:16 augusti 2017 15.19
SVT Nyheter
Agnes Laurell

Margareta Lindberg menar att det är viktigt att man tar tag i ekonomin redan innan semestern så att man har pengar att röra sig med.

-  Det handlar ju om att planera helt enkelt. Att ha en budget framför sig så att du vet hur mycket pengar du faktiskt kan använda, säger Margareta Lindberg.

Hon menar också att om man har handlat för mycket är det bra om man blir medveten om vad pengarna har gått till.

Om budgeten spricker, eller man inte planerat innan, finns det saker att göra när det börjar bli kärvt.

– Inför hösten kan du göra lite mer matlådor, du kanske kan cykla istället för att köpa busskort. Göra lite mera gratissaker. Vill du gå på någon festival kanske du kan anmäla dig som frivillig så får du se konserterna ändå, säger Margareta Lindberg.

Ett annat tips är att fråga sig vad man kan vara utan som man kanske kan sälja – kanske kläder som man inte använder.

– Det man ska passa sig för att köpa på kredit och inte ta lån för att komma ikapp utan göra en förändring så att man skär ner på utgifterna.
