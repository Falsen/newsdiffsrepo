Så reagerar politikerkollegerna på Anna Kinberg Batras avgång
Linnea CarlénReporter

Anna Kinberg Batra höll på fredagsmorgonen en presskonferens på Moderaternas kontor i Stockholm där hon berättade att hon lämnar jobbet som partiledare. Detta efter några turbulenta dagar då länsförbund efter länsförbund över hela landet har gått ut och krävt att hon lämnar sin post.

Kort efter att beslutet blev offentligt tog flera politikerkollegor till sociala medier för att uttrycka sina tankar kring avgången och sin respekt för M-ledaren.

LÄS MER: Statsvetaren om vad som krävs av en ny moderatledare

Liberalernas ledare Jan Björklund beklagade att hon känt sig tvingad att avgå.

”Känner stor respekt för henne, efter nära tre års nära samarbete. Tack Anna!”, twittrar han.

Björklund anser också att Moderaternas beslut att öppna upp för Sverigedemokraterna är det största problemet.

– Jag tror de som nu har avsatt henne överskattar personfrågan och i själva verket så är Moderaternas problem snarare de otydliga besked man har givit när det gäller Sverigedemokraterna, säger han till SVT Nyheter.

”Tack Anna för gott samarbete dessa tre år, du har en varm personlighet med ett starkt driv, twittrar Allianskollegan Annie Lööf (C) och länkar till ett inlägg på sin Instagram.

I en kommentar till SVT Nyheter utvecklar Lööf sina tankar:

”Jag har verkligen uppskattat att samarbeta med Anna, inte minst för att jag fått lära känna den varma person hon är. Anna är en ledare med ett mycket starkt driv, som alltid jobbar stenhårt för att nå sina mål. Jag önskar henne all lycka i framtiden och hoppas att Moderaterna hittar trygghet framåt så Alliansen kan samla sig inför valåret.”

Även Kristdemokraternas partiledare Ebba Busch Thor har skrivit ett längre, personligt inlägg på Instagram, som hon länkar till på sin Twitter med kommentaren nedan:

LÄS MER: De kan ta över efter Kinberg Batra

En annan som var snabb att kommenterar Anna Kinberg Batras beslut på Twitter var Kristdemokraternas partisekreterare Acko Ankarberg.

”Beundransvärd. Tack Anna Kinberg Batra för ditt engagerande arbeter för Alliansen och för ett bättre Sverige”, skriver hon.

Likaså Sara Skyttedal, kristdemokratiskt kommunalråd i Linköpings kommun och tidigare ordförande för ungdomsförbundet, som också reflekterar över det tuffa uppdraget som partiledare.

Anna Kinberg Batra har uppmanat valberedningen att kalla till extrastämma för att välja en ny partiledare.

LÄS MER: David Batra: ”Känns plötsligt som att det finns ännu mer att prata om”
