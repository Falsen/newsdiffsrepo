Universitet bjuder in GoT-fans att söka efter ledtrådar
Johanna Palm

Sammanlagt innehåller arkivet 300 lådor med anteckningar och manuskript, samt mer än 1300 böcker. Med andra ord ett arkiv inte lika stort som Hightower citadellet som George RR Martin skapat i sina böcker. Men kanske ändå stort nog.

Arkivet donerades, enligt The Guardian, till Texas A&M University redan år 1993. Tre år innan den första Game of Thrones-boken – Kampen om järntronen – publicerades.

Och nu ska alltså studenter, men även allmänheten, få tillgång till dess innehåll.

LÄS MER: GoT-säsongen avslutas med maratonavsnitt

”De handskrivna anteckningarna av George RR Martin kanske kan innehålla ledtrådar om kommande handlingar, och alla är välkomna att leta”, säger John Sharp, rektor vid universitetet.

”Oavsett om du utvecklar fanfiction eller endast vill ha möjlighet att uppleva Martins fantasy skrivande i sin renaste form, så är A&M:s personal villiga att visa den moderna litteratur-skatten”, fortsätter han.

Den populära tv-serien som baseras på George RR Martins böcker har sedan ett tag tillbaka passerat böckernas linje och skrivs nu utanför deras handligar. Förra månaden gav författaren besked att den sjätte boken i serien, The winds of the Winter, kan vara klar för publicering nästa år.

LÄS MER: Rekordfylld Game of Thrones-premiär
