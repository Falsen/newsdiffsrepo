Elisabeth Moss försvarar scientologin
Joel Malmén

35-åriga Moss är känd för sin ovilja att uttala sig kring scientologin. I intervjuer har hon kallat sin tro för en privatsak och inte velat kommentera saken ytterligare.

Efter att ett fan frågat Moss på Instagram huruvida Gilead, det fiktiva land i vilket The Handmaid&#x27;s Tale utspelar sig, fått henne att ”tänka två gånger” kring scientologin, gick Moss till mothugg, skriver The Guardian.

LÄS MER: Rödluvans revolt i ”The Handmaid&#x27;s Tale”

”Både Gilead och scientologin anser att alla utomstående källor (det vill säga nyheter) är felaktiga eller ondskefulla... det är bara väldigt intressant”, skrev hennes fan.

”Det om scientologin är inte alls sant. Religiös frihet, tolerans och förståelse för sanning och lika rättigheter för varje ras, religion och trosinriktning är extremt viktigt för mig. Förmodligen det viktigaste. Därför träffade Gilead och THT mig på ett högst personligt plan. Tack för den intressanta frågan!” blev svaret från Moss.

LÄS MER: Klart med ny säsong av ”The Handmaid&#x27;s Tale”
