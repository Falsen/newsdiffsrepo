Tyska regissörer bakom upprop för Serebrennikov
Anna  Grönberg

Teaterregissörerna Thomas Ostermeier och Marius von Mayenburg ligger bakom uppropet, där man uppmanar de ryska myndigheterna att släppa Serebrennikov som befinner sig i husarrest i väntan på att ställas inför rätta.

LÄS MER: ”Serebrennikov viktig symbol inom rysk teater”

De två uppmanar i uppropet även den tyska regeringen att ”säkerställa att Serebrennikov inte blir ett offer för ett karaktärsmord med politiska förtecken och sätts i fängelse.”

Kulturpersonligheter som skådespelerskan Cate Blanchett, filmregissören Volker Schlöndorff och Nobelpristagaren Elfriede Jelinek finns bland de som hittills skrivit under protesten.

Kirill Serebrennikov greps förra veckan av rysk polis under en filminspelning i Sankt Petersburg, anklagad för att ha förskingrat 68 miljoner rubel av statliga medel.

LÄS MER: Kulturpersonligheter protesterar mot gripandet av rysk regissör

Serebrennikov leder Gogolcentrets teater i Moskva och har under de senaste åren gjort sig känd som en hårdför Putin-kritiker.

LÄS MER: Rysk regimkritisk teaterchef gripen av polis

Den ryske regissören låg även bakom balettföreställningen ”Nurejev” som i juli plötsligt ställdes in – en vecka före den planerade premiären på Bolsjojteatern.

LÄS MER: Kontroversiell balett om Nurejev ställs in
