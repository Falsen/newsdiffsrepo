Svensk professor lämnar Oxford i protest mot Trump
Lydia Farran-Lee

Under måndagen meddelade Bo Rothstein att han lämnar Oxford i protest, rapporterar Göteborgs-Posten. Anledningen är att Leonard Blavatnik, en av universitets största donatorer även stödjer den amerikanske presidenten.

–	Jag kan inför studenter och kollegor inte försvara att jag ger legitimitet eller trovärdighet åt en person som ger stora donationer till en regering som står för raka motsatsen till det jag arbetar för, säger Bo Rothstein till Dagens Nyheter.

Rothstein forskar om bland annat politiska institutioner och deras kvalitet, välfärdspolitik och korruption. Han är även varit med och grundat institutet Quality of Government vid Göteborgs universitet.

Till Dagens Nyheter säger Bo Rothstein att han nu ser fram emot att återvända till Göteborgs Universitet, även om han gärna hade avslutat sin karriär i Oxford.
