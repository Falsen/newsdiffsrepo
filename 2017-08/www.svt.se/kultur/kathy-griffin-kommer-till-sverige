Kathy Griffin kommer till Sverige
Lydia Farran-Lee

Efter att fotot med vad som ser ut att vara en halshuggen Trump publicerats fick Griffin sparken från ett återkommande uppdrag för CNN och ett företag som anlitat henne för en annons ändrade sig också om hennes medverkan.

Komikern lade upp en video där hon bad om ursäkt och sade att hon gått över gränsen ett par dagar senare.

Vad som först verkade vara en ekonomisk katastrof för Griffin (”Jag tror inte jag kommer ha en karriär efter det här”, sade hon kort efter fotokritiken) verkar nu har blivit en kassako. Laugh your head off är Griffins första turné utanför USA.

”Vem kunde ana. Ett foto ledde till erbjudanden från hela världen. Jag ser fram emot att få publiken att skratta och berätta hela den fåniga men roliga historien”, säger Kathy Griffin i ett pressmeddelande.

Kathy Griffin kommer till Stockholm och China Teatern den 22 november.
