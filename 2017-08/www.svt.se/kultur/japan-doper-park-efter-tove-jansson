Japansk park döps efter Tove Jansson
Amina Adelai

Författaren och konstnären Tove Jansson var själv delaktig i utformningen av den grönskande parken i staden Hanno utanför Tokyo. Parken blev färdig på 90-talet men nu har stadsledningen bestämt sig för att även döpa den efter Mumin-skaparen, skriver Helsingin Sanomat. Det nya namnet är Tove Jansson Akebono Children’s Forest Park.

I samma stad pågår även arbetet med en temapark för barn i Mumintrollens tecken, som väntas öppna 2019.

Tove Jansson skapade figurerna på 40-talet, men deras stora internationella genombrott kom via den animerade tv-serien ”I Mumindalen”(1990-1991) som var en japansk samproduktion. Serien sändes i över 100 länder.

Manuset skrevs av Akira Miyazaki och Shozo Matsuda och Tove Jansson var själv nöjd över resultatet – även om en del kritiker menade att Janssons ursprungliga, filosofiska koncept delvis fick ge vika för ett mer familjeanpassat format.

Läs mer: Tove Jansson i SVT:s ”Öppet arkiv”
