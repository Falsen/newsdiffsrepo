Bokförlag donerar intäkter till stormen Harveys offer
Johanna Palm

Bokförlagen Simon & Schutster och Scholastic är några av de bokförlag som med anledning av stormen Harveys förödande effekter nu agerar till hjälp för de drabbade i området.

Förlaget Scholastic har sammanlagt donerat 25 000 dollar, motsvarande omkring 200 000 svenska kronor, till Röda Korsets arbete i det stormdrabbade Houston, skriver Publishers Weekly. Men de erbjuder sig nu även att hjälpa drabbade skolbibliotek i området att återuppbygga sina boksamlingar.

Liknande planer även Simon & Schuster som erbjuder hjälp till översvämmade bibliotek och bokhandlare i Texas. De har bland annat erbjudit en donation om 250 böcker till drabbade skolbibliotek.

Men även flera av bokhandlarna i Houston är redo att ställa upp med hjälp. En av USA:s största bokhandlare, Murder by the Book, erbjuder nu inte enbart sina böcker – utan har även, enligt Publisher Weekly, öppnat sina badrum för besökarna. Man erbjuder även el, så att drabbade människor kan ladda sina telefoner.

Flertalet bokhandlare i det stormdrabbade området har även valt att donera 20 procent av sina försäljningsintäkter till en fond som ska hjälpa stormens offer.
