Greider: Fogelströms ”Ligister” ekar i samtidens förortsdebatt
Anders Silvergren Blåder

Per Anders Fogelström skildrade framför allt Stockholm, i romaner som ”Sommaren med Monika” och serien ”Mina drömmars stad”.

Och inspirationen till sina första romaner fick han på Södermalm åren efter att andra världskriget hade tagit slut.

På Söder var åren som följde på krigsslutet bråkiga. Under de så kallade Götgatskravallerna drabbade tusentals ungdomar och polis samman.

Och det var samtidigt en tid då Per Anders Fogelström gick mot strömmen, konstaterar författaren och chefredaktören Göran Greider.

– Mitt i en tid då det litterära etablissemanget vältrar sig i pessimism och elände, så skriver han ganska hoppfulla böcker om ungdomar som är aktiva i olika klubbar och en del är halvkriminella, men det är en optimistisk stil i alla fall, säger han.

– Det roliga är att om man läser ”Ligister” som är den bästa av hans första romaner så känns det igen från vår tids förortskravaller, säger Greider.

På tisdagskvällen sänder SVT kulturredaktionens Anders Lundgrens K-special om Per Anders Fogelström.

SE OCKSÅ: K-Special om Per Anders Fogelström i SVT Play
