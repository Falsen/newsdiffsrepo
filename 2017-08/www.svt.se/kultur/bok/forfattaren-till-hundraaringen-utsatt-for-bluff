”Hundraåringen”-författaren utsatt för bedrägeriförsök
Johanna Palm

Nätbluffen fick sin början med att ett mail som manipulerats till att se ut att komma från hans internationella agent Carina Brandt skickades till Jonasson, skriver Expressen.

I mailet ombads författaren att skicka över bokmanuset.

Jonas Jonasson – som ännu inte anade oråd – inledde en dialog med bluffmakaren och bad om att få vänta två veckor med att skicka in. Manuset är nämligen ännu inte färdigt.

Men efter samtal med den riktiga agenten uppdagades lurendrejeriet.

– Det var otroligt nära att jag gav bort hela det ofärdiga verket till någon där ute, någonstans i världen. Någon som kan svenska. Det gick så långt att jag svarade och fick svar av någon som jag fortfarande trodde var min agent. Känslan är densamma som den jag föreställer mig om du fått inbrott i ditt hem, säger han till Expressen.
