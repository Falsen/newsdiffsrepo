Discovery riskerar släckas ner igen
Lydia Farran-Lee

4,5 miljoner kunder riskerar att bli utan Discoverys kanaler (Kanal 5, Kanal 9, Kanal 11, Eurosport och Animal Planet, med flera) om inte bolaget kommer överens med Com Hem/Boxer, rapporterar Dagens Media.

Det nuvarande avtalet löper ut den 31 augusti.

När Discovery i juni hamnade i konflikt med Telia blev kunderna utan Discoverys kanaler i ett dygn. Förra året hamnade de i luven på Telenor, som då stoppade sin reklam i tv-husets svenska kanaler.
