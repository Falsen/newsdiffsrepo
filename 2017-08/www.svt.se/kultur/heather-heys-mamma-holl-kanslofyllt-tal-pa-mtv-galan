Heather Heyers mamma höll känslofyllt tal på MTV-galan
Hannes Fossbo

Vit makt-demonstrationerna i Charlottesville i Virginia för två veckor sedan satte prägel på nattens MTV-gala.

Susan Bro, mamma till antirasisten Heather Heyers som dödades i Charlottesville när en vit makt-demonstrant körde en bil rakt in i en folkmassa, höll ett känslofyllt tal till sin dotters ära.

- Det är bara 15 dagar sen som min dotter mördades när hon protesterade mot rasism. Jag saknar henne, men vet att hon är här i dag.

Susan Bro berättade också att hon startat en stiftelse i Heather Heyers namn som ska hjälpa den antirasistiska rörelsen.

- Hjälp oss att göra hennes död meningsfull. Jag vill att folk ska veta att hon aldrig var ensam i sin kamp mot rasismen.

LÄS MER: Kendrick Lamar MTV-galans stora vinnare
