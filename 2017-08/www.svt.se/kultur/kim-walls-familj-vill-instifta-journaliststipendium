Kim Walls familj vill instifta journaliststipendium
Lydia Farran-Lee

I går kväll hedrades Kim Wall av vänner och gamla klasskamrater utanför Columbia University I New York där hon studerade journalistik.

Kim Wall försvann den 10 augusti då hon skulle göra ett reportage om den danske uppfinnaren Peter Madsen. Drygt två veckor senare bekräftade polisen att de funnit hennes kropp.

För att Kim Walls journalistiska gärning inte ska glömmas bort har familj och vänner startat en minnessida, där man bland annat kan läsa hennes reportage.

På sidan meddelar Walls anhöriga att de även vill instifta ett stipendium i Kim Walls namn. Pengarna är tänkta att delas ut till kvinnliga journalister som delar Walls intresse för att rapportera om subkulturer.

Som exempel på sådana texter finns interjvu med en riktig vampyr och ett reportage om furries – personer som iklär sig djurdräkter.
