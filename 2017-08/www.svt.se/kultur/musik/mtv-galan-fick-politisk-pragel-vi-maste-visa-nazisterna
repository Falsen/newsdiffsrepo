Kendrick Lamar kvällens stora vinnare – prisades i sex kategorier
Hannes Fossbo

Kendrick Lamar blev kvällens stora vinnare med sex priser av totalt åtta nomineringar. Bland annat prisades han för bästa hiophop-artist och bästa video.

Lamar inledde också den stjärnspäckade festen med ett medly av flera av sina låtar. Uppträdandet innehöll bland annat en brinnande statist.

Galavärlden Katy Perry och The Weeknd hade fem nomineringar vardera men blev utan priser.

I år har MTV för första gången skrotat könsindelningen och Ed Sheeran blev den första att tilldelas priset årets artist.

Miley Cyrus gjorde ett bejublad framträdande och en annan av galans höjdpunkter var premiärvisningen av Taylor Swifts nya video till hiten ”Look what you made me do”

LÄS MER: Taylor Swift tar död på sig själv i ny låt

Videon har hyllats för Taylors självdistans, hon spelar flera versioner av sig själv och driver med allihop. Låten har tolkats som en kommentar i den numera långtgående konflikten mellan Swift och rapparen Kanye West.

Samtidigt har den kritiserats för att innehålla delar som är misstänkt lika Beyoncés Formation-video. Men här kan man ju tänka på att även Beyoncé anklagats för plagiat när det kommer till koreografi. Läs mer om det här.

Vit makt-domonstrationerna i Charlottesville förra veckan färgade av sig på galan på flera sätt.

LÄS MER: Efter Charlottesville: Donald Trumps kulturrådgivare avgår i protest

När Paris Jackson delade ut pris för bästa popvideo höll hon ett politiskt tal.

– Vi måste visa nazisterna, vit-makt-idioterna i Charlottesville och i hela landet, att vi är ett land som har ordet frihet i vår slogan, och att vi har noll tolerans för deras våld, hat och diskriminering. Vi måste stå emot dem”, sa hon.

Katy Perrys inledningstal, som hon höll i rymddräkt efter en resa där hon bland annat hälsat på Buzz Aldrin, handlade om en politisk osäker värld som står i brand.

– Men apokalypsen förtjänar också världens bästa soundtrack, sa Katy Perry i inledningen.

Konstigast på galan i prisväg måste vara att sommarplågan Despacito inte blev årets sommarlåt. Det priset gick istället till Lil Uzi Verts ”XO Tour Llif3”.
