Parisa Amiri: ”Galor har en trovärdighetsproblematik”
Johanna Palm

– Under MTV:s guldålder var det där vi fick reda på nya låtar och artister. Nu sker detta på annat håll och musikgalan är med nuförtiden för att samla en spretigare publik och artistskara. Det finns ett otroligt utbud, som är okurerat nuförtiden, säger Parisa Amiri i Morgonstudion.

LÄS MER: Kendrick Lamar kvällens stora vinnare – prisades i sex kategorier

Under de senaste åren har antalet politiska statements på galorna blivit vanligare. Under årets gala höll bland annat aktivisten Heather Heys mamma tal. Heys dog under vit makt-demonstrationerna i Charlottesville.

Men den politiska medvetenheten har också kommit att bli starkare i både musikvideon – och musikens – själva format. Som Beyoncés ”Lemonade” från förra året där låtar och video packades samman till ett gemensamt verk.

– Det är det ju för det skildrar också tiden, säger Parisa Amiri. Det är inte bara cyniskt marknadsarbete utan det är också hur folk känner och har det idag. Samtidigt är internet en enda stor slit och släng-kultur så man måste göra något som håller och är tidlöst.

LÄS MER: Heather Heys mamma höll känslofyllt tal på MTV-galan

Rollen som musikgalor och pris numera spelar har också kommit att förskjutas. Det osinliga utbudet av musik har gjort att artisterna galorna prisar har kommit att ifrågasättas.

– Galor har en trovärdighetsproblematik just nu. Ska man höra från Grammy att det här är bra eller inte? Galorna har ju väldigt liknande artister som vinner varje år, tycker folk. Så då kämpar de med att folk vänder sig mer och mer ifrån dem.

– Att Kendrick vann dubbelt upp nu på MTV ser folk som ett steg i från det. Att man verkligen tar det på allvar vad folk tycker om.
