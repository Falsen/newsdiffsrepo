Will Smith och Jazzy Jeff släpper ny låt
Lydia Farran-Lee

DJ Jazzy Jeff och Will Smiths senaste låt ”Lovely daze” släpptes 1998, men under ett framträdande under Livewire-festivalen i brittiska Blackpool framfördes nya ”Get lit”, rapporterar NME.

Från scen förklarade Smith att låten gjordes ”som reaktion på det kaos och den förvirring som råder i världen”.

Jazzy Jeff och Will Smith har samarbetat på hitlåtar som ”Gettin&#x27; jiggy with it” och ”Miami”. Jazzy Jeff hade även en återkommande gästroll i ”Fresh prince of Bel air” som blev startskottet till Will Smiths långa, framgångsrika skådespelarkarriär.
