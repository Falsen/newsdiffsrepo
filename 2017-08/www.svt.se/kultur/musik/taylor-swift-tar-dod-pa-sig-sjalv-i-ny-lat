Taylor Swift tar död på sig själv i ny låt
Johanna Palm

Taylor Swifts nya platta fick det att brusa bland fansen. Inte minst efter att släppet föranleddes av en totalrensning på popstjärnans sociala medier. Allt försvann, och istället började kryptiska meddelanden och ormbilder dyka upp i hennes kanaler. Spekulationerna kring om vad som var på gång späckades.

Men den 23 augusti kom svaret: 10 november kommer artistens nya album ”Reputation”.

LÄS MER: Taylor Swift släpper ny platta

Redan under torsdagen var det dags för det första singelssläppet: Låten ”Look what you made me do”. Och den har redan tolkats till att dissa hennes insvurna fiender Kanye West och Katy Perry, skriver The Guardian.

Och blinkar gör den även i samplingsform till klassikerhiten ”I&#x27;m too sexy” av 90-tals gruppen Right Said Fred.

Men något än mer oförklarligt sker i slutet. För sist ut spelas nämligen ett röstmeddelande upp där Taylor Swift säger:

”Ledsen, men den gamla Taylor kan inte svara just nu. Varför? Jo, för att hon är död”.

Hon tycks ju onekligen vara levande, men är det en artistisk omdaning i verkan, månntro?

På sociala medier har förbryllade fans också skojat om att omslagets typsnitt appellerar till något så olikt Taylor Swift som hardcore-genren.

Så kanske får tiden utvisa hur denna förmodade identitetskris tar sig i form när hela albumet väl är ute.
