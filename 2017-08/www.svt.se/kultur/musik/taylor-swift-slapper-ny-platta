Taylor Swift släpper ny platta
Johanna Palm

Och det var via sociala medier som popstjärnan gett sina fans hintar och kryptiska meddelanden om att något var i antågande. Inte minst efter att hennes sociala medier plötsligt rensades fick omvärlden att bita på naglarna.

Men nu är svaret här: En ny platta med titeln ”Reputation”. Och den 10 november är det dags. Men redan under torsdagen kommer den första singeln släppas, rapporterar TT.

Men en fråga som släppet nu skapar är: Hur kommer Katy Perry reagera på dessa nyheter? För att de två popgiganterna haft viss osämja som utspelat sig vid albumsläpp är rätt vida känt.

En osämja som fick sin början 2013 när tre av Taylor Swifts dansare, mitt under pågående världsturné, hoppade av och gick över till Katy Perry istället. Något som fick Swift att skriva låten ”Bad Blood” och i intervjuer refererade till att den handlade om en annan kvinnlig artist.

– Hon försökte sabotera en hel arenaturné, sade Taylor Swift till Rolling Stone då.

LÄS MER: Taylor Swift återvänder till streamingtjänster samtidigt som Katy Perry släpper nytt album

Sedan dess har en något lågfrekvent konflikt mellan de båda utspelat sig på i huvudsak twitter. Men i juni i år när Katy Perry släppte sitt nya album ”Witness” passade Taylor Swift att göra sin låtkatalog tillgänglig på streamingtjänster de inte funnits på sedan 2014.

Sammanträffande eller hämnd frågade vi oss då. Nu snarare: Vad härnäst?
