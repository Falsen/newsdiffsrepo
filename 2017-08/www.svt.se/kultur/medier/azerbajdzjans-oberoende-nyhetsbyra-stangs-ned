Azerbajdzjans oberoende nyhetsbyrå stängs ned
Johanna Palm

Nyhetsbyrån, som är baserad i huvudstaden Baku, grundades år 1990 av journalister som vägrade arbeta i de statligt kontrollerade medierna och de har sällan backat från kritisk rapportering om den sittande presidenten Ilham Aliyevs regering, skriver TT.

Förra veckan frystes byråns bankkonton som en del av en brottsutredning om obetalda skatter motsvarande 180 00 tusen kronor. Under torsdagen greps byråns chef Mehman Aliyvevs, misstänkt för tjänstefel och skattebrott.

Organisationerna Human Rights Watch och Reportrar utan gränser fördömer nu myndigheternas agerande.

Reportar utan gränser menar att misstankarna är politiskt motiverade, och skriver i ett pressmeddelande att de omedelbart kräver att Mehman Aliyev omedelbart släpps fri och att samliga brottsmisstankar mot honom läggs ned.
