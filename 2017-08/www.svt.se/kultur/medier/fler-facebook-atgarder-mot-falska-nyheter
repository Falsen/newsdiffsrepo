Fler Facebook-åtgärder mot falska nyheter
Anders Silvergren Blåder

Facebooks förhoppning är att åtgärden kommer att reducera spridningen av falska nyheter då det samtidigt blir mindre ekonomiskt fördelaktigt att ägna sig åt den här sortens verksamhet. Det rapporterar Dagens Media, som citerar ett blogginlägg av två produktchefer på företaget.

Produktcheferna Satwik Shukla och Tessa Lyons skriver att Facebook försöker motverka spridningen av falska nyheter med hjälp av tre strategier. Dels motverkar man de ekonomiska incitamenten för företag som jobbar med falska nyheter, dels försöker man med hjälp av nya produkter försvåra spridningen av sådana nyheter och slutligen vill man hjälpa användarna att fatta mer välavvägda beslut när de surfar mot mediebolagets plattformar.

Strategierna har varit kända en tid och kom som ett svar på nyhetshändelser, som Trumps seger i USA och brexit-valet i Storbritannien, under fjolåret.

LÄS MER: Facebook vill vara ”närvarande förälder”

– Mycket för oss väcktes i samband med de valen som hölls förra året, och då definitivt det amerikanska valet då man pekade på oss och ifrågasatte hur vår plattform användes, berättade Janne Elvelid, Public Policy Manager Nordics på Facebook, för Kulturnyheterna i somras.
