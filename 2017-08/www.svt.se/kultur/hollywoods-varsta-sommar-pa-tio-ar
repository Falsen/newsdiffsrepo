Hollywoods värsta sommar på tio år
Lydia Farran-Lee

Förra helgens biobiljettförsäljning i USA är den lägsta för motsvarande period sedan 2001 och för första gången på tio år har man inte lyckats dra in över fyra miljarder i augusti månad, skriver The Guardian.

Biljettförsäljningen i USA är dessutom 35 procent lägre i augusti i år jämfört med förra året.

Anledningen tycks helt enkelt vara en avsaknad av hitfilmer. Bara två filmer har fått så kallad wide release – att de lanseras på många dukar i hela landet: Svenske David F Sandbergs ”Annabelle: Creation” och filmversionen av Stephen Kings epos ”The Dark Tower”.

Försäljningen har varit så trög att produktionsbolaget Warners Bros låtit kassasuccén ”Wonder woman” från tidigare i sommar visas på biograferna igen, innan den släpps för hemmaförsäljning.
