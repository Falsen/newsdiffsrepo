Jesper Ganslandt prisad på norsk filmfestival
Johanna Palm

”Juryn blev imponerad av regissörens närmande av denna unika historia. Från ett barns perspektiv skildrar filmen en resa för att överleva, och juryn upplever filmen som både relevant och aktuell”, det skriver juryn i sin motivering.

Det är bara andra året som priset ”Eurimages lab project” delas ut, och den svenske regissören tilldelas 475000 kronor.

Regissören och skådespelaren Jesper Ganslandt har tidigare bland annat gjort filmen ”Farväl Falkenberg”. En film som år 2007 Guldbaggenominerades i kategorierna bästa regi och bästa manus.

Filmen ”Jimme” handlar om en fyraårig pojke och hans far som tvingas fly Sverige efter att landet blivit en diktatur.
