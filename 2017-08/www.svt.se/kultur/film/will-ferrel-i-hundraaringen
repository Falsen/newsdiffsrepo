Will Ferrell i amerikansk version av ”Hundraåringen”
Anna  Grönberg

Filmen, som även produceras av den amerikanske skådespelaren tillsammans med Adam McKay och Jessica Elbaum, baseras på Jonas Jonassons  bok med samma namn – men i den amerikanska versionen får huvudpersonen Allan Karlsson byta namn till Turner.

Felix Herngren och Henrik Jansson-Schweizer, som skrev det svenska manuset, blir exekutiva producenter för den amerikanska versionen av filmen.

I en kommentar till Expressens filmblogg Spoiler Alert säger Felix Herngren att han är glad över att just Will Ferrell är inblandad i projektet.

– USA-remakes kan ligga i luften mycket länge innan de eventuellt blir av, så detta är så jäkla kul. Sedan är det extra kul att det är Will Ferrell som tar sig an det. Han är en briljant komiker, en av mina absoluta favoriter och dessutom med svensk-koppling. Han har varit mycket i trakterna runt Malmköping under sina somrar i Sverige.

LÄS MER: ”Hundraåringen” nominerad till bästa smink

”Hundraåringen som klev ut genom fönstret och försvann” nominerades 2016 till en Oscar i kategorin bästa smink.

LÄS MER: ”Hundraåringen-maskörer” invalda i Oscarsjuryn.

Två år tidigare vann den Biopublikens pris på Guldbaggegalan.
