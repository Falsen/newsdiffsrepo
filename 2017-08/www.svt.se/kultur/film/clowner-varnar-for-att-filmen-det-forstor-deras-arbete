Clowner varnar för att filmen ”Det” förstör deras arbete
Johanna Palm

Det sägs att få filmer har traumatiserat en generation som den första filmatiseringen av ”Det”. För när filmen kom år 1990 skrämde den slag på ungefär samtliga kids som förmådde att se den.

Den 13 september har nyinspelningen, med Bill Skarsgård i huvudrollen som den outhärdligt obehagliga Pennywise, premiär på svenska biografer. I USA börjar filmen visas något tidigare, närmare bestämt den 8 september.

LÄS MER: Bill Skarsgård ska spela clownen i ”Det”

Inför premiären har nu det internationella clown samfundet gått ut med en varning. För de menar att filmen riskerar att förstöra för professionella clowners arbetsmöjligheter och ge dem dåligt rykte, skriver Hollywood Reporter.

De släpper därför nu ett presskit med syfte att parera filmens verkningar och påminna om att clowner faktiskt är något som ska ”uppskattas och glädjas med”.

”Bara för att någon använder en halloween-mask i gummi så betyder inte det att de är en clown”, skriver de samt rekommenderar vidare unga barn att inte kolla på skräckfilm.

Författaren själv och upphovsmannen till det hela, Stephen King, twittrade i våras en kommentar rörande hur hans bok och dess filmatisering kommit att påverka omvärlden:

”Don&#x27;t kill the messenger for the message”, skrev han.
