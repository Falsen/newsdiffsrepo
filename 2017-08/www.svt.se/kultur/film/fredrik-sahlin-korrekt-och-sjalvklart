Fredrik Sahlin: ”Korrekt och självklart”
Fredrik SahlinFilmkritiker

Ruben Östlund och gänget har goda chanser att ta sig vidare i nomineringsracet. Det som diskuteras i filmen, det mänskliga flockbeteendet, fördomar och politisk ängslighet är ju globala fenomen som nog kan trigga även den amerikanska juryn.

”The Square” är inte bara insiktsfull, det är också en rejält underhållande film, vilket möjligen skulle kunna ligga den i fatet. Juryn brukar nämligen i princip alltid premiera mer allvarsamt berättade historier.

Om Ruben Östlund – förutom den bärgade Guldpalmen – även skulle vinna en Oscar skriver han ännu en gång svensk filmhistoria – vilket nog skulle göra hans yrkesmässiga ego odrägligt stort… Men det är långt dit.
