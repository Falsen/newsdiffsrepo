Janne Josefsson mest lyssnad vid årets Sommar i P1
Johanna Palm

Nytt för i år var att en poddversion av programmet släpptes redan klockan sju på morgonen. Otåliga lyssnare kunde med andra ord redan till morgonkaffet lyssna på dagens program. En nationalklenod i förändring, kan man säga. Och enligt Bibi Rödöö också något som var väldigt uppskattat.

Listan över de mest lyssnade programmen i direktsändning toppas av journalisten Janne Josefsson. Ett sommarprat som också kom att generera en hel del efterföljande debatt. Tätt därefter kom den 105-åriga bloggaren Dagny Carlsson. En unik sommarpratare som med sin ålder kvalar in som den äldsta sommarvärden i programmets historia.

Tredje plats kammade musikern, sångaren och låtskrivaren Per Gessle hem. Och listan över det mest lyssnade programmet i poddversion toppas av operasångaren Rickard Söderberg.

– De som toppar listorna är tre starka röster som kommenterar det som sker i samhället. Sommar fortsätter att vara angeläget och starta samtal och diskussioner bland lyssnarna, säger Sommars programchef Bibi Rödöö i ett pressmeddelande.

Flest reaktioner i sociala medier fick handbollsspelaren och opinionsbildaren Linnéa Claeson. Men även lyssnarnas egna sommarvärd, Tommy Ivarsson, vars program handlade om hans yngste son som gick bort i väntan på nya lungor, genererade stora reaktioner i sociala medier.

I musikväg är det brittiska PJ Harvey som toppar listan av de mest spelade artister. Men kanske inte på grund av utbredd popularitet bland sommarpratarna rent generellt. Utan helt enkelt för regissören Lisa Langseth lät hennes låtar följa lyssnaren som en röd tråd genom hela programmet. 10 av 11 PJ Harvey-låtar spelades just under hennes program. Den 11:e låten PJ Harvey-låten spelade filosofen Jonna Bornemark i sitt program.
