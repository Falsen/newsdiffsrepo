Varierat väder i veckan
SVT Väder

I kväll: Fortsatt regnDagens band med regn genom landet ligger under kvällen från Bohuslän upp till Hälsingland. Även längre norrut kan regn, skurar och åska fortsatt förekomma, åtminstone en bit in på kvällen också. Till delvis klara vädret i sydost finns kvar, men naggas alltmer under natten när regnet trycks ner åt sydost. Lilla kartan till vänster visar var det kan väntas bli frost kommande natt.

Onsdag morgon: Mest uppehållDet mesta av regnet har dragit bort österut eller mattats av, så det blir mest uppehåll i morgon bitti. På många håll även klart, vilket lär innebära en rejält kylig inledning på onsdagen. Moln närmar sig dock västerifrån, och tillhörande regn drar in över Lapplandsfjällen redan från morgonen eller förmiddagen någon gång. Kartan till vänster visar trolig regnmängd från tisdag kväll till onsdag morgon.

Onsdag: Solen dominerarDet blir en hel del sol i stora delar av landet. I Lapplandsfjällen däremot molnigt och regn som trycks in västerifrån. Samtidigt laddar en ny impuls med regn upp söder om Sverige, och som förlöpare kan någon lokal regn- eller åskskur förekomma i södra Götaland under dagen. Kartan till vänster visar trolig regnmängd under onsdagen.

Onsdag kväll: Molnen tätnar i söderUnder eftermiddagen och kvällen kan det i Lappland även bli lite regn öster om fjällen. Samtidigt tätnar molnen på nytt i Götaland, följt av regn till natten. Kartan till vänster visar trolig regnmängd från onsdag kväll till torsdag morgon.

Torsdag: Regnigt i söder och ostadigt längst i norrRegn och skurar berör Götaland och delar av Svealand under torsdagen. Det allra mesta faller redan under natten och morgonen, så fram på dagen har det regnet dragit vidare österut. Istället är det lokala skurar som väntas, möjligen även åska. Det finns också en del rester kvar från onsdagen av moln och regn i nordligaste Norrland.

Fredag–lördag–söndag: Osäkert helgväder i SydsverigeLite eftersläntrande skurar lever kvar i söder på fredag, varvefter det tillfälligt blir stabilare. Nästa attack söderifrån är ett väldigt osäkert kort, för hur, var och när regnet kommer upp söderifrån är osäkert. Följ hur prognosen utvecklas under veckan för en allt säkrare helgprognos. I norr blir det mest växlande uppehåll och uppehåll under septembers inledande dagar, men också skurar som i västvinden drar in över främst Lappsfjällen.
