Sparkad gd tappar ytterligare uppdrag

TT

Transportstyrelsens förra generaldirektör Maria Ågren blir av med ytterligare ett uppdrag. Nu har hon förlorat sin plats i insynsrådet till Havs- och vattenmyndigheten, skriver Göteborgs-Posten.

Insynsrådet tillsätts av regeringen som i torsdags beslutades att hon entledigas från uppdraget.

Maria Ågren fick sparken från Transportstyrelsen i januari i år. Motiveringen då var att hon och regeringen "haft olika syn på hur arbetet skulle bedrivas". Därefter har den stora IT-skandalen på Transportstyrelsen och att Maria Ågren har fått ett strafföreläggande för vårdslöshet med hemlig uppgift avslöjats.

Ågrens förordnande löper ut 2021 och hon har placerats på regeringskansliet fram till dess.

Regeringen har vänt sig till Statens ansvarsnämnd och begärt att Maria Ågren ska avskedas. Nämnden väntas fatta beslut i höst.
