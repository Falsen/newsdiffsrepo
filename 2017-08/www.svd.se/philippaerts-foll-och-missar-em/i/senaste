Philippaerts föll och missar EM

TT

Belgaren Olivier Philippaerts mötte sitt första svåra hinder redan innan EM-hoppningarna börjat i Göteborg.

Och han tog sig inte över det.

Philippaerts föll av sin häst Legend of Love under tisdagsmorgonens träning och skadade sig så illa i ena axeln att han tvingas avstå mästerskapet, uppger tidningen Ridsport.

Legend of Love vägrade att ta sig över vattenhindret och i samband med det ramlade Olivier Philippaerts ur sadeln.

Reserven Jérôme Guéry tar i stället plats i det belgiska laget med Grand Cru van de Rozenberg.

Onsdagsförmiddagens tidshoppning inleder EM.
