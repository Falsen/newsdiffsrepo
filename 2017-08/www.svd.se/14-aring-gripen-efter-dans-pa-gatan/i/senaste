14-åring gripen efter dans på gatan

TT

En 14-årig pojke som blev en viral succé på Twitter när han dansade till låten ”Macarena” på en gata i Saudiarabien har gripits.

Han förhörs efter anklagelser om ”opassande offentligt beteende” i staden Jeddah, skriver BBC.

I videoklippet, som först tros ha lagts upp på sociala medier för ett år sedan, stoppar han trafiken medan han dansar.

Det är oklart om han formellt kommer att delges misstanke för något brott.

Nyligen greps en sångare för att ha ”dabbat” vid en konsert i landets sydvästra delar.
