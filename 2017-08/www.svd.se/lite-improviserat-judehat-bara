2017-08-16T12:13:45.000Z

Lite improviserat judehat bara

Ivar Arpi

Ni vet hur det är. Man improviserar ett tal. Det går bra. Man gör sig populär. Sedan hör tidningarna av sig och tycker att man har sagt något dumt. Som att judar är ”apornas och svinens avkommor”. Det kan hända den bäste.

Eller inte.

Men ungefär så förklarar en imam vid Helsingborgs moské den antisemitism han gav uttryck för i ett tal i slutet av juli. På frågan om varför han kallar judar för ”apornas och svinens avkommor” påstår han att detta uttryck är vanligt förekommande i Mellanöstern. Som att det gör saken bättre.

Gång på gång uppmärksammas antisemitism i svenska moskéer. Utländska antisemiter bjuds återkommande in som talare. Men även moskéernas egna imamer står för judehatet. Att det bubblar upp när en populär imam improviserar säger kanske något om hur han tänkte sig att det skulle tas emot.

Frågan är kanske om han blev mer eller mindre populär efter sitt tal.
