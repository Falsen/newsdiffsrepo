Nytt avgångskrav inifrån M: Förtroendet förbrukat

TT

I maj ville Christian Gustavsson, ordförande i Moderaternas länsförbund i Östergötland att Kinberg Batra lämnar sin post. Hon lovade då att bli tydligare när hon kommunicerar partiets politik. Dessutom möblerade Kinberg Batra om i partitoppen. Partisekreteraren Tomas Tobe fick sluta och tog över jobbet som rättspolitisk talesperson från Beatrice Ask.

Men enligt vad Ekot erfar finns det fortfarande ett missnöje med partiledaren, framför allt i de stora länsförbunden Stockholms län och Stockholms stad.

Senare på tisdagen anslöt sig även Pia Almström (M), kommunstyrelsens ordförande i Kävlinge, till dem som kräver Kinberg Batras avgång.

– Jag saknar förtroende för Anna Kinberg Batra, säger hon till Dagens Industri.

– Det har gjorts omtag, men det har inte gett resultat och det fungerar inte. Jag är djupt oroad.

Moderaterna fick 16,2 procent av rösterna i Sifos augustimätning. Partiet har partistämma i mitten av oktober.
