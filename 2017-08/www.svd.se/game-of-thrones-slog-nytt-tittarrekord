"Game of Thrones" slog nytt tittarrekord

TT

12,1 miljoner.

Så många såg det sista avsnittet av den sjunde säsongen av "Game of Thrones" på söndagskvällen i USA, rapporterar Variety. Siffran inkluderar endast de tittare som såg avsnittet när det sändes på tv, vilket är rekord för en tv-serie.

Det kan jämföras med det sista avsnittet i säsong sex, som sågs av 8,9 miljoner tittare när det sändes.

Den totala siffran för det sista avsnittet i säsong sju landar på totalt 16,5 miljoner tittare i USA, då räknas även de tittare som strömmade avsnittet senare på söndagskvällen.

I Sverige släpptes "Game of Thrones"-avsnittet natten till måndag 03.00 på HBO.

Sedan väntar den åttonde och allra sista säsongen – men det dröjer ett tag innan tittarna får ta del av den. Enligt tidigare uppgifter är den omåttligt populära fantasyserien inte tillbaka i rutan förrän år 2019.
