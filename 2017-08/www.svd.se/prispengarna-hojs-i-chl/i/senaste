Prispengarna höjs i CHL

TT

Prispengarna i Champions Hockey League höjs över tid. Kommande säsong är den totala prispotten cirka 14,7 miljoner kronor och vinnaren får drygt 2,8 miljoner kronor. Säsongen 2022–2023 uppgår den totala potten på nästan 33 miljoner kronor och vinnaren får drygt 6,8 miljoner kronor, uppger CHL-organisationen på en pressträff i Malmö.

Frölunda är regerande mästarlag och har tagit hem turneringen två år i rad. Kommande säsong är den fjärde upplagan av CHL. Övriga svenska klubbar i turneringen, som startar på torsdag, är Malmö, Brynäs, HV71 och Växjö.
