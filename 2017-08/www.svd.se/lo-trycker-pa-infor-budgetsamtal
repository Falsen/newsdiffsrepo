LO trycker på inför budgetsamtal

TT

Inför regeringens budgetmöte trycker nu LO på för flera reformer. LO vill se investeringar i välfärden, utbildning för "riktiga jobb", högre skatt på kapital och höjt barnbidrag.

"Löntagare måste få en större del av det välstånd som skapas. Höstbudgeten måste innehålla en stor satsning på barnfamiljerna genom höjda barnbidrag", skriver LO-ordföranden Karl-Petter Thorwaldsson och tre av hans medarbetare på DN Debatt.

I dag ska regeringen samlas på Harpsund för budgetsamtal. Finansminister Magdalena Andersson (S) ska redogöra för det ekonomiska läget och förutsättningarna för 2018 års budget.
