Sjukhus rekryterade för 1 miljon – sköterskorna kom inte

TT

Skaraborgs sjukhus skulle skaffa sex spanska sjuksköterskor via ett vårdrekryteringsbolag. Men sjukhuset fick inte vad de betalat för och krävde 300 000 av företaget för "ej fullgjord leverans". Nu har rekryteringsföretaget gått i konkurs och sjukhuset kommer sannolikt inte att få några pengar, uppger P4 Skaraborg.

Totalt kostade rekryteringen omkring en miljon kronor. Men endast fyra av de sex sköterskor man betalat för kom till Skövde och då med så bristande kunskaper i svenska att de inte kunde arbeta som planerat.

Utmätningsförsök har gjorts i samband med konkursen men enligt uppgift finns inga tillgångar i bolaget.
