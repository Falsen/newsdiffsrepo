"Korparna" visas i Toronto

TT

Jens Assurs långfilmsdebut "Korparna" visas på filmfestivalen i Toronto, skriver Svenska filminstitutet i ett pressmeddelande.

Filmen visas i sektionen "Discovery" där nästa generations filmskapare lyfts fram.

"Det känns väldigt fint att "Korparna" får breda ut vingarna och flyga vidare på sin internationella turné. Filmen kräver sin publik och jag tycker att det ska bli oerhört spännande att låta Torontos hängivna festivalbesökare få följa med in i den vackra men brutala värld som "Korparna" är", säger Jens Assur enligt ett pressmeddelande.

Filmen utspelar sig på den svenska landsbygden under 70-talet och baseras på Tomas Bannerheds bok med samma namn som bland annat belönats med Augustpriset.

Fler svenska filmer som visas på filmfestivalen i Toronto är bland annat "Borg", "The square", "Euphoria" och "Min börda".

"Korparna" har svensk biopremiär den 13 oktober.
