Kaj Linna kräver 20 miljoner i skadestånd

TT

Den felaktigt morddömde Kaj Linna kan komma att kräva runt 20 miljoner i skadestånd. Det säger Thomas Magnusson, Linnas advokat, till DN.

– Det här fallet är unikt. Det finns ingen som har suttit lika länge, säger Magnusson.

Till en början vill Linna ha 5,5 miljoner i förskott av staten, vilket framgår i skadeståndsansökan till Justitiekanslern, JK.

Om Kaj Linna får igenom sitt krav kommer han att med råge få ett rekordstort skadestånd. Joy Rahman fick 10,2 miljoner kronor efter att ha suttit fängslad i åtta år.
