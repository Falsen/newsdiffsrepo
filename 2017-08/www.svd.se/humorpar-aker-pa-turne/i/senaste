Humorpar åker på turné

TT

Komikerparet Johanna Wagrell och Johan Hurtig ger sig ut på turné med förställningen "Är du sur?".

Showen består av relationshumor och berör ämnen som kärlek, jämställdhet och självkänsla.

"Traditionellt är relationshumor mycket "han städar aldrig" eller "hon vill bara välja gardiner och aldrig ligga", det är gamla stereotyper som moderna människor inte riktigt känner igen sig i tror vi", säger Johanna Wagrell enligt ett pressmeddelande.

Turnén har premiär den 6 oktober i Stockholm och fortsätter sedan till ytterligare tio städer, däribland Göteborg, Umeå och Sundsvall.
