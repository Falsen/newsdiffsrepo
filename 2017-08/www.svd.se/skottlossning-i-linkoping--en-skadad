Skottlossning i Linköping – en skadad

TT

En person har hittats skadad efter larm om skottlossning i området Skäggetorp i Linköping, skriver Aftonbladet. Flera personer har gripits i närområdet, säger polisen.

Enligt dem som larmade hördes flera skott i området vid 18.20-tiden. Polisen rubricerar händelsen som försök till mord.

Den skadade har förts till sjukhus. Skadeläget är oklart.
