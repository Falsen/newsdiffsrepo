Fem punkter att hålla koll på i­nför säsongen

Fredrik Scherman

Går världen under nästa sommar? Är Premier L­eague 2017–2018 den sista innan storklubbarna bildar en superliga? Ja, det går nästan att tro det; ty klubbarna har värvat som om fanns det ingen morgondag. Manchester United lade upp ungefär 820 miljoner kronor för Romelu Lukaku (Everton), Chelsea svarade med att betala över 650 miljoner kronor för Álvaro Morata (Real Madrid) och Arsenal hade sedan tidigare värvat Alexandre Lacazette (Lyon) för ungefär 520 miljoner kronor. Men värst har Manchester City varit. Bara ytterbackarna Kyle Walker (Tottenham), Danilo (Real Madrid) och Benjamin Mendy (Monaco) kostade tillsammans närmare 1,5 miljarder kronor. Då har vi inte ens nämnt köpet av den offensiva mitt­fältaren Bernardo Silva (M­onaco) för omkring 500 miljoner kronor. Tränaren Pep Guardiola lär få det hett om öronen om inte förra säsongens tredjeplats byts ut mot att ligatiteln hamnar i den ljusblå delen av Manchester.

Trenden att de lite mindre klubbarna, sett till en historisk europeisk hierarki, värvar dyrt fortsätter också. ­Southampton har köpt mitt­fältaren Mario ­Lemina från Juventus för u­ngefär 170 miljoner kronor och förr­förra säsongens sensationella mästare Leicester har köpt S­evillas lag­kapten V­icente Iborra för knappt 130 miljoner kronor. Bourne­mouth har ­sam­tidigt värvat Chelseas back Nathan Aké för över 200 miljoner kronor.
