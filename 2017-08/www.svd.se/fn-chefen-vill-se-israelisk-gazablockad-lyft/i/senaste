FN-chefen vill se israelisk Gazablockad lyft

TT

FN:s generalsekreterare António Guterres vill att blockaden av Gazaremsan lyfts.

– Det är en av de mest dramatiska humanitära kriser jag har sett, sade han vid ett besök i området, som kontrolleras av den palestinska islamiströrelsen Hamas.

Enligt israeliska myndigheter är blockaden nödvändig, eftersom att den hindrar Hamas från att skaffa vapen. Men enligt FN har levnadsförhållandena i Gaza snabbt blivit ohållbara, med smutsigt vatten och knapp tillgång till elektricitet.
