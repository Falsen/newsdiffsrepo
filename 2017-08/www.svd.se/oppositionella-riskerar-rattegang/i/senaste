Oppositionella riskerar rättegång

TT

Venezuelas nya grundlagsförsamling kommer att hålla förräderirättegångar mot oppositionsledare som anses främja ekonomiska sanktioner från USA.

En förordning om en "historisk" rättegång mot "dem som är inblandade i att främja dessa omoraliska handlingar mot Venezuelas folks intressen" har godkänts, uppger grundlagsförsamlingen, som består av anhängare till president Nicolás Maduro.

Det är inte känt om några specifika oppositionsledare åsyftas.
