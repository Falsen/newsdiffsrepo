Yxman rånade guldsmedsaffär

TT

En guldsmedsbutik i Allums köpcenter i Partille utanför Göteborg har utsatts för ett rån. En yxbeväpnad gärningsman slog sönder en glasmonter med guldsmycken och försvann sedan därifrån.

Det är oklart hur mycket smycken rånaren kom över. Polisen söker efter den misstänkte – som enligt uppgift ska vara klädd i orange så kallade varselkläder – med flera patruller i området. Ingen person ska ha skadats fysiskt.
