"Yingluck flydde till Dubai"

TT

Thailands tidigare premiärminister Yingluck Shinawatra flydde till Dubai, uppger högt uppsatta partimedlemmar, ett dygn efter att hon inte dök upp när hon skulle få sin dom i en rättegång.

Hon ska ha lämnat landet i förra veckan och flög via Singapore till Dubai där hennes bror, före detta premiärministern Thaksin Shinawatra, lever i exil sedan 2008.

Thailands högsta domstol har utfärdat en arresteringsorder och satt ett nytt datum för domen.
