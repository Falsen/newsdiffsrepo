Kinberg Batra fick ultimatum – för två veckor sedan

Fredrik Mellgren

Enligt vad SvD erfar var det länsförbunden i Stockholms stad och län som ville ge Anna Kinberg Batra chansen att ”självmant och snyggt” meddela sin avgång.

Erbjudandet fick hon för knappt två veckor sedan. Om hon hade nappat hade inga avgångskrav rests mot henne.

Men enligt SvD:s källor svarade hon aldrig de som kom med förslaget. I stället har hon i andra sammanhang gjort klart att hon tänker kämpa för att sitta kvar.

Avgångskraven som nu har kommit offentliggjordes några timmar efter att tidsfristen löpt ut.

Det var på onsdagen som det meddelades att en "tydlig majoritet" i förbundsstyrelsen och bland de moderata kommunalråden i Stockholms län hade förklarat att de saknar förtroende för partiledaren.

Det dröjde inte länge innan ytterligare länsförbund ställde sig bakom det öppna avgångskravet.

På torsdagen anslöt sig alltså även det tunga partidistriktet Stockholms stad se ett partiledarbyte i Moderaterna.

– Det är med blandade känslor jag meddelar att vi vill att Anna Kinberg Batra avgår, sade förbundsordföranden för M i Stockholm stad Joakim Larsson till SVT.
