Uber bekräftar valet av ny vd

TT

Uber har utnämnt Dara Khosrowshahi som ny vd för taxijätten. 48-åringen kommer senast från vd-posten hos bokningssajten Expedia.

Att Khosrowshahi hade röstats fram av styrelsen läckte ut till medier redan i helgen, men först nu bekräftas uppgiften av företaget.

Ubers grundare Travis Kalanick avgick som vd i juni, ett krav från flera tunga investerare efter en stormig tid för bolaget.
