Kaj Linna kommer till Bokmässan

TT

Linna ska samtala om sin tid i fängelset och om livet efteråt med DN-journalisten Stefan Lisinski som skrivit boken "Att ta ett liv" om Linnafallet. Under samtalet medverkar även journalisten Anton Berg som tagit upp fallet i podcasten "Spår".

Linna satt fängslad i nästan 13 år för ett mord som begicks på en gård i Kalamark 2004. Han beviljades resning sedan flera journalister granskat fallet och pekat på svagheter i bevisningen.

Bokmässan pågår mellan 28 september och 1 oktober.
