Plan störtade nära skola – två döda

TT

Två personer omkom i en flygolycka med ett mindre privatplan utanför Holmestrand söder om Oslo. Planet av typen PITT hade enligt vittnen övat flygakrobatik innan det plötsligt störtade vid lunchtid på tisdagen.

Polisen meddelade senare via Twitter att de två personer som fanns ombord hade avlidit.

Planet störtade på en åker nära Ekeberg skola och många människor, även skolbarn, blev vittnen till olyckan. Holmestrands kommun har upprättat ett kriscentrum vid skolan.
