Tesla sega med att göra rätt för sig

TT

Tesla Motors Sweden har haft 110 skulder till staten som har hamnat hos Kronofogden de senaste tre åren, skriver Dagens industri. Den senaste skatteskulden som hamnade för indrivning hos Kronofogden var på nästan 240 000 kronor.

Enligt tidningen har Teslas obetalda skatter och avgifter alltid betalats när de har hamnat hos Kronofogden. Men skulderna har likväl hamnat för indrivning och sysselsatt myndighetens personal.

Utöver slarv med skulder till staten har Tesla i Sverige 104 ansökningar om betalningsförelägganden hos Kronofogden. 44 av de ansökningarna har lett till en dom, vilket skulle kunna leda till indrivning. Men även i dessa fall har Tesla så småningom betalat.
