Försök att spränga bankomat i Malmö

TT

Ett försök har gjorts att spränga sönder en bankomat på Nydalatorget i Malmö, skriver flera medier. Två kraftiga smällar hördes.

– Någon har gett sig på bankomaten med någon form av laddning, säger Mikael Lindh, vakthavande befäl vid polisregion Syd, till Sydsvenskan.

På tidningens bilder ser det ut som att bankomaten mest har skadats till ytan. Bombtekniker har kallats in och platsen har spärrats av.
