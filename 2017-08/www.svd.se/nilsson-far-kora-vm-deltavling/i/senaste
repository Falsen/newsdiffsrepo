Nilsson får köra VM-deltävling

TT

Speedwayföraren Kim Nilsson har fått ett wildcard till GP-tävlingen på Friends arena den 23 september.

Nilsson kör för Masarna men är född i Stockholm och gör sin fjärde start på hemmaplan i VM-serien. Han fick ett wildcard även 2013 och hoppade in som ersättare både 2014 och förra året. Som bäst, i fjol, har han kört in fem poäng.

"Väldigt glad över att bli nominerad", skriver 27-åringen på Twitter.

Nilsson, som "extraknäcker" för Leicester i England och Vargarna i allsvenskan, får sällskap av landsmännen Fredrik Lindgren (VM-fyra) och Antonio Lindbäck (på nionde plats i totalen) i Solna. Jacob Thorssell och Filip Hjelmland är reserver.
