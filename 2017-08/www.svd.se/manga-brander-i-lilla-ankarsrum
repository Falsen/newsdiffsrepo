Många bränder i lilla Ankarsrum

TT

I Ankarsrum, med omkring 1 300 invånare, har det börjat brinna 17 gånger utan känd orsak hittills i år.

Nu vädjar räddningstjänsten om hjälp från de boende i det lilla samhället i Västerviks kommun.

– Vi måste alla hjälpas åt och lägga det här pusslet och göra det vi kan. Var uppmärksamma. Ser ni något konstigt, så ska ni larma, sade Peter Helge från räddningstjänsten under ett stormöte på tisdagskvällen, skriver Västerviks-Tidningen.

De flesta bränderna inträffade i maj och i de senaste har byggnader bränts ner.
