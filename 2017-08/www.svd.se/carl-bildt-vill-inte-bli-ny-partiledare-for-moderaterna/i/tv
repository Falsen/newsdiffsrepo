Carl Bildt vill inte bli ny partiledare för Moderaterna

SvD

Efter att Anna Kinberg Batra sade att hon avgår som partiledare för Moderaterna har en möjlig efterträdare diskuterats intensivt. En av favoriterna bland väljarna har varit den tidigare partiledaren Carl Bildt, men han berättar i en intervju med Expressen att även om han ”vill hjälpa” Moderaterna så vill han inte göra det som partiledare.

Tidigare har Carl Bildt inte velat svara på huruvida han kan tänka sig att ta över.

– Nej, jag svarar inte på de där frågorna för ögonblicket, sade han nyligen in en intervju med norska NRK.

I den intervjun var Bildt tydlig med att det inte var hans plats att lägga sig i diskussionen, då han själv är gammal partiledare.

– Jag har varit partiledare för Moderaterna i 13 år och som princip när man avgått så kommenterar man inte frågor vad gäller det egna partiet, sade han, enligt TT.
