”Göring försökte vara nonchalant efter dödsdomen”

Johan Lindberg

Det fanns röster som höjdes för att de nazistiska ledarna skulle avrättas utan rättegång, men 1945 fattades beslutet att de fyra segernationerna – USA, Sovjet, Frankrike och Storbritannien – skulle anordna en krigsförbrytarrättegång. Nürnbergrättegångarna blev en serie av 13 rättegångar, där den mest kända var den första som inleddes 20 november 1945. Då ställdes 24 militära och politiska ledare från det besegrade Nazityskland inför rätta för krigets massmord. Nazisterna hade tusentals koncentrationsläger av olika typer, där mellan 11 och 17 miljoner människor dog genom avrättning, svält eller sjukdomar.

Av de åtalade skulle Hermann Göring få huvudrollen i Nürnberg – här på bild under rättegången bredvid Rudolf Hess:
