Hopp om skattereform lyfte Wall Street

TT

Efter en stillsam start på veckan fick New York-börserna ny fart efter nyheter om skattereformer och skuldtak.

Representanthusets talman Paul Ryan antydde att en skattereform kommer att bli betydligt lättare att driva igenom än den havererade sjukvårdsreformen, något som välkomnades av marknaden. Samtidigt sade senatens majoritetsledare Mitch McConnell att det var otänkbart att USA skulle misslyckas med att höja skuldtaket.

Avsaknaden av utspel från Vita huset och tillfällig tystnad om den infekterade reaktionen mellan USA och Nordkorea, något som plågat marknaden de senaste veckorna, lugnade också investerarnas ansträngda nerver.

Bland dagens vinnare fanns varuhuskedjan som Macy's gick upp 4,8 procent sedan man meddelat en planerad omorganisation och personalnedskärningar.

Betydligt sämre gick det för kosmetikföretaget Coty som rasade med 12,3 procent.

Dow Jones industriindex gick upp med 0, 9 procent, Nasdaqs kompositindex steg med 1,4 procent och S&amp;P 500 ökade med 1,0 procent.
