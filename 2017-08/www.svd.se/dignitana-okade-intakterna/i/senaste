Dignitana ökade intäkterna

Direkt

Bolaget har ökat intäkterna genom att de månatliga leasingintäkterna fortsätter att öka i takt med att fler och fler system installeras, och intäkter från betalning per behandling ökar.

Dignitana har samarbeten med sjukhus i 21 delstater i USA, varav 11 av de 50 högst rankade cancercentren och nio nationella cancerinstitut.

Installationen av Dignicap fortskrider enligt plan vid Memorial Sloan Kettering i New York.

"De åtta sjukhusen har efter installation behandlat fler patienter för varje månad och vi räknar med att denna trend håller i sig", skriver Dignitana i rapporten..

Affärsmodellen på USA-marknaden med avgift per behandling växer stadigt.

"Eftersom vi utbildar vår marknad i en helt ny behandlingsform har fokus legat på behandlingar av hög kvalitet snarare än på kvantitet. Om vi inte lyckas genomföra installationer med toppkvalitet förlorar vi möjligheten att etablera vårt varumärke för den här typen av behandlingar. På grund av detta har vi inte nått ända fram till målet för antalet behandlingar, men har sett en stadig ökning varje månad", skriver vd Johan Ericson.

Framöver kommer Dignitana att fokusera på de marknader som bolaget har etablerade distributörer i, såsom Europa, Mexiko och Australien.

"När det gäller expansionen på den befolkningstäta asiatiska marknaden för vi diskussioner med Konica Minolta i syfte att få ett godkännande från PMDA för marknadsföring av Dignicap i Japan", heter det.

Dignitana hade ett resultat före skatt om -10,8 miljoner kronor (-7,7).
