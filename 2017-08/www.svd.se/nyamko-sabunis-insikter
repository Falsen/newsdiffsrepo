Janerik Larsson:
Nyamko Sabunis insikter

Janerik Larsson

Nyamko Sabuni gör i tidskriften NU  ett viktigt, insiktsfullt påpekande som dock tycks vara otänkbart för C och L-ledningarna:

”Jag har läst om hur socialdemokraterna behandlade kommunisterna på 50-talet. Det är intressant. Stenhård konfrontation på arbetsplatserna för att hålla dem nere, men i riksdagen accepterade man deras stöd för att kunna regera. Det bör vara modellen för behandlingen av sd: hård konfrontation där man tycker olika, öppenhet att samverka där man tycker lika. Allianspartierna borde konstatera att de inte har sämre förutsättningar att regera än de rödgröna. Majoriteter för sakfrågor ska kunna sökas såväl vänsterut som högerut.”

Hur valresultatet kommer att se ut nästa höst vet ingen, men min gissning är att den socialdemokratiska partiledningen är beredd att resonera som Sabuni -  om det skulle garantera fortsatt innehav av nycken till Rosenbad. Precis som man acceptera sd-stöd för att fälla Lex Laval.

Det förundrar mig något att Sabunis artikel inte väckt ett större medieintresse.
