Evakuerade uppmanas stanna borta

TT

De invånare i Rockport, Texas, som hörsammat varningarna och evakuerat sina hem i kustsamhället uppmanas nu att fortsätta stanna borta.

– Snälla, kom inte tillbaka, det finns inget för er här, säger domaren CH Burt Mills några timmar efter att stormen Harvey drabbat statens kust.

Harvey har dödat minst en person i Rockport, som ligger norr om staden Corpus Christi. Vittnen säger att samhället ser ut som en krigszon efter att Harvey kommit med vindar upp till 58 meter per sekund och kapat många hus på hälften. Andra hus har fått sina tak bortblåsa och tusentals fönster har förstörts.

Bråte ligger över i övrigt tomma gator, vissa översvämmade med havsvatten, och kraftledningar hänger från stolparna.

– Ganska många bestämde sig för att stanna här, och det var ett stort misstag, säger Mills.
