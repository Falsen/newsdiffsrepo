2017-08-22T10:29:19.000Z

Hela Gotland utan ström: ”Vet inte vad det beror på”

TT

Gotland har drabbats av ett strömavbrott, som berör hela ön, skriver lokala medier. Gotlands energi arbetar med att lokalisera felet.

– Vi vet inte vad felet beror på. När det blir avbrott över hela Gotland brukar det ta 40 till 45 minuter innan strömmen är tillbaka om allt fungerar som det ska, säger Björn Axelsson, elnätschef vid Geab, till helagotland.se.
