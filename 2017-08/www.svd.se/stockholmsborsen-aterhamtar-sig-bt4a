Stockholmsbörsen återhämtar sig

TT

Stockholmsbörsen återhämtar sig i linje med övriga ledande börser i världen efter gårdagens fall. Efter drygt 15 minuters handel har OMXS-index stigit 0,6 procent.

Merparten av OMXS30-bolagen stiger på morgonen. Bland vinnarna finns Swedbank som klättrar 1,5 procent.

Även Skanska, som får köprekommendation i en analys i Dagens industri, stiger (1,9 procent).

Ericsson är också ett av bolagen som noterar en större uppgång, 1,2 procent.

Bland förlorarna märks Lundin Petroleum som efter gårdagens fall fortsätter bakåt. Aktien är minus 0,7 procent.
