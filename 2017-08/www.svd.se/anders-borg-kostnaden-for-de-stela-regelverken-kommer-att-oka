Borg: ”Kostnaden för de stela regelverken kommer öka”
Anna Charlotta Johansson

”Myrsteg Anders, myrsteg”. Lunchekot fick mina flåsande ord på band och inledde sändningen med dem. De fortsatte: ”Ja, Anders Borg hade bråttom när han i dag skulle överlämna budgetpropositionen…” Det var budgetdag. Som pressekreterare var det aldrig särskilt lätt att hålla jämna steg med Anders Borg. Det var generellt så, och inte bara vid detta tillfälle, då vi inte kunde gå budgetpromenaden i hans takt utan att bomma liveintervjuerna som var planerade längs Drottninggatan, på väg från Finansdepartementet mot riksdagen där nådiga luntan skulle överlämnas.
