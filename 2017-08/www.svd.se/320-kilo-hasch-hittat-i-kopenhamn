320 kilo hasch hittat i Köpenhamn

TT

Dansk polis hittade cirka 320 kilo hasch vid en husrannsakan i stadsdelen Nørrebro i Köpenhamn. Patrullen åkte dit efter ett tips om en 37-årig man som skulle ha en pistol på adressen. Något vapen hittades inte, däremot greps och anhölls mannen på grund av narkotikabeslaget.

Polisen tror att han är del av ett större nätverk kopplat till den organiserade handeln med hasch i Danmark, skriver Köpenhamnspolisen i ett pressmeddelande.
