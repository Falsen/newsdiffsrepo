Lönerna ökade 2,6 procent första halvåret

Direkt

Under juni ökade lönerna med 2,8 procent i årstakt i hela ekonomin.

Medlingsinstitutets prognos bygger på Konjunkturlönestatistikens preliminära utfall till och med juni månad, som publicerat på Statistiska centralbyråns webbplats den 30 augusti.

– Mycket tyder på att löneökningstakten tilltog något under det andra kvartalet i år. Tydligast är detta för kommunsektorn, men i viss mån gäller det också för näringslivet, säger Valter Hultén, ansvarig för makroekonomisk analys på Medlingsinstitutet, i en kommentar.

Osäkerheten i Medlingsinstitutens prognos är dock större än normalt, eftersom en hel del retroaktiva löneutbetalningar ännu inte hunnit rapporteras in.

Den preliminära statistiken för juni månad visar i nuläget löneökningar på 1,8 procent, och för januari-juni 2,2 procent.

– Vi vet att satsningar på lärares och undersköterskors löner bidrar till löneutvecklingen just nu, främst i offentlig sektor. Samtidigt är efterfrågan på arbetskraft generellt sett stor. De flesta bedömare räknar med att löneökningstakten ska stiga till följd av den starka konjunkturen, säger Valter Hultén.
