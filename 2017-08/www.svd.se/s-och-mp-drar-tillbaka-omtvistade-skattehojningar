Regeringen drar tillbaka omtvistade skattehöjningar

Johanna Cederblad

Alliansen har hotat att fälla ministrar om regeringen lägger fram tre omtvistade skatteförslag. Flera medier har under veckan rapporterat om att regeringen är beredd att dra tillbaka två av förslagen.

Nu bekräftar ministrarna Magdalena Andersson (S), Per Bolund (MP) och Ulla Andersson (V) på DN Debatt att förslagen om skattehöjning för småföretagare och den sänkta brytpunkten för statlig skatt dras tillbaka.

Finansminister Magdalena Andersson (S) och Miljöpartiets ena språkrör Isabella Lövin håller en presskonferens om de kritiserade skatteförslagen.
