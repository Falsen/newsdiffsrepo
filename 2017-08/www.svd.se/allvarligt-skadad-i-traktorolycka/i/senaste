Allvarligt skadad i traktorolycka

TT

En man har skadats allvarligt i en traktorolycka i Farhult i nordvästra Skåne. Inledningsvis var det oklart hur olyckan gått till, enligt lokala medier som talat med räddningsledaren på platsen.

– Enligt den information jag har fått har han blivit påkörd, säger pressinformatör Maya Forstenius vid polisens ledningscentral för Region Syd.

Larmet om olyckan kom till SOS Alarm strax efter klockan 13.
