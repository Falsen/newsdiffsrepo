Kakelmax andra kvartal påverkades av påsken

Direkt

"Andra kvartalet färgas till mångt och mycket av vårt omvända förvärv, de möjligheter detta innebär för vår framtid och implementering av affärsplan och strategi", säger vd Daniel Källberg i delårsrapporten.

Försäljningen under andra kvartalet minskade med 4,3 procent jämfört med motsvarande period föregående året.

Försäljningsutvecklingen har påverkats negativt av påsken, produktmixeffekter och personalförändringar inom en av bolagets butiker.

Rörelseresultatet, EBIT, blev -1,9 miljoner kronor andra kvartalet. I rörelseresultatet ingår en kostnad uppgående till 3 miljoner kronor, som är nedskrivning av goodwill avseende det omvända förvärvet.

"Kostnadskontrollen var god under andra kvartalet och vi arbetar kontinuerligt med att sänka kostnaderna och tillvarata värdet som det omvända förvärvet innebär", skriver bolaget.

Fokus framåt är tillväxt både organiskt, bland annat e-handel, sortimentsutveckling och större projekt samt via förvärv.

"Vi har god beredskap för att kunna vara offensiva på förvärvssidan", säger vd.
