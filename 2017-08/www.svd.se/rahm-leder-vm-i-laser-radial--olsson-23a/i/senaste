Rahm leder VM i laser radial – Olsson 23:a

TT

Axel Rahm har fått en kanonstart på VM i laser radial i nederländska Medemblik.

Efter en femteplats och en seger i tisdagens två seglingar toppar svensken herrklassen.

Efter en tung start för Josefin Olsson, OS-sexa i fjol, går det bättre. Hon inledde med en seger och följde upp med en 14:e-plats. Olsson klättrade 30 placeringar upp till 23:e plats.

"Mycket kan hända. Jag är fortfarande med", säger hon till Svenska seglingsförbundets webbplats.
