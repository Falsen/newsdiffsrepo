Nattlopp firar tio år i Göteborg

SvD

I år fyller midnattsloppet i Göteborg tio år. Detta firar man genom att de som varit trogna och sprungit under alla år får en speciell tröja som de ska bära under loppet.

– Det är nog ungefär 120 stycken som varit med alla år och kommer att ställa upp i år igen. Allt som allt är det nästan 10 000 som anmält sig men det brukar vara cirka 15 procent som inte dyker upp så det kommer nog springa drygt 8 000 i år, säger Ulf Jägnemyr, projektledare för Midnattsloppet, till Göteborg Direkt.
