Flaggan i topp för tysk ekonomi

TT

Aktiviteten i den tyska ekonomin tog ytterligare fart i augusti, visar det återkommande inköpschefsindexet.

Det samlade indexet för hela ekonomin steg från 54,7 i juli till 55,7 i augusti. Ekonomerna hade räknat med en oförändrad siffra.

För tillverkningsindustrin är det ännu bättre drag, index steg från 58,1 till 59,4. I tjänstesektorn låg indexet i det närmaste oförändrat på 53,4.

Ett index över 50 anses tyda på tillväxt i ekonomin.
