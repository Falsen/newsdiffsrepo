Wettergren: "Förutsätter att Janne är på bänken"

TT

Sveriges assisterande förbundskapten Peter Wettergren förde magsjuke Janne Anderssons talan vid presskonferensen inför VM-kvalmötet mellan Bulgarien och Sverige.

Det verkar inte finnas någon oro kring att Andersson inte ska kunna leda laget i morgondagens match.

– Jag hoppas att han blir frisk i kväll, senaste i morgon. Vi förutsätter att Janne kommer att vara på bänken, säger Peter Wettergren.

– Jag tror vi kommer att få möta ett välorganiserat Bulgarien. De vill ta tag i taktpinnen och föra matchen på sitt sätt, säger han.
