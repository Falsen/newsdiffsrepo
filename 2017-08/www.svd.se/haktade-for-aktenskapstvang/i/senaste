Häktade för äktenskapstvång

TT

En flicka giftes bort i Irak i juli i år. Nu har föräldrarna häktats, misstänkta för äktenskapstvång, uppger Sveriges Radio Västmanland.

– Det är en tjej som har blivit bortgift och det är hennes föräldrar som är misstänkta, säger kammaråklagare Jessica Wenna vid åklagarkammaren i Västerås till radiokanalen.

Åklagaren har nu fram till den 6 september på sig att väcka åtal i ärendet eller begära förlängning av häktningstiden.

Enligt Sveriges Radio Västmanland ökar risken för tvångsgifte av unga under sommarlovet.
