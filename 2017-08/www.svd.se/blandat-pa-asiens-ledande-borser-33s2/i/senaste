Blandat på Asiens börser – Trumps tal oroar

TT

Utvecklingen var blandad på de ledande Asienbörserna under torsdagens handel. Den amerikanske presidenten Donald Trumps tal i Phoenix oroar, sedan han sagt att gränsmuren mot Mexiko ska byggas oavsett om det tynger statsbudgeten och leder till att delar av statsapparaten måste stängas ner.

Tokyobörsens Nikkei 225-index stängde 0,4 procent ner.

I Hongkong gick börsen däremot upp för tredje dagen den här veckan, efter att har hållit stängt en dag på grund av tyfonen som har drabbat staden. Hang Seng-index låg vid 8-tiden svensk tid på plus 0,6 procent.

I Shanghai ligger kompositindex däremot på minus 0,2 procent.

I Seoul har börsen gått upp med 0,4 procent och Taiwanbörsen stängde 0,8 procent upp.
