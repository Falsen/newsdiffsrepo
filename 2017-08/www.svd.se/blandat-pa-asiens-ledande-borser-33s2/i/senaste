Blandat på Asiens ledande börser

TT

Tokyobörsen sjönk något under förmiddagen efter den amerikanske presidentens tal i Phoenix. Donald Trump sade att gränsmuren mot Mexiko ska byggas oavsett om det tynger statsbudgeten och leder till att delar av statsapparaten måste stängas ner.

Nikkei 225-index hade vid lunchtid gått ned med 0,1 procent, precis som det bredare Topixindex.

I Hongkong gick börsen däremot upp vid öppning för tredje dagen den här veckan, efter att har hållit stängt en dag på grund av tyfonen som har drabbat staden.

Hang Seng-index har gått upp med 0,5 procent, medan Shanghais kompositindex däremot sjunkit med 0,2 procent.

I Seoul har börsen gått upp med 0,5 procent och även i Taipei ligger börsen på plus.
