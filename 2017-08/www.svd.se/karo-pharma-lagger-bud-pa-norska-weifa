Karo Pharma lägger bud på norska Weifa

Direkt

Karo Pharma ser synergivinster på mer än en halv miljard kronor de kommande tre åren, främst genom nya lanseringar, heter det i delårsrapporten som publicerades ungefär samtidigt.

Det erbjudna priset representerar en premie om 10 procent över Weifas slutkurs på Oslobörsen den 23 augusti 2017 och en premie om 25 procent respektive 37 procent över den tre månaders respektive tolvmånaders volymvägda genomsnittliga aktiekursen den 23 augusti 2017.

Budet är rekommenderat av styrelsen i Weifa.

Aktieägare med cirka 45,35 procent i Weifa har förbundit sig att acceptera budet.

"Förvärvet av Weifa bygger på starka kommersiella grunder. De två företagen kompletterar varandra mycket väl både när det gäller produktportfölj och geografi och vi ser därför viktiga synergivinster. Vi stärker vår nordiska verksamhet och tar en ledande position på den norska marknaden. Vår gemensamma produktportfölj med flera nya lanseringar inom det närmaste året får större chans att lyckas", kommenterar Karo Pharmas styrelseordförande Anders Lönner.
