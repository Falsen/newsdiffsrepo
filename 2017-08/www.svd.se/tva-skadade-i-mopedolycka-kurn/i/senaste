Två skadade i mopedolycka

TT

Två ungdomar som satt på en moped skadades allvarligt när de krockade med en bil på torsdagskvällen i Hultsfreds kommun, skriver Barometern.

Händelsen inträffade vid en järnvägsövergång i Virserum vid 21.30-tiden.

– De har frakturer och ont i rygg och nacke, säger Lasse Karlsson vid räddningstjänsten i Hultsfred, till tidningen.

Föraren i den inblandade bilen skadades inte fysiskt men chockades vid olyckan.
