Trump skapar nervositet på börserna

TT

De stora börserna i USA vacklar efter president Donald Trumps nya muller om att uppfylla vallöftet att bygga en gränsmur mot Mexiko – oavsett om det tynger statsbudgeten och leder till att delar av statsapparaten måste stängas ner.

Trots att representanthusets talman Paul Ryan försökte gjuta olja på vågorna efter Trumps uttalanden i Phoenix var det inte nog för att lugna nerverna på Wall Street. Analytiker där beräknar att den svårt splittrade kongressen bara har tolv arbetsdagar på sig efter återsamlingen från sommaruppehållet den 5 september för att kunna enas om att lyfta skuldtaket för att täcka landets underskott.

Dow Jones industriindex och S&amp;P 500 sjönk 0,4 procent på onsdagen medan Nasdaqs kompositindex föll 0,3 procent.
