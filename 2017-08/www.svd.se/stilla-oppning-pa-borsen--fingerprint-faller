Stilla på börsen – Fingerprint faller

TT

Efter en trevande inledning rörde sig OMXS-index runt nollan större delen av dagen.

Verkstadsbolaget Atlas Copco gick bra bland storbolagen på OMXS30-listan. A-aktien stängde på plus 1,7 procent medan B-aktien steg 1,4 procent. Gruvjätten Boliden steg också 1,7 procent och banken Nordea med 0,6 procent.

Medicinteknikbolaget Elekta släppte sin kvartalsrapport på morgonen, aktien steg med 3,4 procent.

Låsbolaget Assa Abloy hade en sämre dag – minus 1,7 procent. Klädjätten H&amp;M föll med 1,5 och stålbolaget SSAB och telekombolaget Tele 2 tappade 1,4 procent.

Efter tisdagens kraftiga uppgång hade biometriföretaget Fingerprint Cards aktie det tufft under stora delar av dagen, men återhämtade sig under eftermiddagen och slutade oförändrad.

Även de stora Europabörserna rörde sig förhållandevis lite. Frankfurtbörsens DAX-index sjönk 0,4 procent. Parisbörsens CAC-index gick ner 0,3 procent medan Londonbörsens FTSE-index stängde oförändrad.
