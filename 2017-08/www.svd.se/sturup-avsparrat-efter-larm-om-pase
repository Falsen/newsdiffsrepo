Sturup avspärrat efter larm om påse

TT

Polisen har spärrat av på Sturups flygplats i Skåne efter att en misstänkt påse har hittats.

– Vi är på plats för att kontrollera en eventuellt kvarglömd påse. Vi har spärrat av utomhus, men det stör inte trafiken till och från flygplatsen, säger Åsa Emanuelsson, presstalesperson på polisen i region Syd.

Påsen hittades utomhus och i nuläget har polisen inte haft anledning att kalla dit bombgruppen, enligt Åsa Emanuelsson.

Flygtrafiken påverkas inte. Larmet kom in 12.41.
