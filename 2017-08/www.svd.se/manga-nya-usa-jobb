Många nya USA-jobb

TT

I augusti tillkom 237 000 nya jobb i den privata sektorn i USA, visar siffror från lönehanteringsföretaget ADP.

Det var betydligt fler jobb än ekonomer hade väntat sig. Genomsnittsprognosen låg på 183 000 nya jobb, enlig Reuters enkät.

Jobbsiffran för juli skrivs samtidigt upp, från tidigare 178 000 jobb till 201 000.

På fredag kommer de officiella siffrorna från arbetsmarknadsdepartementet som speglar en större del av arbetsmarknaden.
