Ikonen Lady Diana – bilder vi aldrig glömmer

Therese Larsson Hultin

Visst hade det funnits rykten om att prins Charles kärlek till ungdomsförälskelsen Camilla Parker-Bowles aldrig svalnat, men när den här bilden togs trodde omvärlden fortfarande att Lady Di och hennes make levde i ett lyckligt äktenskap. Därför slog Andrew Mortons bok ”Diana, den sanna historien” ner som en bomb när den kom 1992. Författaren anklagades för att hitta på och överdriva hur olycklig Diana var i äktenskapet, och att Charles och Camilla i praktiken levde tillsammans. Idag vet vi hur det låg till och Andrew Morton har berättat att det var Diana själv som var hans källa. Han smugglade in frågor till henne, och hon svarade genom att spela in band.
