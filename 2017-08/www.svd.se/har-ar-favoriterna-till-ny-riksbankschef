Här är favoriterna till att bli ny riksbankschef

Annakaisa Suni

Finansminister Magdalena Anderssons (S) statssekreterare Karolina Ekholm, 52, sägs ha överlägsen kompetens för posten. Docenten Ekholm har starka akademiska meriter och ett jobb som vice riksbankschef 2009–2014 i bagaget. Till hennes fördel talar också att en kvinna aldrig tidigare lett Riksbanken.

Hon blev statssekreterare 2014 men anses inte särskilt politisk. Trots det kan Alliansen i det låsta läget mellan blocken motsätta sig valet av numera S-märkta Ekholm.

Ekholm tillhörde direktionens duvor och drev tidigt en expansiv penningpolitik.
