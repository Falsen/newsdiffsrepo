Svårt att få studentbostad – Göteborg rödlistat

SvD

Sveriges förenade studentkårer, SFS, släppte nyligen sin årliga bostadsrapport där de granskar hur bostadssituationen ser ut för studenter i svenska städer. I Göteborg bedöms bostadssituationen som mycket svår.

– Det innebär att det tar ungefär ett och ett halvt år för en ny student att få ett permanent boende. Göteborg är en av de rödlistade städerna där tyvärr bostadsbyggandet inte har tagit fart som i andra rödlistade städer, säger Jacob Adamowicz, vice ordförande SFS, till Göteborgsposten.

Magnus Bonander är fastighetschef på Stiftelsen Göteborgs Studentbostäder, SGS, och menar att situationen är mycket kritisk. Han tror dessutom att det är i själva verket är värre än vad rapporten visar:

– Det är nästan två års kötid för ett korridorsrum, och för en lägenhet är det mellan tre och fem års kötid beroende på var den ligger, säger Magnus Bonander, till Göteborgsposten.
