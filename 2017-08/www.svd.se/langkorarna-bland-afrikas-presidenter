Långkörarna i Afrika – de har haft makten längst

Jesper Sundén

Teodoro Obiang Nguema tog makten från sin farbror i en blodig kupp 1979. Sedan dess har han styrt Ekvatorialguinea med järnhand i vad som beskrivs som en Afrikas brutalaste diktaturer.

På 1990-talet blev det fattiga landet oljeproducent och pengarna strömmade in, men det har folket inte märkt mycket av. I stället vältrar sig presidenten och hans släkt i lyx.

Franska åklagare har i en pågående rättegång med presidentens son krävt att han ska dömas till tre års fängelse för att ha stulit en miljard kronor från sitt land.
