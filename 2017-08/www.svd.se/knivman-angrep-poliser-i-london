Knivman angrep poliser i London

TT

En knivman gick till angrepp mot poliser utanför den brittiska kungafamiljens residens Buckingham Palace i London på fredagskvällen.

Två poliser skadades när de grep mannen. Deras skador är lindriga och de har inte behövt uppsöka sjukhus, skriver polisen i ett pressmeddelande.

Enligt The Telegraph var drottningen inte i huset när attacken skedde.

Polisen är kvar på platsen.
