Här är objekten där budgivningarna skenat mest

Emmylou Tuvhag

Budgivningen stack i juni i år iväg med 570 procent på en sjönära tomt väster om Gnesta, en timme och en kvart från Stockholm med bil.

Mäklaren beskriver i efterhand fastigheten som ”speciell” med exploateringsavtal där köparen var tvungen att exploatera vidare.

– Det var svårt att förutse intresset och sätta ett utgångspris, uppger Adam Klingblom, fastighetsmäklare vid Fastighetsbyrån i Gnesta.

Det fanns nämligen inga referensobjekt på några liknande fastigheter i närheten, vilket enligt mäklaren gjorde denna fastighet väldigt svårvärderad. Utgångspriset sattes till 300 000 kronor. Men budgivningsprocessen fick spinn av att några köpare mer eller mindre hade bestämt sig för att de bara skulle köpa fastigheten.
