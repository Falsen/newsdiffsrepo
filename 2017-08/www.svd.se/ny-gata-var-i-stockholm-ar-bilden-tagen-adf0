Johan Lindberg:
Ny gåta: Var i Stockholm togs bilden?

Johan Lindberg

Efter ett uppehåll på grund av bokskrivande är det nu alltså Stockholmsgåtan i full gång. Frågan är som vanligt: Var i huvudstaden är bilden tagen? Den som är först med rätt lösning får min kommande bok Stockholm då och nu, som ges ut den 2 oktober.

Mejla gärna en gissning till mittstockholm@svd.se. Förra veckans lösning hittar ni här. Roligt med ert engagemang – drygt 400 läsare mejlade in gissningar. Fler ledtrådar till veckans gåta följer förstås de närmaste dagarna.

Här några tidiga gissningar:

Margareta Åqvist: ”Drottninggatan nära Tegnérlunden. Berget måste väl vara Brunkebergsåsen”.

Eva C: ”KSLA, Kungl Skogs- & Lantbruksakademien, på Drottninggatan”.

Mats Thorsell, Södermalm: ”Arsenalsgatan”.

Bengt W: ”Tegnérgatan-Birger Jarlsgatan, källaren Tegnér vid det som var trebackars långgata, nära Eriksberg”.

Jörgen Gustavsson: ”Bergen är Tyskbagarbergen och huset torde vara nordöstra hörnhuset Jungfrugatan-Karlavägen”.

Jacob Schütz: ”Valhallavägen 94 fotat på Floragatan?”.

Thomas Engelmark: ”Kungliga biblioteket”.

Erland Holmquist: ”Bilden 22 aug visar en del av fasaden till Norra Latin”.

Tom Kärrlander: ”Jag tror att det är brandstationen vid Johannes kyrkogård. Norra sidan av Malmskillnadsgatan”.

Jan Granberg: ”Den är nog tagen på Johannesplan”.

Lycka till!
