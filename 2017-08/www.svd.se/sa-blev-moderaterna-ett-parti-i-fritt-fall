Så blev Moderaterna ett parti i fritt fall
Malin Ekman

Solen studsar mellan miljonprogramhusens ljusblå fasader. Träden ser miniatyrlika ut mot stålkonstruktionerna i 13 våningar. Bland Solnabor kallas husen i Hagalund ”Blåkulla”. Elias Hanna stannar mellan nummer 11 och 23, åtskilda av en asfaltsgång täckt av snö och grus. Blicken vandrar mellan husen. Han betraktar dem nerifrån och upp. Ser belåten ut.
