Åtta döda i krasch på brittisk motorväg

TT

Åtta människor har omkommit i en krock mellan flera fordon i Storbritannien.

Två lastbilar och en minibuss var inblandade i olyckan på M1, som är den största motorvägen genom landet i nordsydlig rikting.

Alla de tre fordonen var på väg söderut när de krockade vid Newport Pagnell nära Milton Keynes, ungefär åtta mil från London.

Fyra skadade fördes till sjukhus, varav tre måste tas loss ur fordonen av räddningstjänsten med hjälp av domkraft.

Två män har gripits misstänkta för vårdslöshet i trafik.

Krocken ledde till att vägen måste stängas av en lång stund. Trafikanter på väg till motortävlingar på Silverstonebanan råddes att ta god tid på sig för resan.
