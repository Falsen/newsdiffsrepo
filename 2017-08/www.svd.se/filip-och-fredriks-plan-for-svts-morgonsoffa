Filip och Fredriks plan för SVT:s morgonsoffa

TT

På fredag sänds "Gomorron Sverige" för sista gången och i veckan bjöd SVT ut programmets röda soffgrupp på auktion till förmån för Världens barn

Filip Hammar och Fredrik Wikingsson gav sig in i budgivningen, men fick se sig slagna i sista sekund.

– Då kontaktade vi vinnaren och frågade om vi inte kunde få köpa halva soffan om vi också lade 150 000 till Världens barn, säger Filip Hammar till SVT.

Vinnaren gick med på affären och nu ska duons soffa åka på äventyr, avslöjar Hammar.

– Vi tänker att den på ålderns höst ska få åka till exempelvis Yosemite nationalpark eller så tar vi med den högst upp i någon skyskrapa. Vi har inte riktigt tänkt klart, men planen är att vara med och vara en del av soffans historia, säger han.
