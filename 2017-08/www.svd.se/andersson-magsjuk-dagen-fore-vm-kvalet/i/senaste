Andersson magsjuk dagen före VM-kvalet

TT

"Det medicinska teamet jobbar med att få mig på fötter så fort det går. Och den här typen av magsjuka ska inte ta särskilt lång tid att få ordning på. Jag hoppas att jag snart är pigg och fräsch igen."

Den assisterande förbundskaptenen Peter Wettergren leder fotbollslandslagets sista träning inför morgondagens VM-kvalmatch mot Bulgarien.

– Janne och jag jobbar tillsammans väldigt mycket både med det teoretiska och med det taktiska. Så det är inga större problem att jag driver träningen, han brukar ändå sitta och titta på ibland, säger Wettergren till TV4:s Fotbollskanalen.

Andersson säger att hans frånvaro inte betyder någonting.

"Det faller bara över ett lite större ansvar på Peter Wettergren. Peter och jag genomför och planerar alltid allting tillsammans. Enda skillnaden nu är att jag inte deltar tills vidare."

Ingen annan än Janne Andersson har drabbats av magsjuka.

"Det verkar inte så och det borde vi nog veta vid det här laget", säger förbundskaptenen.
