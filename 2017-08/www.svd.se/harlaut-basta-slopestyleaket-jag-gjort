Harlaut: "Bästa slopestyleåket jag gjort"

TT

Sverige fick en bra start på världscuppremiären i freeskiing i Cardona, Nya Zeeland. Fyra svenskar är vidare till final i slopestyle. Henrik Harlaut vann sin kvaltävling på 90,33 poäng.

– Det var nog det bästa slopestyleåket jag någonsin gjort, så det kändes väldigt bra, säger Henrik Harlaut till SVT Sport.

26-åringen får sällskap i finalen av landsmännen Oscar Wester och Jesper Tjäder.

På damsidan stod 15-åriga Jennie Lee Burmansson för en succédebut. Hon fick fjärde högsta poäng och tog sig till final.

– Väldigt kul att Jesper och Oscar gick vidare till final också. Jennie Lee var med för första gången och gjorde det grymt bra, vi har fått en bra gruppkänsla och alla är bekväma och gillar åka med varandra, säger Harlaut.
