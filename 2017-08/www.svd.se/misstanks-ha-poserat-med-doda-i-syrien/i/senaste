Misstänks ha poserat med döda i Syrien

TT

En 32-årig man misstänks ha låtit sig fotograferas med döda och skadade människor i Syrien. På fredag hålls häktningsförhandlingar i Södertörns tingsrätt mot mannen, som utreds för brott mot folkrätten.

– Det är ett sådant agerande som ses som en allvarlig kränkning mot den personliga värdigheten och däremot ett brott mot Genèvekonventionen, säger åklagaren Henrik Attorps.

Han vill inte ännu säga vilken gruppering mannen tros ha tillhört.

TT: Finns det fler misstänkta?

– Det är en person som är begärd häktad.
