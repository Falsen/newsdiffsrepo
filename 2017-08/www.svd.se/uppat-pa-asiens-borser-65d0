Uppåt på Asiens börser

TT

Tokyobörsen har gått upp sedan Toyota och Honda rapporterat vinster. Handlare håller samtidigt ett vakande öga på ett viktigt möte med världens främsta centralbanker under dagen.

Nikkei 225-index var upp med 0,5 procent vid lunchtid samtidigt som det bredare Topixindex stigit med 0,4 procent.

I Hongkong har Hang Seng-index gått upp 0,5 procent och Shanghai ligger på plus 0,9 procent.

I Sydkorea har Kospiindex gått upp 0,2 procent. Även i Taipei ligger börsen på plus.
