Uppåt på Asiens börser

TT

De ledande Asienbörserna avslutade börsveckan med stigande kurser, bland annat sedan den amerikanska dollarn stärkts. Handlare håller ett vakande öga på centralbanksmötet i amerikanska Jackson Hole där bland andra USA:s och euroländernas centralbankschefer håller tal i dag.

Tokyobörsens Nikkei 225-index stängde 0,5 procent högre. Nya japanska siffror visar på en svagt stigande inflation, ett tecken på att ekonomin tar bättre fart.

I Hongkong har Hang Seng-index vid 8-tiden svensk tid gått upp en procent medan Shanghaibörsens kompositindex ligger på plus 1,4 procent.

I Sydkorea kretsar Kospiindex runt nollstrecket. Taiwanbörsen stängde 0,2 procent högre.
