Nya guldgubbar hittade i Blekinge

TT

Ytterligare två så kallade guldgubbar från järnåldern har hittats i Blekinge. Fyndplatsen är densamma som 2013, då 29 små gubbar hittades i Västra Vång nordost om Ronneby, rapporterar Sydöstran.

Guldgubbar är små, tunna, förgyllda figurer. Sådana har tidigare hittats på flera håll runtom i Sverige, men fyndplatsen i Blekinge är en av de största.

Arkeologerna gräver där på nytt för att få en helhetsbild av den historiska platsen.

– Vi har hittat rester av konstruktioner av sten och olika golvnivåer. Men vi vet inte om vi är inne eller ute. Det kan vara en slags kultplats eller ett tempel, säger arkeolog Mikael Henriksson till tidningen.
