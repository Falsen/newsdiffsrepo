Ökade intäkter för Insplanet

Direkt

Den positiva intäktsutvecklingen är i huvudsak en effekt av att båda bolagets affärsområden Försäkring och Personal Finance parallellt visar god intäktsutveckling, skriver Insplanet i sin delårsrapport.

Intäkterna summerades under kvartalet till 28,6 miljoner kronor (23,6). Rörelseresultatet låg på 1,8 miljoner (1,6), motsvarande en rörelsemarginal om 6,6 (7,0) procent.

Rörelseresultatet belastades, liksom föregående år, av investeringar i varumärkesbyggande aktiviteter inom affärsområde Försäkring, samt av kostnader relaterat till de satsningar bolaget nu gör i att utveckla nya tjänster kopplade till bilaffären och bilägandet inom det nya affärsområdet Biltjänster, skriver Insplanet.

Intäkterna i nya affärsområdet Biltjänster, som består av består av provisioner och vinster från förmedling och försäljning av bilar, minskade i andra kvartalet till 0,9 (1,1) miljoner. Den svaga intäktsutvecklingen inom området ska ses utifrån att verksamheten befinner sig i ett tidigt utvecklingsstadium där huvudsaklig fokus har varit att stöpa om befintlig affärsmodell till att utveckla en rikstäckande digital bilförmedlingstjänst under det nya varumärket Cardrop, förklarar Insplanet.
