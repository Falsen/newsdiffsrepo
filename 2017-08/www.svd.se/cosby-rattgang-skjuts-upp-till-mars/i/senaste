Cosby-rättgång skjuts upp till mars

TT

Rättgängen mot komikern och skådespelaren Bill Cosby skulle ha startat den 6 november men skjuts nu upp till mars nästa år. Det meddelade domaren Steven O'Neill i samband med tisdagens förhör.

O'Neill menar att flytten kommer att ge Cosbys nya försvar tillräckligt med tid för att förbereda sig inför rättegången.

Komikerns nya försvar består av Kathleen Bliss, Sam Silver och Tom Mesereau som är mest känd för att ha försvarat Michael Jackson när han friades från anklagelser gällande sexuella övergrepp mot en minderårig pojke.

Under tisdagens förhandlingar bestämdes det även att jurymedlemmarna som ska avgöra fallet i mars kan komma från samma område som Cosby bott i - Montgomery County. Efter en kompromiss före den första rättegången beslutades det att juryn, som senare hamnade i dödläge, skulle komma från Pittsburgh för att förhindra jäv.

Preliminärt väntas rättegången börja mellan den 15 mars och 1 april.
