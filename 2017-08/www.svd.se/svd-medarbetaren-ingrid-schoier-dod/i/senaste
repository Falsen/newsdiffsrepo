SvD-medarbetaren Ingrid Schöier död

SvD Kultur

Författaren, litteraturvetaren och SvD-medarbetaren Ingrid Schöier har avlidit, 95 år gammal. Ingrid Schöier var känd Lagerkvist-forskare; 1987 utkom hennes stora biografi över Pär Lagerkvist. Ingrid Schöier var under många år knuten till SvD:s kulturredaktion som litteraturkritiker, och hon skrev också artiklar för Under strecket.
