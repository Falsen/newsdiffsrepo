2017-08-22T07:24:55.000Z

19 barn uppges döda i flygräd i al-Raqqa

TT

Minst 42 civila har dödats i en av den USA-ledda alliansens flygbombningar av IS-fästet al-Raqqa i Syrien, enligt oppositionella Syriska människorättsobservatoriet (SOHR). Bland offren finns 19 barn och tolv kvinnor, enligt SOHR som bevakar kriget från Storbritannien.

Den kurdisk-arabiska SDF-styrkan – som stöds av USA – har lyckats ta tillbaka över halva al-Raqqa från extremisterna i Islamiska staten (IS).
