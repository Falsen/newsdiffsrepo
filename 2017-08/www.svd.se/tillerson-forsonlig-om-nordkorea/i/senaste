Tillerson försonlig om Nordkorea – hoppas på dialog

TT

USA:s utrikesminister Rex Tillerson välkomnar den "återhållsamhet" som Nordkorea har visat den senaste tiden när det gäller landets vapenprogram. Han hoppas att en väg för dialog kommer att öppnas ”någon gång i en nära framtid”.

– Vi har inte haft några robotuppskjutningar eller provokativa handlingar från Nordkorea sedan antagandet av FN:s säkerhetsråds resolution, säger han, och syftar på det beslut om FN-sanktioner mot Nordkorea som fattades den 5 augusti.

Tillerson är nöjd med att Nordkorea har visat en viss nivå av återhållsamhet.

– Vi behöver se mer från deras håll, men jag vill erkänna de åtgärder de har vidtagit hittills, säger han.

Nordkorea har genomfört två kärnvapentester och tiotals robottester sedan i början av förra året.

Washington säger att målet med framtida samtal måste vara kärnvapennedrustning, något som Nordkorea har motsatt sig så länge som USA håller kvar vid sin ”fientliga politik” mot landet.
