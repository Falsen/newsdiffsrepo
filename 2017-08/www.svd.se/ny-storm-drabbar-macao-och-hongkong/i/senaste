Hundratals flyg inställda i Hongkong

TT

När den tropiska stormen Pakhar anlände på söndagsmorgonen bedömde både Hongkong och Macao stormen som en kategori 8-tyfon på den tiogradiga skalan.

Räddningsarbetare arbetar fortfarande med att reparera skador från tyfonen Hato tidigare i veckan.

På grund av stormen har flygplan haft svårt att landa på Hongkongs internationella flygplats. Totalt 37 landningar har avbrutits och drygt 300 flygavgångar har ställts in, skriver South China Morning Post. Flygbolaget Cathay Pacific väntar sig att fler flyg måste ställas in och att det kommer att bli förseningar.

Strax utanför Hongkong har ett lastfartyg sjunkigt men besättningen på elva personer ska ha räddats, enligt flygräddningen.

All färjetrafik i Hongkong har ställts in.

Vindar på strax över 20 meter per sekund slog till mot södra Kina när Pakhar drog in över kusten.

Hatu dödade tio personer i Macao tidigare i veckan, och myndigheterna har fått kritik för dåliga förberedelser inför tyfonen. Ytterligare åtta omkom i Guangdong i Fastlandskina.
