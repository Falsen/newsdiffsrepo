Höstens sju hetaste bilar – dessa får du inte missa

Jonas Fröberg

Så är det dags: Volvo goes lill-suv. Huka er Audi Q3 i Ingolstadt och BMW X1 i München. Den 21 september visas den första varianten av den nya lill-Volvon som ska ersätta nuvarande V40.

Nya lillsuven XC40 är inte bara den först ut av Volvos nya modeller av den nya generationen (den följs sedan av V- och S40) utan framförallt den första produktionsbilen som baseras på den nya lilla bilplattformen CMA – där en konceptversion av Lynk & Co:s lilla suv redan visats upp. XC40 börjar säljas efter årsskiftet och som alla bilar på nya CMA-plattformen är den redan från början anpassad för eldrift. Den lär komma 2019 på just XC40.
