Kontroversiella ”Pepe the frog” dödas av tecknare

TT

Furie skapade Pepe som en harmlös figur just för "Boy's club" 2005, men har de senaste åren fått bevittna hur grodan kidnappats av den högerextrema så kallade "alt-right"-rörelsen och blivit ett internetfenomen med rasistiska förtecken. Olika hatgrupper har gjort grodan till sin symbol och i fjol lade medborgarrättsorganisationen ADL till honom på sin lista över hatsymboler där även den nazistiska svastikan och Ku Klux Klans kors ingår.

Pepe användes även flitigt av Trump-anhängare under den amerikanska valrörelsen i fjol.

Matt Furie har inte kommenterat Pepes död utöver seriestrippen, men han har tidigare uttryckt sin bestörtning över vad som har hänt med hans figur.
