Åtal väntar för äggtjuvar i fjällen

TT

I över tio år har de plockat ägg från sällsynta fågelarter i den svenska fjällkedjan. Nu väntar åtal för de misstänkta.

– Allt är inte slutredovisat än, men det handlar om över fyrtio olika händelser. Sedan utredningen började har det bara växt och växt, säger miljöåklagare Christer Jarlås till Arbetarbladet.

Två personer sitter anhållna sedan i början av juli. Polisutredningen har pågått sedan 2014.

Vid husrannsakan har polisen hittat hundratals äggskal från bland annat fjällabb och brushane. Personerna ska ha samlat ägg, blås ut innehållet och sedan lagt skalen till samlingen. De misstänks för grovt jaktbrott, grovt artskyddsbrott och jakthäleri.

Brotten har begåtts i bland annat i Gävleborg, Jämtland, Västerbotten och Norrbotten.
