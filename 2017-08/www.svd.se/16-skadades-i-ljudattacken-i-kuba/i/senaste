16 skadade i ljudattacken på Kuba: ”Hjärnskador”

TT

Minst 16 amerikaner skadades i det som har kallats en ljudattack mot USA:s ambassad i Kuba, uppger USA:s utrikesdepartement.

Attacken verkar ha upphört, men flera av de anställda har behövt behandling.

– Vi kan bekräfta att minst 16 statsanställda, medlemmar i vår ambassadgemenskap, har någon form av symptom, säger talespersonen Heather Nauert.

I slutet av förra året började ambassadpersonalen och minst en kanadensare känna effekterna av attacken. Bland de symtom som nämns finns nedsatt hörsel, illamående, huvudvärk och balansrubbningar

CBS News har uppgett att minst ett av offren fått "hjärnskador". Enligt kanalens källa misstänker man att beskickningspersonal har utsatts för någon form av ljud i sina hem.

En del av de skadade har lämnat Kuba. Alla har fått behandling i USA eller Kuba.

På grund av händelsen har USA utvisat på kubanska diplomater från Washington.
