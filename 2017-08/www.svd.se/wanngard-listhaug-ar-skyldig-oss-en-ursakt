Wanngård: ”Listhaug är skyldig oss en ursäkt”

SvD

Karin Wanngård kommenterar dagens besök från den norska integrationsministern i ett pressmeddelande:

”Stockholm är alltid öppet att dela med sig av sina erfarenheter och perspektiv. I den andan anordnade staden idag ett besök i Rinkeby. Den norska integrationsministern, Sylvi Listhaug, valde att använda vår gästfrihet till att göra populistiska och osanna poänger i den norska valrörelsen. Det gör mig både besviken och arg och jag tycker Sylvi Listhaug är skyldig stockholmarna en ursäkt”.

Finansborgarrådet fortsätter pressmeddelandet med att beskriva hur Stockholm är en stad som är öppen mot omvärlden, och att stockholmarna vid upprepade tillfällen har visat solidaritet med människor som drabbats av krig och förföljelse.

”Solidaritet är inte alltid enkelt, och vi jobbar hårt med vår integration. Alla som vill ska ha möjlighet att bidra till och ta del av Stockholms framgångar. Integration bygger på att vi skapar respekt för varje enskild individ. Att hetsa och skapa rädslor är precis det motsatta, och en farlig väg att gå”, avslutar hon.
