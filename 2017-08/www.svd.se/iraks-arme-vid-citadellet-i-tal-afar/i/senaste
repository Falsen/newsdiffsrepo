Iraks armé vid citadellet i Tal Afar

TT

Irakiska regeringsstyrkor har brutit igenom flera av terrorrörelsen Islamiska statens försvarslinjer i Tal Afar. Regeringsstyrkorna har nått fram till den äldre stadskärnan och området kring stadens osmanska citadell, uppger militären i ett uttalande.

Offensiven mot IS-fästet Tal Afar, som ligger längs vägen mellan Mosul i Irak och Syrien, är inne på sin sjätte dag. Vägsträckan har utgjort en viktig försörjningslinje för IS.

Tal Afar är en av de sista städer i Irak som IS kontrollerar.
