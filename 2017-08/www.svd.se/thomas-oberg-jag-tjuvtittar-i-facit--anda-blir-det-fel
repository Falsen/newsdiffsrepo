Bob Hund-sångaren: Vänta inte på min begravning

SvD Kultur

Jag har alltid varit lite avundsjuk på: Människor som aldrig fryser när de badar, eftersom jag är smal som en pinne bli jag alldeles skakig och blå om läpparna direkt.

Min favoritkonstnär alla kategorier: Den som lyckas tala till alla samtidigt.

Jag brukar få höra att jag ser ut som: En liten, förvirrad människa.

I mitt tonårsrum hängde en bild på: Mona Lisa med mustasch.

Min mest spelade artist: Kraftwerk årgång 1974–1983

Jag har aldrig förstått grejen med: Pengar på hög. De som har allra mest verkar ha missförstått hela konceptet. Pengar är inte en naturtillgång som kan ta slut. Känslan av att jorden krymper, växer.

Jag skulle vilja bli ihågkommen som min generations: Bob Hund-tolkare nummer 1.

En fiktiv karaktär jag känner igen mig i: Buster Keatons alla rollfigurer.

Jag har aldrig berättat för någon att jag älskar: 100 procent ren ofiltrerad information.

Ingen kan göra mig lika irriterad som: Auktoriteter som missbrukar sitt förtroende.

På min begravning borde någon läsa en dikt av: Jag uppmanar alla att läsa dikter omedelbart, det finns ingen anledning att vänta på min eventuella begravning

Den senaste person jag ljög för: Jag ljuger oavbrutet för mig själv. Tyvärr tjuvtittar jag i facit alldeles för ofta, ändå blir det fel.

I mitt nästa liv vill jag bli återfödd som: Jonas Jonasson i samma ögonblick som han kläcker låttiteln; ”Reinkarnerad exakt som förut”.

Författaren jag läst flest böcker av: Jag läser inte hela böcker. Jag bygger små torn av litteratur som jag sedan leker med, ord för ord.

Min stilmässiga förebild: Conrad Veidt i ”Doktor Calgaris kabinett” och ”Skrattmänniskan”.

En person jag brukar citera: Wisława Szymborska när hon skriver: ”Apans hjärna måste sakna något, då den inte uppfann krutet”.

Jag borde nog be om ursäkt till: Kommande generationer, jag och alla andra slösar alldeles för mycket med planeten jordens resurser redan nu. Förlåt oss.

25 augusti uppträder Bob Hund i Göteborg, dan efter på Gainesvillefestivalen i Eskilstuna och turnén avslutas sedan i Helsingborg 31 augusti.
