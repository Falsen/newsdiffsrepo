FN-kritik mot Trumps angrepp på medier

TT

FN:s högkommissarie för mänskliga rättigheter, Zeid Ra'ad Al Hussein, uttrycker stark kritik mot den amerikanske presidenten Donald Trumps återkommande attacker mot medier. Trumps tirader skulle kunna leda till våld mot journalister, tror han.

– Jag anser att det skulle kunna utgöra anstiftan.

Donald Trump har flera gånger gått till angrepp mot bland annat New York Times och CNN, som han anklagar för att sprida fejkade nyheter.

– Låt oss anta att någon skadar en journalist från någon av de här organisationerna. Har inte presidenten något ansvar då? frågar Zeid Ra'ad Al Hussein retoriskt.
