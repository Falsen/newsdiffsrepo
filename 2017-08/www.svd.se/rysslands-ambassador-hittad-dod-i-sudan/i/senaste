Rysslands ambassadör hittad död i Sudan

TT

Rysslands ambassadör i Sudan, Mirgayas Shirinskij, har hittats död i simbassängen i sitt residens i huvudstaden Khartum, meddelar det afrikanska landets utrikesdepartement.

"Rysslands ambassadör avled i kväll i sitt residens i Khartum", skriver departementet i ett uttalande utan ange vad som orsakade dödsfallet.

– Han hittades död i swimmingpoolen i sitt residens klockan fem över sju i kväll säger polistalesmannen Omar al-Mokhtar till AFP.

Mirgayas Shirinskij var född 1954.

Enligt Omar al-Mokhtar finns det inget i den inledande utredningen som pekar på att något brott ligger bakom ambassadörens död.
