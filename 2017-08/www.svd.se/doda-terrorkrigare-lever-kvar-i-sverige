Döda terrorkrigare lever kvar i Sverige

TT

Över 300 personer har rest från Sverige för att ansluta sig till terrororganisationer, enligt Säkerhetspolisen. Trots att minst 49 kan ha dödats lever många av dem fortfarande enligt folkbokföringen, rapporterar SVT Örebro.

Skatteverket behöver ett dödsbevis som är äkta för att personen ska kunna dödförklaras i Sverige. Men i Irak och Syrien där det kan saknas fungerande myndigheter fabriceras falska dokument lätt. Många dödsbesked grundar sig även på uppgifter i sociala medier där de dödade personerna hyllas personerna som martyrer. Det räcker för att polis och säkerhetspolis ska konstaterar att personerna är döda – men inte för Skatteverket.

Skatteverket har samtidigt sett hur dödas identiteter stulits och utnyttjas av kriminella. Bedrägerierna är riktade mot myndigheter och företag för att få ut bidrag och krediter. Skatteverket vill nu se regeländringar för att undvika att skattepengar hamnar i orätta händer. Sekretesslättnader mellan myndigheter skulle till stor det förebygga den här typen av brott, anser myndigheten.
