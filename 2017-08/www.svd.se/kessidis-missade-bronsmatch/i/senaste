Kessidis missade bronsmatch

TT

Svenskarna fortsätter att slås ut på VM-brottarmattorna i Paris.

Alex Kessidis hade chans att ta sig till en bronsmatch i 80-kilosklassen i grekisk-romersk stil. Men förlorade med 1–8 i återkvalet mot Pascal Eisele.

Kessidis började tisdagen med att vinna sin kvalmatch mot tjecken Petr Novak med 5–3. Sedan förlorade han åttondelsfinalen mot Maksim Manukyan med 4–8, men då kazaken tog sig till final fick Kessidis en chans att ta sig till bronsmatch. Men där tog det alltså stopp

Dagens andre svensk, Hussam Omar, tog sig igenom kvalet i 66-kilosklassen efter 2–1 mot Ravinder Ravinder från Indien. Fast i 16-delsfinalen tog det stopp mot Almat Kebispajev med 0–6.
