Boende slagen av personal

TT

En man på ett äldreboende i Salems kommun ska ha blivit slagen med knytnäven av en anställd. Händelsen är anmäld till Inspektionen för vård och omsorg, Ivo, rapporterar SVT Nyheter Södertälje

Personalen som kom till äldreboendet en morgon i juli såg att en man som bor där hade blåmärken och var svullen. Han var dessutom rädd och kunde visa att han fått knytnävsslag.

Den timanställde som misstänks för misshandeln arbetar inte kvar. Händelsen har polisanmälts.
