Regissörer i bråk om "Wonder Woman"

TT

Succéfilmen "Wonder Woman" hyllas för att den låter en stark kvinnlig superhjälte ta plats på vita duken. Dumheter, tycker filmregissören James Cameron, som inte köper Gal Gadots amasonprinsessa som feministisk förebild.

– Hon är en objektifierad ikon och det är bara det manliga Hollywood som gör samma gamla sak igen, säger han till The Guardian.

Han nämner Sarah Connor, spelad av Linda Hamilton i hans egna "Terminator"-filmer som en bättre kvinnlig actionhjälte.

– Jag säger inte att jag inte gillade filmen, men för mig är den ett steg tillbaka. Sarah Connor var ingen skönhetsikon. Hon var stark, hon var bekymrad, hon var en hemsk mamma och hon förtjänade publikens respekt genom ren tåga, säger han.

"Wonder Womans" regissör Patty Jenkins ger dock svar på tal på Twitter. Hon menar att kvinnlig hjälte visst kan stark samtidigt som hon är vacker och kärleksfull.

"Det finns inga rätt eller fel sorts starka kvinnor, och den enorma kvinnliga publik som gjorde filmen till en succé kan säkert välja sina egna ikoner", skriver hon.
