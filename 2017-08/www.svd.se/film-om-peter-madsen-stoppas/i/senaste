Film om Peter Madsen stoppas

TT

Dokumentären "Rocket man" som följer ubåtskaptenen Peter Madsen stoppas av kulturhuvudstaden Århus i Danmark, skriver Dagens Nyheter.

Då Madsen misstänks ha orsakat den svenska journalisten Kim Walls död har projektet avbrutits.

– På grund av de tragiska händelserna omkring ubåten och polisens förundersökning har vi därför i samråd med fotografen beslutat att stoppa detta projekt, Peter Vestergaard, presschef på sekretariatet för Aarhus 2017, till DN.

Mer än så vill Vestergaard inte säga så länge polisarbetet pågår.

Dokumentären, som inte är helt färdigställd, följer Peter Madsens byggande av sin privata rymdraket.

För DN berättar filmaren dock att projektet blåstes av för flera månader sedan eftersom man aldrig skulle hinna klart i tid.
