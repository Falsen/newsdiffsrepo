Över 60 döda i IS-strider i Raqqaprovinsen

TT

Minst 64 personer har dödats i strider mellan regimstyrkor och extremistgruppen IS i den syriska Raqqaprovinsen det senaste dygnet, enligt oppositionella Syriska människorättsobservatoriet (SOHR).

Striderna sker mot bakgrund av regeringsarméns offensiv i riktning mot det angränsande Deir Ezzor, den enda provinsen i Syrien som fortfarande kontrolleras av extremistgruppen. Offensiven sker genom Raqqaprovinsen.

Staden al-Raqqa har i praktiken fungerat som en form av huvudstad för IS.
