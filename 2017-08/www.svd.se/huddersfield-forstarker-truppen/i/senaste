Huddersfield förstärker truppen

TT

Premier League-nykomlingen Huddersfield har imponerat under inledningen av ligan och hakar på i toppen. Klubben har två raka segrar efter att ha besegrat Newcastle och Crystal Palace.

Nu förstärker klubben truppen ytterligare med den 20-årige marockanske mittfältaren Abdelhamid Sabiri från Nürnberg i den tyska andraligan. Kontraktet med Sabiri sträcker sig över tre år.

"Han imponerade stort i Nürnberg under andra halvan av förra säsongen", säger Huddersfields manager David Wagner till klubbens webbplats.

Sabiri noterades från sin mittfältsplats för fem mål på nio matcher under förra säsongen.
