Bunkern skulle stoppa invasionen från öst – kostade miljarder

Erik Bergin

Längs norrut i Stockholms skärgård, på norra Arholma, fanns en av de försvarsanläggningar som skulle stoppa en invasion från öst under kalla kriget. På Arholma Nord, eller Batteri Arholma som anläggningen heter, doldes spjutspetsen inom svensk försvarsteknologi – djupt insprängd i berget. I dag är befästningen sedan länge passé i försvarssammanhang och är museum. Den ger en bra inblick i förutsättningarna för det svenska kustförsvaret när kalla kriget var som kyligast.
