"Bättre med öppen dialog med Airbnb-värdar"

TT

Här kan den som är ute i god tid ansöka om korttidsuthyrning hos styrelsen, så länge man hyr ut högst fem gånger per år om högst sju dagar åt gången.

– Vi vet att folk vill hyra ut och därför kändes det bättre att vi hade en öppen dialog med dessa. Det är också ett bättre sätt att kontrollera vilka som hyr ut bostaden om det skulle uppstå problem, säger Anja Wikén, ordförande på Brf Bolmen 1 i Stockholm.

Hon förklarar hur hon och de övriga i styrelsen har resonerat kring Airbnb.

– Man ska ha möjlighet att hyra ut sin bostad tillfälligt. Det handlar inte om att bostadsägaren ska flytta från lägenheten under en längre tid för att tjäna pengar. Vi pratar inte om att tillåta permanent uthyrning. Det handlar snarare om att man är borta en kort tid på semester och inte vill betala för dubbelt boende. Därför har vi satt en gräns.

Om en ansökan godkänns innebär det att man får hyra ut vid alla fem tillfällena.

– Annars kan det bli mycket för styrelsen att administrera. Vi kan inte ta emot för många förfrågningar hela tiden. Än så länge har vi inte haft några problem med upplägget.
