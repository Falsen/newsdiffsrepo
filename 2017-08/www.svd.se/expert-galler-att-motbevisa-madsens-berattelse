Expert: ”Måste motbevisa Madsens berättelse”

Jan Majlard

Ingela Hessius är brottmålsadvokat med mångårig erfarenhet som både åklagare och försvarare.

– Det är ett nytt läge och oerhört besvärande. Av vilket skäl skulle någon som varit med om en olyckshändelse göra sig av med kroppen på det viset? Det är ologiskt, säger Ingela Hessius.

DNA-träffarna undanröjde alla tvivel om identiteten på kroppen som hittades i vattnet.En dna-träff gjordes även på det blod som fanns kvar i ubåten.

– Dna klarar svåra omständigheter. Jag minns ett fall av dna på en kondom som överlevde i nästan två år i regn och snö, berättar Ingela Hessius.

Efter fyndet bekräftade polisen att kroppen stympats avsiktligt.

– Att kunna stycka en person handlar mest om mental styrka. Man måste vara oerhört kall för att klara av det, säger Ingela Hessius.

I ubåten Nautilus slutna rum finns fortfarande många frågetecken.  Men styckningen kan ge ledtrådar.

– På vilket sätt är den gjord? Var det amatörmässigt? Vilka verktyg har funnits ombord? Det är frågor som söker svar, säger Ingela Hessius.

Som rutinerad försvarsadvokat känner Ingela Hessius väl till det juridiska spel som väntar.

– Ägde stympningen rum för att kunna forsla ut kroppen ur ubåten? Var mannen vid sina sinnes fulla bruk?  Drabbades han av chock, rädsla och panik och inte kunde tänka klart? Var det en nödvärnssituation. Som människa vill man ha svar direkt, men det här kräver tålamod, säger Ingela Hessius.

Betina Hald Engmark är Peter Madsens försvarsadvokat:

– Det finns alltid saker att arbeta med. Hans berättelse kan förändras. Det gäller för åklagaren att motbevisa hans berättelse. Polisen berättar i det här läget bara det man måste. Man vet mer i förundersökningen, säger Ingela Hessius.

Hon har själv varit med vid några uppmärksammade fall:

– En polsk kvinna mördade sin äldre man och placerade huvudet i ugnen. Hon friades för mord i tingsrätten, men dömdes för mord i hovrätten, säger Ingela Hessius.

Ett annat fall var det med Catrine da Costa som hittades styckad under Essingeleden. Huvudet, genitalierna, de inre organen och det ena bröstet återfanns aldrig. De åtalade ”allmänläkaren” och ”obducenten” dömdes inte för mord, men blev av med sina legitimationer.

I samband med rättegångarnaförekom också anklagelser om att ”obducenten” var skyldig även till till mord på sin tidigare fru. De polisutredningar som gjordes styrkte dock inte påståendet om mord.

– Hon skulle ha hängt sig i sängstolpen stående på knä. Det var väldigt mystiskt, säger Ingela Hessius, som arbetade med fallet under chefsåklagare Anders Helin.
