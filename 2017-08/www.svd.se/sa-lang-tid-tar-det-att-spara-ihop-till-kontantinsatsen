Snittet: 35 års spartid för en insats i Stockholm

Frida Bratt

De senaste årens boprisökningar har gjort kravet på kontantinsats till ett stort hinder för många utanför bostadsmarknaden. Den som köper en bostad får bara låna upp till 85 procent av bostadens värde, och kan inte resten läggas in kontant kan ett dyrt så kallat blancolån krävas.

Länsförsäkringar har räknat på hur många år det tar att i Stockholms län spara till en kontantinsats för den som sparar tio procent av sin disponibla inkomst per år. Banken har satt stockholmarens genomsnittliga disponibla inkomst i relation till förväntad boprisutveckling.

35 år kan det enligt beräkningarna ta att spara ihop till en kontantinsats i Stockholms innerstad.

– Det här är ett jätteproblem. För bara fem år sedan var det lättare att komma in på bostadsmarknaden, då hade vi helt andra låneregler. Vad händer när den arbetskraft Stockholm behöver för att växa inte har råd att bo här? säger Maths Alvfalk, försäljningschef på Länsförsäkringar.

Så här många år tar det att spara ihop till en kontantinsats till en tvårummare på 60 kvadratmeter, i respektive del av Stockholms län.
