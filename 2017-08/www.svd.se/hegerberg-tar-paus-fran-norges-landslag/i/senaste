Hegerberg tar paus från Norges landslag

TT

Norges anfallsstjärna Ada Hegerberg, en av världens bästa fotbollsspelare, tar en paus från landslagsspel på obestämd tid.

22-åringen ska fokusera på sitt franska klubblag Lyon.

"Beslutet att ta en paus från landslaget har varit svårt, men är väl övervägt", skriver Hegerberg i ett pressmeddelande till norska nyhetsbyrån NTB.
