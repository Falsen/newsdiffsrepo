Dansk polis: Kroppen som hittats är Kim Wall

Jan Majlard

Meddelandet på Twitter från Köpenhamnspolisen ska utvecklas på en presskonferens klockan 9. Ingen övrig information har lämnats.

Det var i måndags som en stympad kropp hittades i vattnet utanför ön Vestamager i Kögebukten. Sedan dess har analys av dna pågått.

Den svenska journalisten Kim Wall försvann torsdagen den 10 augusti sedan hon gått ombord på en ubåt med den danske uppfinnaren Peter Madsen, som sitter häktad sedan en dryg vecka.

Madsen har erkänt att Wall dött efter en ”olycka” på ubåten och att han ”begravt” henne till sjöss.
