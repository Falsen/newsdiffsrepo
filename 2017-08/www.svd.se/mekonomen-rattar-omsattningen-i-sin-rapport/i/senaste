Mekonomen rättar omsättningen i sin rapport

Direkt

Intäkterna för det andra kvartalet blev 1 560 miljoner kronor, jämfört med 1 584 miljoner kronor som rapporterades den 28 juli.

Enligt SME Direkts prognossammanställning inför den rapporten som släpptes 28 juli var intäkter om 1.548 miljoner väntat.

"Ändringen påverkar extern omsättning i Mekonomen Sweden samt fördelning av ebit mellan Mekonomen Sweden och Mekonomen Norway. Mekonomen Groups rapporterade ebit påverkas inte", heter det.

Mekonomens ebit var 174 miljoner kronor, jämfört med konsensus 159 miljoner kronor, något som alltså rapporterades den 28 juli.
