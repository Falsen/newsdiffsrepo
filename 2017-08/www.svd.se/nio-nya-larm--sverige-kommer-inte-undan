Nio nya larm – Sverige kommer inte undan

Jenny Stiernstedt

Värmeböljan Lucifer har intagit Europa, människor dör i den extrema hettan. Och det brinner. Så sent som i juni fick 60-talet personer sätta livet till i ett eldhärjat Portugal.

Och det är ändå bara början.

I Europa räknar forskare med att antalet dödsfall kan uppgå till 150 000 människor årligen vid slutet av seklet, till följd av klimatförändringarna. I Sydasien – där en femtedel av världens befolkning bor – kan det bli så varmt att det blir livsfarligt bara att vistas utomhus, visar färska studier.
