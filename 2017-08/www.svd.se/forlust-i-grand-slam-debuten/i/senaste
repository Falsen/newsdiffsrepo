Förlust i grand slam-debuten

TT

Den 22-åriga stockholmskan, som kvalade in i turneringen, skulle egentligen ha spelat sin match i första omgången i tisdags, men då satte regnet stopp.

Den 196-rankade svenskan höll jämna steg i början fram till 2–2, men förlorade sedan åtta raka game mot Allertova, rankad 90 i världen.

Då hittade Peterson plötsligt sitt spel igen, tog tre raka game fram till 4–3 i andra set och bröt sedan tjeckiskans serve vid 5–4 när hon skulle serva hem matchen.

Peterson tog andra set till tiebreak, men där gick Allertova fram till 3–0-ledning och kunde vinna med 7–5.

Därmed är bägge svenskorna i damsingel utslagna då Johanna Larsson försvann i måndags.

Formstarke 14-seedade australiern Nick Kyrgios kraschade oväntat ut i första omgången mot 235-rankade landsmannen John Millman som vann med 6–3, 1–6, 6–4, 6–1.

I början av tredje set gjorde Kyrgios illa axeln och fick behandling.

– En serve och armen är fullkomligt död. Hur kan nånting sådant hända helt plötsligt? Jag kände ingenting och sedan pang, en serve, och kraften var borta, sade Kyrgios enligt AFP.

22-åringen varnades i tredje set för ovårdat språk och hamnade då i en längre diskussion med domaren Carlos Ramos där han, till ingen nytta, bedyrade sin oskuld.

Kyrgios kom i bra form till US Open efter att ha nått finalen i Cincinnati sedan han bland annat besegrat Rafael Nadal.
