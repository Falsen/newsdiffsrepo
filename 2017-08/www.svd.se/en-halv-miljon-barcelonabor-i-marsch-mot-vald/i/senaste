En halv miljon Barcelonabor i marsch mot våld

TT

Hundratusentals människor marscherade genom Barcelona för att visa att de står enade efter de extremistiska terrordåd som krävde 15 liv i spanska Katalonien förra veckan.

Antivåldsdemonstrationen leddes av affärsägare och invånare runt Las Ramblas, det turisttäta stråk där en man mejade ned. I tåget syntes Spaniens kung Felipe, premiärminister Mariano Rajoy och ledaren för Kataloniens regering Carles Puigdemont. Många demonstranter valde att bära Barcelonas färger i form av röda, gula och vita rosor.

Enligt polisens uppskattningar deltog 500 000 personer i tåget.
