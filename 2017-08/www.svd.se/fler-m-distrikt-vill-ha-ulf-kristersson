Fler M-distrikt vill ha Ulf Kristersson

Hannes Delling

Moderaterna i Norrbotten var först med att meddela att man vill se Ulf Kristersson som ny partiledare. Nu väljer även Moderaterna i Västerbotten att ställa sig bakom Kristersson.

– Vi tror att han är bäst lämpad för uppdraget och den som snabbt kan ena partiet, säger riksdagsledamoten Edward Riedl, andre vice partiordförande i Västerbotten.

Enligt vad SvD erfar vill även Moderaterna i Sörmland se Ulf Kristersson som efterträdare till Anna Kinberg Batra. Länsförbundet har meddelat valberedningen detta efter ett möte på måndagskvällen.

Det innebär att tre distrikt stödjer Ulf Kristersson.
