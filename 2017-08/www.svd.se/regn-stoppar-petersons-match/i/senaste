Regn stoppar Petersons match

TT

Rebecca Peterson får vänta med att kliva in i US Open-tennisen. Precis när det var dags för svenskans match i den första omgången mot tjeckiskan Denisa Allertova, avbröts spelet på grund av regn.

Ovädret gör att det i nuläget bara går att spela på centercourten, Arthur Ashe Stadium, som sedan förra året är den enda arenan med ett utfällbart tak.

Rebecca Peterson är den enda svenska spelaren som är kvar i turneringen, efter att Johanna Larsson slogs ut i den första omgången i går.
