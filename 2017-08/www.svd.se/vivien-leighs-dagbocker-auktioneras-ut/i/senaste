Vivien Leighs dagböcker auktioneras ut

TT

Föremål som tillhört skådespelaren Vivien Leigh auktioneras ut i London nästa månad. Det handlar bland annat om skådespelarens smycken, målningar, vigselring och dagböcker.

I dagböckerna står det om när Vivien berättade för sin dåvarande man Herbert Leigh Holman att hon träffat skådespelarkollegan Laurence Olivier. Men också om när hon provfilmade för "Borta med vinden" som hon senare vann en Oscar för.

Dagböckerna värderas till ett värde motsvarande 30 000 svenska kronor.

Leigh och Oliviers kärlekshistoria blev en skandal då de båda var gifta när de förälskade sig i varandra. De gifte sig därför i hemlighet i Kalifornien 1940 med ett fåtal gäster, däribland Katharine Hepburn som gav paret en silverbägare i present. Även den auktioneras ut i London den 26 september tillsammans med parets vigselring som har "Laurence Olivier Vivien Leigh för evigt" ingraverat.

Paret var gift i 20 år och skilde sig 1960. Leigh dog sju år senare och Olivier 1989.

Föremålen auktioneras ut som följd av att Vivien Leighs enda barn Suzanne Farringtons avled 2015.
