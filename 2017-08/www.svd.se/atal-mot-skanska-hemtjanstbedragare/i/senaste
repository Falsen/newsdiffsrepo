Åtal mot skånska hemtjänstbedragare

TT

De sade att de kom från hemtjänsten, men var ute för att stjäla. Två kvinnor har åtalats för stölder hos fyra ensamma kvinnor i 90-årsåldern och stöldförsök hos ytterligare fyra kvinnor på olika platser runtom i Skåne.

De kom över både smycken och kontanter, men togs till slut på bar gärning, rapporterar Kvällsposten. De hade då varit hos en rullstolsburen 96-årig kvinna, som blev av med smycken till ett uppskattat värde på 20 700 kronor. Men polisens spanare fanns utanför och kunde gripa dem. Ytterligare två personer, en man och en kvinna, åtalas för misstänkt inblandning.
