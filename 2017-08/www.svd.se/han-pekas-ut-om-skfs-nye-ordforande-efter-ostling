Han pekas ut om SKF:s nye ordförande efter Östling

Direkt

"Ronnie Leten är det naturliga valet", säger en källa med insyn i styrelsenomineringar till Dagens Industri på torsdagen.

Leif Östling vill inte säga något om hur länge han planerar att sitta kvar och enligt tidningen har han en så pass stark ställning inom Wallenbergsfären att rimligen själv bestämmer när han ska lämna posten.

Sedan nyheten om att Leif Östling skulle ta över som styrelseordförande för SKF i februari 2008 har bolagets aktie utvecklats klart sämre än både verkstadsindex och börsen som helhet.

Utöver Ronnie Leten finns, enligt DI, ingen i SKF:s nuvarande styrelse som framstår som en tydlig kandidat till posten som styrelseordförande för bolaget.

Ronnie Leten är ordförande i Electrolux och ska bli ordförande för Atlas Copco-avknoppningen Epiroc.
