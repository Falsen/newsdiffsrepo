Terry Pratchetts verk överkörda av ångvält

TT

I fredags mosades nämligen Pratchetts hårddisk av ångvälten i brittiska Dorset, helt enligt författarens sista vilja, skriver The Guardian.

Pratchetts nära vän och kollega, författaren Neil Gaiman, har tidigare berättat om Pratchetts önskan om att allt material han arbetade med, samt hans datorer, skulle "placeras mitt på en väg för att förstöras av en ångvält".

Fredagens ångvältande dokumenterades på Twitter av Pratchetts assistent, som även skriver att den krossade hårddisken ska visas upp på en utställning om Pratchetts liv och verk i Salisbury i september.

Pratchett drabbades av Alzheimers sjukdom och avled 2015. Dessförinnan hade hans egensinniga och humoristiska böcker om den så kallade Skivvärlden sålt i 85 miljoner exemplar.
