Annie Lööf sommartalar: ”Sverige halkar efter”

SvD

– Vi lever i en omvälvande tid. Det är en tid då värderingar spelar roll, inleder Centerpartiets partiledare Annie Lööf sitt sommartal på Djurgården i Stockholm.

Annie Lööf talar om en omvälvande tid där terrorister mördar oskyldiga och högerextrema hetsar och hatar, och att det kräver en kraftfull motståndsrörelse mot extremism.

– Stå upp, stå pall. Anständigheten behöver er, säger Annie Lööf.

Annie Lööf fokuserar på vikten av att kunna lita på sjukvården i sitt sommartal, om vikten av en nära och tillgänglig vård i hela landet, barns och ungas utsatthet och växande köer.

– Inte minst har sommaren visat många prov på hur ansträngd situationen är. Små barn tvingas vänta, i för dem och inte minst föräldrarna, outhärdliga timmar, i ångestfyllda dagar, på hjärtoperation. För att det råder brist på specialistsjuksköterskor, säger Annie Lööf.

– Tillsammans med Irland, Storbritannien och Polen ligger vi i botten. Människor får vänta på att få sin diagnos, på besked att få hjälp, säger Annie Lööf, och fortsätter:

– Mina vänner, att Sverige halkar efter, det visar att vi måste anstränga oss mer. Att vi måste göra mer för att korta vårdköerna.
