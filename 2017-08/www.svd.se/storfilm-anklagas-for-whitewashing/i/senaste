Storfilm anklagas för ”whitewashing”

TT

Filmen anklagas nu för så kallad ”whitewashing” – när vita skådespelare gestaltar ickevita rollfigurer, skriver Deadline Hollywood.

Orsaken är valet av den brittiske skådespelaren Ed Skrein till rollen som bifiguren Ben Daimio, som är av japanskt ursprung i serieförlagan.

När Skrein tog till Twitter för att uttrycka sin glädje över rollen möttes han av en störtflod av arga kommentarer. ”Du är en duktig skådespelare. Varför skulle du vilja ta rollen från en asiatisk kollega”, skriver en användare.

”Hellboy” är den senaste i raden av Hollywoodfilmer som hamnar i skottgluggen för samma sak. Tidigare har bland annat ”Ghost in the shell” med Scarlett Johansson och ”The great wall” med Matt Damon kritiserats.
