Damkronorna vill lösa Finnkrampen

TT

Damkronorna började fyrnationsturneringen på hemmaplan i Tranås med att krossa Tyskland med 7–0 i den största landslagssegern sedan 2009.

I kväll väntar en betydligt tuffare uppgift mot Finland och Damkronorna ska försöka sätta stopp för den förlustrad som är en säsong lång.

Finländskorna är världstrea bakom "omöjliga" USA och Kanada och har tagit brons i två av de tre senaste VM-turneringarna.

Ska Sverige kunna ta en medalj i OS i Pyeongchang i februari måste laget ha Finland bakom sig.

– De har många bra spelare och ett väldigt rutinerat lag, säger den 18-åriga forwardsprofilen, som gjorde guldmålet för Djurgården i våras när laget vann SM-finalserien över HV71.

TT: Vad skiljer mellan er?

– Det är väl att de har det mentala övertaget. De har vunnit många matcher över oss och de vet om att de är ett skickligt lag. De har det där självförtroendet som vi kanske saknar, säger Olsson.

Senast Damkronorna vann en landskamp över Finland var just på småländsk mark, hemmaturneringen i Oskarshamn i februari 2015 då det blev blågul 4–1-seger. Senaste mötet var i VM i USA i våras då Finland vann i kvartsfinal med 4–0.
