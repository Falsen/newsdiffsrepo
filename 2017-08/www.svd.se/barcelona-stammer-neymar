Barcelona stämmer Neymar

TT

Barcelona betalade en slags lojalitetsbonus till Neymar förra året för att han förlängde sitt kontrakt till och med 2021. Ett kontrakt han i sommar köptes ut ifrån, mot Barcelonas vilja, efter fyra år i klubben. Det är dessa pengar Barça nu vill ha tillbaka, plus tio procent i ränta.

Om Inte Neymar betalar kräver Barcelona att PSG gör det.

Anfallaren kostade PSG motsvarande 2,13 miljarder kronor att köpa loss. Han har inlett Ligue 1 med att göra tre mål och tre assist på två matcher och PSG toppar tabellen på maximala nio poäng.

Efter helgens seger mot Toulouse riktade Neymar kritik mot Barcelonas ledning.

– För mig är de inte den typen av människor som borde vara i klubben. Barça förtjänar bättre. Jag har många vänner kvar där och jag hoppas att situationen förbättras och att Barça åter kan konkurrera med de bästa.
