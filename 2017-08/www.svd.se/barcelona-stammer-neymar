Barcelona stämmer Neymar

TT

Barcelona betalade en slags lojalitetsbonus till Neymar förra året för att han förlängde sitt kontrakt till och med 2021. Ett kontrakt han i sommar köptes ut ifrån, mot Barcelonas vilja, efter fyra år i klubben. Det är dessa pengar Barça nu vill ha tillbaka, plus tio procent i ränta.

Neymar meddelar via sina advokater att han tänker bestrida anklagelsen. Om Inte 25-åringen betalar kräver Barcelona att PSG gör det.

Den franska klubben skriver i ett uttalande att den är "förvånad" över Barcelonas beslut att vidta rättsliga åtgärder och menar att Neymar och PSG "respekterat alla lagar och regler".

Anfallaren kostade PSG motsvarande 2,13 miljarder kronor att köpa loss. Han har inlett Ligue 1 med att göra tre mål och tre assist på två matcher och PSG toppar tabellen på maximala nio poäng.

Efter helgens seger mot Toulouse riktade Neymar kritik mot Barcelonas ledning.

– För mig är de inte den typen av människor som borde vara i klubben. Barça förtjänar bättre. Jag har många vänner kvar där och jag hoppas att situationen förbättras och att Barça åter kan konkurrera med de bästa.
