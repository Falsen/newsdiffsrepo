Janerik Larsson:
Fritänkare Widar om S+M-allians

Janerik Larsson

Widar Andersson på Folkbladet (s) förblir en intressant fritänkare.

Här idag:

1991 till 1994 styrde Carl Bildt landet med stöd av det snabbt förfallna partiet Ny Demokrati. Genom den djupa ekonomiska kris som plågade vårt land under större delen av 1990-talet så kom den andra hälften av Carl Bildts statsministerperiod att kännetecknas av ett halvformellt samregerande med Socialdemokraterna.

När den nya ordningen för regeringsbildning med parlamentarisk majoritet i ryggen väl etablerar sig - när det nu sker - finns det mycket som talar för att styrelsemönstret kommer att bygga på någon av Carl Bildts två statsministererfarenheter.

Att borgerliga partier bildar en regering med stöd av SD i riksdagen är ingen apart eller sällsam tanke. Tvärtom skulle det kunna betraktas som något tämligen naturligt. För en sådan lösning finns dock många hinder i vägen. Det bästa för Sverige vore därför en regeringspakt med S och M som maktaxel. En sådan samverkan ter sig långt mer rationell än att de mindre partierna skulle riskera liv och lem i ett samarbete med S.
