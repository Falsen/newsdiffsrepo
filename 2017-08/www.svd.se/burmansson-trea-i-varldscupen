Burmansson trea i världscupen

TT

15-åriga Jennie-Lee Burmansson slutade på en tredjeplats med 84,60 poäng i världscupen i freeskiing i Cardrona i Nya Zeeland.

Den bästa poängen tog hon hem i första åket, och hon åkte hem 84,00 poäng i andra.

Estländska Kelly Sildaru tog hem segern med 90,00 poäng och Schweiziska Giulia Tanno blev tvåa.

Norska freeskistjärnan Tiril Sjåstad Christiansen gjorde sin första tävling på länge efter den knäskada som hon fick sommaren 2016. Hon hamnade på en sjätteplats med 77,20 poäng.

Burmansson är en av fyra svenskar som tävlar i finalen i slopestyle.

På herrsidan blev Jesper Tjäder bäste svensk på poängen 83,80, vilket gav honom en fjärdeplats. Henrik Harlaut, som vann kvaltävlingen på lördagen, landade på en sjätteplats med poängen 76,20.

Oscar Wester fick ihop 67,60 poäng och slutade nia.

Britten James Woods vann herrtävlingen med poängen 91,80, följd av schweizarna Andri Raglettli och Fabian Boesch.
