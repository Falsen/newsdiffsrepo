Sex års fängelse för knarksmuggling

TT

En 36-årig man har dömts till sex års fängelse och 15 års utvisning för synnerligen grov narkotikasmuggling efter att ha försökt smuggla sex kilo heroin och fyra kilo kokain till Sverige, skriver Helsingborgs Dagblad.

En kvinna som var med friades.

De två väckte misstänksamhet genom att berätta historier som inte stämde överens med varandra när de kom till färjeläget i Helsingborg i november. I ett dolt utrymme i bilen hittades både drogerna och mannens fingeravtryck.
