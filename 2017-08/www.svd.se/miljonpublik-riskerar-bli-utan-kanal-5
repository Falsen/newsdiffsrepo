Miljonpublik riskerar bli utan Kanal 5

TT

Bland annat gäller det Kanal 5 och Eurosport. Tittarna riskerar också att missa upplösningen av Sveriges VM-kval i Fotboll. Det nuvarande avtalet löper ut vid midnatt den 31 augusti.

"Com Hem/Boxer kontrollerar nära 51% av den svenska linjära tv-distributionen, och om våra kanaler försvinner från Com Hem/Boxers plattformar drabbar det tittare, reklammarknaden och produktionsindustrin i landet. Vi känner därför ett ansvar att informera om situationen", säger Henriette Zeuchner, vd för Discovery Networks, i ett pressmeddelande.

Fredrik Hallstan, presschef för Com Hem, säger att de har olika syn på vad programinnehållet är värt.

– Färre personer tittar på deras program, men de vill ha mer betalt. Det är det som det hela handlar om. Vi kan också se att Discovery använder metoder om att hota om att släcka ned tv-kanaler som ett sätt i förhandlingarna, säger han.
