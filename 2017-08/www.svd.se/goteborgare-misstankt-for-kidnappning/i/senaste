Göteborgare misstänkt för kidnappning

SvD

Det var den 16 juni i somras som den misstänkta kidnappningen inträffade. Efter några timmar släpptes den målsägande mannen fri, och anmälde då händelsen till polisen. Incidenten ska bland annat ha skett i Mölndal.

– Det är en målsägande som anmäler att han blivit bortförd och utsatt för brott, men han är inte längre försvunnen och har återkommit och anmält det här till polisen. Under timmarna han var bortförd ska han enligt vad han själv uppger också utsatts för brott, säger Anna Rapphed till Göteborgsposten.

Efter anmälan har polisen haft span på mannen. När de till slut fick fram en identitet fattade Anna Rapphed beslut om att hämta in den misstänkte kidnapparen till förhör – vilket senare ledde till att han anhölls misstänkt för olaga frihetsberövande, övergrepp i rättssak, utpressning och rån.
