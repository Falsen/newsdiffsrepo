Trump: Uttalandet beskrivs fel av ”oärliga medier”

TT

Presidentens resa till den mexikanska gränsen görs i hopp om att återvinna stödet från kärnväljarna.

Flera medier rapporterar att tusentals personer samlades utanför kongresshallen i protest mot mötet. Polisen uppger att människor i demonstrationen började kasta stenar och flaskor mot polisen och att de dessutom spred gas i området. Polisen svarade med pepparsprej för att skingra demonstranterna.

Mötet är det första i sitt slag sedan Trumps kritiserade fördömande av "båda sidor" efter den våldsamma högerextrema manifestationen i Charlottesville i Virginia.

Trump lägger skulden för kritiken på "oärliga medier" under sitt tal.

Han pekar på mediernas representanter som finns på plats vid massmötet och publiken börjar bua. Han säger att oärliga människor inom medierna inte rapporterar fakta.

– Medier kan attackera mig, men jag drar en gräns när de attackerar er, ärliga, hårt arbetande anhängare, säger Trump.

Trump tar åter upp muren som han har lovat ska byggas mot Mexiko.

– Om så regeringen ska stängas ned så ska vi bygga muren, säger presidenten.

"Bygg muren, bygg muren, bygg muren", ropar anhängarna.

– Muren kommer också att hjälpa oss med problemen med de enorma mängder droger som strömmar in över gränsen, säger Trump.

– På ett eller annat sätt kommer att vi att få den där muren.

Det är dags för stora skattesänkningar för att lyfta folket, från bidrag till arbete och från beroende till oberoende, säger Trump.

– Vi behöver kongressens hjälp, och Demokraternas.

Han säger till anhängarna att Demokraterna hindrar dem från att få stora skattesänkningar.

– Amerikanska händer kommer att bygga den här framtiden och amerikansk energi kommer att ge kraft till den här framtiden.

Trump tar upp Nordkoreas diktator Kim Jong-Un och säger att han respekterar det faktum att "han börjar respektera oss", och att "kanske något positivt kan komma fram".

Det har spekulerats om planer på benådning för den kontroversielle sheriffen Joe Arpaio, 85, som fälldes i juli för lagtrots efter att ha brutit villkoren sedan en domstol fann honom skyldig för till rasprofilering 2011.

Trump frågar sina anhängare om "Sheriff Joe" till och med dömdes för att göra sitt jobb.

– Han borde ha fått en jury, men jag tror att det kommer att gå bra för honom.

Vita huset hade tidigare under dagen meddelat att sheriff Arpaio, en frispråkig motståndare till olaglig invandring, inte skulle benådas under mötet.

– Jag kommer inte att göra det i kväll, för jag vill inte skapa kontrovers, men sheriff Joe kommer att må bra, säger Trump i sitt tal.

Han avslutar med den välkända Trump-retoriken:

– Vi kommer att göra Amerika starkt igen, vi kommer att göra Amerika rikt igen, vi kommer att göra Amerika stolt igen, vi kommer att göra Amerika säkert igen, och vi kommer att göra Amerika stort igen.
