En till sjukhus efter flerbilskrock

TT

En person har förts till sjukhus efter att flera bilar krockat vid Rollsbomotet i Kungälv på fredagsförmiddagen, skriver Göteborgs-Posten.

– Tre bilar har kolliderat och det är helstopp i trafiken. Vi är på plats och försöker hjälpa till med bärgning, säger Sanna Lagerqvist, vakthavande befäl vid polisen i region Väst, till tidningen.

Enligt SOS Alarm har en person förts till sjukhus efter olyckan och just nu pågår arbetet med att bärga de tre bilar som krockat. Platsen är för närvarande avspärrad, enligt GP.

E6 är helt avstängd i norrgående riktning efter olyckan, men trafiken väntas släppas på igen inom kort.

– Strax innan tolv var norrgående riktning fortfarande avstäng med långa köer, men väntas vara igång igen alldeles strax, säger Ulrika Nilsson Lokrantz, presskommunikatör på Trafikverket.
