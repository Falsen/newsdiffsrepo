Mor gör Guidetti sällskap i Celta

TT

Landslagsanfallaren John Guidetti har fått en ny klubbkamrat i Celta Vigo. 20-årige yttern Emre Mor lämnar Borussia Dortmund för spel med Celta, som uppges få betala motsvarande cirka 125 miljoner kronor för nyförvärvet.

Emre Mor, som enligt den spanska klubbens hemsida har skrivit på ett femårskontrakt, fick sin fotbollsfostran i Danmark och har spelat flera ungdomslandskamper med danska landslag. Förra året valde han dock att i stället representera Turkiet.
