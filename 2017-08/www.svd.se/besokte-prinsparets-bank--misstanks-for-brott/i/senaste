Besökte prinsparets bänk – misstänks för brott

TT

En person som besökte prins Carl Philips och prinsessan Sofias bänk på toppen av Hykjeberget i Älvdalen förevigade det på bild och lade upp fotot på Facebook.

Men på bilden syntes inte bara bänken och utsikten, utan också det motorfordon som använts för att ta sig upp på toppen. Enligt föreskrifterna för naturreservatet är det förbjudet att använda motorfordon i området och länsstyrelsen Dalarna har därför nu gjort en åtalsanmälan om misstänkt brott mot bestämmelserna, skriver Dalarnas Tidningar.
