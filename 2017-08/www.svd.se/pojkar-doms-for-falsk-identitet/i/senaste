Pojkar döms för falsk identitet

TT

Två 15-åriga pojkar har dömts av Umeå tingsrätt för att ha beställt e-cigaretter i falskt namn.

Den ena pojken använde en mans identitet och beställde e-cigaretter på nätet för 2 671 kronor och den andra pojken beställde cigaretter för 2 460 kronor i en kvinnas namn.

De döms nu till olovlig identitetsanvändning och bedrägeri och en av dem även för ett fall av ringa narkotikabrott, skriver Västerbottens-Kuriren.
