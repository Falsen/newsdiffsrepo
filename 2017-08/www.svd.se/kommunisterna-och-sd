Janerik Larsson:
Kommunisterna och SD

Janerik Larsson

Jag har tidigare citerat vad Nyamko Sabuni nyligen skrev i tidskriften NU.

”Jag har läst om hur socialdemokraterna behandlade kommunisterna på 50-talet. Det är intressant. Stenhård konfrontation på arbetsplatserna för att hålla dem nere, men i riksdagen accepterade man deras stöd för att kunna regera. Det bör vara modellen för behandlingen av sd: hård konfrontation där man tycker olika, öppenhet att samverka där man tycker lika. Allianspartierna borde konstatera att de inte har sämre förutsättningar att regera än de rödgröna. Majoriteter för sakfrågor ska kunna sökas såväl vänsterut som högerut.”

Jag har förstått att ett argument som nu riktats mot hennes resonemang är att Vänsterpartiet idag är något annat än forma tiders kommunistparti.

Även om jag inte är beredd att okritiskt svälja den tesen, så innebär den invändningen ingen som helst kritik mot Sabuni.

Det kommunistparti som i decennier var ett stödparti till socialdemokratiska regeringar var ett renodlat Sovjetlierat parti, ett klart odemokratiskt parti.

Den enda skillnaden handlar om att socialdemokrater då som nu sätter makten först medan olika borgerliga partikonstellationer med några få undantag (Bildt, Reinfeldt 1) inte haft förmågan att sätta sakpolitik och resultat i högsätet utan låtit maktspel av olika slag dominera.

Jag skrev om denna sorgliga historia här.
