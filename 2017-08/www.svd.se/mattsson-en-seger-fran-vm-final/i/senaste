Mattsson till bronsmatch i VM

TT

Johanna Mattsson blev utklassad i semifinalen i brottnings-VM.

Hon förlorade med 0–6 mot japanskan Risako Kawai och ska därmed brottas i en bronsmatch senare i dag. Mattsson har en VM-medalj på meritlistan och det är ett brons från 2010.

Mattsson hade innan dagens semifinal vunnit samtliga sina tre matcher i 60-kilosklassen.

Hon inledde med att kvalbesegra polskan Katarzyna Madrowska med 4–2 och fortsatte sedan med att vinna mot Mimi Hristova från Bulgarien med 2–1.

I kvartsfinalen blev det 7–3 mot Kriszta Incze, Rumänien.

För Fredrika Petersson, som precis som Johanna Mattsson tog EM-brons i våras, blev det däremot en dyster dag.

Hennes enda match – åttondelsfinal i 48-kilosklassen – slutade med 0–10 mot Kim Son-Hyang från Nordkorea.
