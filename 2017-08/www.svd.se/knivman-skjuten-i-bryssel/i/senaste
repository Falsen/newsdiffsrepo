Knivman sköts efter angrepp mot soldater

TT

En man gick till angrepp med kniv mot två soldater i Belgiens huvudstad Bryssel på fredagen. Soldaterna skadades lindrigt, den ena i ansiktet och den andra i handen.

Mannen blev skjuten av soldaterna i samband med attacken. Han vårdas nu för livshotande skador.

– Utifrån den identitet vi just nu har är det en 30-årig man som inte är känd för terroristaktiviteter, säger en talesperson för åklagarmyndigheten.
