Uber levererade minskad förlust

Direkt

Bokningarna brutto mer än fördubblades under andra kvartalet, jämfört med motsvarande period i fjol till 8,7 miljarder dollar. Även sekventiellt steg antalet bokningar, med 17 procent.

Detta ledde till intäkter på om 1,74 miljarder dollar för Uber under andra kvartalet, 17 procent upp från första kvartalet.

Antalet taxifärder globalt beställda med Uberappen steg med 150 procent jämfört med andra kvartalet i fjol, med stark tillväxt i marknader som Ryssland där antalet färder steg med 250 procent.

Uber lyckades också minska förlusten. Resultatet på -708 miljoner första kvartalet förbättrades till -645 miljoner andra kvartalet.

Kassan uppgick till 6,6 miljarder vid utgången av juni, ned från över 7 miljarder i mars.

Uber är ett privatägt bolag men har släppt kvartalsrapporter till media på grund av att de tidigare läckt på regelbunden basis.

Uber letar fortfarande efter ny vd, en ny finanschef och en ny operativ chef. Flera fonder har sänkt den beräknade värderingen av Uber med över 10 procent. I juni tog Uber in mer pengar och då låg värderingen på bolaget på 62,5 miljarder dollar.
