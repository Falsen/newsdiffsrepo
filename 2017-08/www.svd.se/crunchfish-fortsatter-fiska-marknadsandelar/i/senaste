Crunchfish fortsätter fiska marknadsandelar

Direkt

Kassan vid periodens utgång uppgick till 33,8 miljoner kronor (1,2).

Vd Joakim Nydemark konstaterar att Crunchfish fortsätter positionera sig på marknaden genom att etablera samarbeten med globala leverantörer av avancerade AR- och VR-produkter.

"Tillsammans med de tidigare ingångna samarbetena med Epson och LLVision bygger Crunchfish en stark position på marknaden för geststyrning inom AR och VR. Den valda strategin att etablera partnerskap med ledande aktörer är central för att kunna ta del av marknadsutvecklingen när volymerna kommer", skriver han i delårsrapporten.

Avseende marknaden har tillväxten inom VR inte utvecklats i linje med marknadsprognoserna för ett år sedan, där de främsta orsakerna är brist på hårdvara och relevant innehåll. Många aktörer avvaktar därför vad stora spelare som Samsung, Facebook och Google kommer ta sig för, menar bolaget.

"Crunchfishs viktigaste uppgifter, fram tills marknaden tar fart, är därför att säkerställa samarbeten, bygga säljkanaler och positionera sig som den ledande leverantören av geststyrningsmjukvara", skriver Joakim Nydemark.

Sedan årsskiftet har Crunchfish fortsatt stärka patentskyddet och därmed också ökat de kommersiella förutsättningarna. Sammantaget har Crunchfish, nationellt och internationellt, 51 aktiva patent och patentansökningar.

"Vi fortsätter exekvera enligt den marknads- och produktutvecklingsplan vi lagt. Större teknikskiften förväntas driva en kraftig tillväxt de närmaste åren, där vi kommer spela en viktig roll", skriver Joakim Nydemark.
