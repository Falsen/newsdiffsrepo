Harvey mot Texas med full kraft

TT

Flera amerikanska städer uppmanar sina invånare att evakuera sina hem. Stormen Harvey har nått orkanstatus och är på väg mot kusten i Texas och i Louisiana.

Det amerikanska orkancentret NHC varnar för att Harvey "snabbt intensifieras" och skapar potential för "livshotande och ödeläggande" översvämningar. Stormen beräknas nå land på lördag förmiddag.

Harveys starkaste ihållande vindar uppmättes på torsdagen till närmare 39 meter per sekund.
