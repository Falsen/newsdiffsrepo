Man avled efter rullstolsolycka

TT

En person på ett särskilt boende i Östersund ramlade ur sin rullstol i samband med en promenad och bröt benen. Mannen avled senare, rapporterar Sveriges Radio P4 Jämtland.

Under promenaden fastnade mannens rullstolshjul i rälsen vid en järnvägsövergång, och han gled ur och skadade sig. Han kom inte till sjukhus förrän två dagar senare. Han blev inlagd men avled innan skadorna hann opereras.

Kommunen har utrett händelsen och gjort en anmälan enligt lex Maria till Inspektionen för vård och omsorg, Ivo.
