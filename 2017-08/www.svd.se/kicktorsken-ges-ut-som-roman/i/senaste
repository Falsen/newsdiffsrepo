"Kicktorsken" ges ut som roman

TT

Skådespelaren Alexander Saltzbergers hyllade monolog "Kicktorsken" ges ut i bokform. Den 20 november debuterar han som författare med en roman som har fått samma titel som föreställningen.

Det självbiografiska materialet kretsar kring författarens uppväxt med en alkoholiserad mamma och en våldsam styvpappa i förorten där drogerna är "alltför lättillgängliga". Men boken är inte enbart mörk utan skildrar också hur fotbollen och skådespelardrömmen blev en livboj för honom.

I år är Alexander Salzberger aktuell på Dramaten i "Frun från havet" och "Uppenbarelsen".
