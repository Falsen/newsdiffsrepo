Blågula stjärnorna utanför VM-truppen

TT

Mountainbikelandslagets största stjärnor åker inte med till VM i Australien som inleds om två veckor.

På grund av ett sponsorbråk, där bland annat OS-guldmedaljören Jenny Rissveds och Alexandra Engen är inblandade, så representerar endast fem cyklister Sverige i Cairns. Fyra i crosscountry och en i downhill.

Juniorvärldsmästaren Ida Jansson, 19, har gått upp en klass till U23-klassen.

"Truppen består av våra bästa och högst rankade åkare i respektive representerad klass", säger förbundskapten Annie Söderberg i ett pressuttalande.

På VM har Sverige ingen representerad i damernas elitklass.
