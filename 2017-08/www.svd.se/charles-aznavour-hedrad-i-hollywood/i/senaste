Charles Aznavour hedrad i Hollywood

TT

Den franske kompositören, sångaren och skådespelaren Charles Aznavour fick under torsdagen en stjärna på Hollywood Boulevard.

Under sin karriär, som sträcker sig över åtta decennier, har Aznavour spelat in 1 400 låtar och producerat över 390 album på flera olika språk. Men har också spelat i mer än 60 filmer.

"Efter i dag, efter den här stjärnan, kan jag säga att jag också är lite kalifornisk för jag har min dotter och mina barnbarn här", sa Aznavour inför sina fans på Hollywood Walk of Fame.

Regissören och manusförfattaren Peter Bogdanovich var på plats för att hylla sin vän och kollega.

"Att han gör det han gör vid 93 års ålder är en inspiration för oss alla. Han saknar ingenting. Han är den bästa", sa Bogdanovich under ceremonin.
