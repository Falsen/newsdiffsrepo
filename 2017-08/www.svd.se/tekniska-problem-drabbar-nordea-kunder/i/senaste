Tekniska problem drabbar Nordea-kunder

TT

Kunder hos Nordea har under lönefredagen märkt att banken haft tekniska problem med internetbanken. Dessa problem är nu åtgärdade, säger Petter Brunnberg, presschef på Nordea Sverige, men samtidigt är det fortsatta problem med att handla med vissa kort eller att få ut pengar med dem från uttagsautomater.

– Vi undersöker den saken och försöker åtgärda, säger Brunnberg till TT.

Han säger att det inte handlar om generella kortproblem, utan att det tycks vara kopplat till vissa Visa-kort.

Om trasslet med korten har någon koppling till problemen med internetbanken är inte klarlagt.
