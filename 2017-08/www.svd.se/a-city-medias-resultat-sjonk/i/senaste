A City Medias resultat sjönk

Direkt

Bolaget genomförde under året 2016 två strategiskt viktiga förvärv vilka bidrog till den positiva ökningen i nettoomsättning.

Bolagets Digital Signage-affärer har inte kommit igång på full nivå under andra kvartalet, medan mediaförsäljningen har ökat väsentligt mot föregående år, skriver bolaget i sin delårsrapport.

Rörelseresultat andra kvartalet 2017 rapporterades till 1,4 miljoner kronor (3,7).

"Minskningen i rörelseresultat beror dels på de ökade kostnader som nämns ovan, där största förändringen avser en goodwillavskrivning som under kvartalet uppgått till 2 544 tusen kronor, trots att mediaförsäljningen under året ökat jämfört mot tidigare år så är bedömning att området nått sin fulla potential", skriver bolaget.

Bolagets kassaflöde från den löpande verksamheten under årets andra kvartal minskade från 7,1 miljoner kronor till 3,7 miljoner kronor. Samtidigt ökade investeringar för materiella och immateriella anläggningstillgångar.

Förändring i de kortfristiga fordringarna har gått från 1,5 till -4,3 miljoner kronor under andra kvartalet. Periodens kassaflöde uppgår till 1,2 miljoner kronor jämfört med 0,5 miljoner.

Som pressmeddelats den 24 juli har A City Media noterat att det under perioden Q2 2016 - Q1 2017 funnits interna transaktioner som inte eliminerats på ett korrekt sätt.

Effekten av att felaktigheterna innebär att marginaler är högre än vad som rapporterats med också att omsättningen är lägre. Justeringen har ingen resultatpåverkan.

Bolaget har i denna rapport och kommer även i framtida rapporteringar justera påverkade jämförelsesiffror för att ge en rättvis bild, heter det.
