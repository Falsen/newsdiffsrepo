Bluffsköterska jobbade i ett halvår på Sahlgrenska

SvD

Kvinnan, som nu är avskedad, hade tidigare arbetat som skötare på Rågården i Gunnilse – en av Sahlgrenska Universitetssjukhusets rättspsykiatriska avdelningar.

– Hon var anställd av oss som skötare medan hon studerade till sjuksköterska. Som skötare behövs inte legitimation utan vi tittar på betyg och referenser, säger Alessio Degl´Innocenti som är verksamhetschef på Rågården, till Göteborgsposten.

När kvinnan sommaren 2016 fick förlängt, visade hon upp den legitimation som Socialstyrelsen ger de personer som har rätt behörighet. Hon fick då en tillsvidareanställning som sjuksköterska hos Sahlgrenska. Efter ett halvår började en av cheferna på avdelningen att bli misstänksam mot kvinnan. En undersökning startades och under tiden stängdes kvinnan av.

– Jag har inte varit med om något liknande tidigare. När beskedet kom fick hon avsked direkt, säger Alessio Degl´Innocent till Göteborgsposten.

När bluffen uppdagades anmälde Sahlgrenska Universitetssjukhuset händelsen som en Lex Maria. Socialstyrelsen har polisanmält kvinnan.
