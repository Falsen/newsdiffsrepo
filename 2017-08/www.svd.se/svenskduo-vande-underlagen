Svenskduo vände underlägen

TT

Två svenskar är klara för kvartsfinal i världstourtävlingen i bordtennis i tjeckiska Olomouc.

Kristian Karlsson besegrade fransmannen Tristan Flore med 4–3 i set och Pär Gerell tog sig vidare med samma siffror mot Ruwen Filus, Tyskland.

Gerell låg under med 0–2 och 2–3 i set men vände matchen och får tyskt motstånd även i nästa omgång: Timo Boll. För Karlsson, som låg under med 1–3 i set, väntar japanen Tomokazu Harimoto.

Matilda Ekholm förlorade sin åttondelsfinal mot japanskan Kasumi Ishikawa, 3–4, och Anton Källberg försvann mot fransmannen Emmanuel Lebesson, 3–4.
