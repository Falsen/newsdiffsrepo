Christianson får fortsätta undervisa

TT

Psykologiprofessorn Sven Å. Christianson får fortsätta att undervisa i rättspsykologi vid Stockholms universitet, skriver Psykologitidningen.

Minnesforskaren kritiserades kraftigt i våras för den roll han spelade i polisutredningen som slog fast att två bröder, fem och sju år gamla, låg bakom mordet på fyraårige Kevin i Arvika 1998.

I maj beslutade hans arbetsgivare Stockholms universitet att utföra en speciell granskning av hans kurser. Granskningen har nu kommit fram till att kurserna håller hög kvalitet och är förankrade i vetenskaplig forskning.

Christianson säger att han uppskattar granskningen, men han är kritisk till hur universitetet genomfört den.

– Processen har varit märklig. Universitet gick bara på uppgifterna i media och agerade närmast panikartat. Ingen frågade mig om vad som var sant eller falskt, säger han till tidningen.

Den 63-årige professorn säger att han tänker fortsätta att undervisa fram till 67 års ålder.
