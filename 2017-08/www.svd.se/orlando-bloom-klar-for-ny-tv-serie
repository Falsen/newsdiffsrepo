Orlando Bloom klar för ny tv-serie

TT

Skådespelaren är både producent och har en roll i nya fantasy-serien "Carnival row", skriver The Hollywood Reporter. Inspelningarna börjar till hösten och serien beräknas ha premiär först 2019 på den amerikanska strömningstjänsten Amazon.

Tv-serien utspelar sig i en värld där mytologiska varelser har flytt till en stad från sitt hemland på grund av krig, men det uppstår spänningar mellan dem som bor i staden och den ökande gruppen immigranter. Handlingen kretsar kring utredningarna av en rad mord, och Orlando Bloom spelar en polisinspektör.

Orlando Bloom är bland annat känd som Legolas i "Sagan om ringen"-filmerna, och från "Pirates of the Caribbean".
