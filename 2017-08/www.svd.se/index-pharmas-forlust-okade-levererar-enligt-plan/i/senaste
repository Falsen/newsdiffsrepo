Index Pharmas förlust ökade: ”Levererar enligt plan”

Direkt

"Det var en viktig milstolpe när vi i början av sommaren inkluderade den första patienten i Conduct-studien. Pengarna vi tog in vid börsintroduktionen 2016 används främst till denna fas 2b-studie, och vi levererar enligt plan", sade Index Pharmaceuticals vd Peter Zerhouni i en kommentar i rapporten för det andra kvartalet.

Nettoresultatet låg på -15,2 miljoner kronor (-10,5) eller -0:24 kronor per aktie (-0:35).

Omsättningen uppgick till 35 000 kronor (52 000).

Kassaflödet för den löpande verksamheten var -18,4 miljoner kronor (-8,3) med likvida medel på 156 miljoner kronor (11,2).

Index Pharmaceuticals vidhåller sin tidsplan för Conduct-studien, där huvudresultat från studien väntas kunna presenteras under fjärde kvartalet 2018.
