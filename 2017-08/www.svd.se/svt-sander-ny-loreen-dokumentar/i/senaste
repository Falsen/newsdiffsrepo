SVT sänder ny Loreen-dokumentär

TT

Nästa fredag sänds "Livet enligt Loreen", en ny dokumentär om artisten Loreen, i SVT. Det är "K special" som följt henne under två års tid och tittarna får bland annat höra nyinspelad musik, följa med henne till Marocko och Västerås, se djupintervjuer med hennes närstående och se hennes konserter.

Loreen blev känd genom sin medverkan i TV4:s "Idol" 2004, där hon slutade på en fjärdeplats. Hon har tävlat i Melodifestivalen tre gånger, 2012 vann hon både den svenska tävlingen och Eurovision Song Contest med bidraget "Euphoria".
