Sjuksköterska eller sopåkare – vilka tjänar mest?

Malin Jansson

”I landet Sverige får forskare med 8 års högre utbildning lika mycket i lön som sophämtare. Med tanke på studieskulder mm ligger man till och med långt efter. Hur mycket får en barnmorska och hur länge måste hon studera? Biokemisk analytiker? Förskollärare? Sjuksköterska?”, skriver en SvD-läsare på Facebook.

Diskussionen gällande lönen för Stockholms sophämtare är het efter det att personalen gått ut i en vild strejk mot arbetsgivaren Reno Norden. Bolaget har krävt att sophämtarna ska byta avtal och därmed gå ner i lön från omkring 35 000–36 000 i månaden till 28 000.

Sophämtarna får även stöd i debatten på nätet.

”Även om jag själv är lågavlönad så tycker jag ni förtjänat er lön. Inget prinsessjobb ni utför precis. Och så bra gjort att ni är solidariska och gör det tillsammans.”, skriver en annan SvD-läsare.

SvD Näringsliv har sammanställt lönerna några av de vanligaste yrkeskategorierna. Medellönen för Stockholms sophämtare, som i genomsnitt jobbar 29,5 timmar i veckan, tjänar flera tusen kronor mer i månaden än det totala genomsnittet i landet i stort.
