Kraftig tillväxt för Boozt

TT

Klädföretaget Boozt, nyligen börsnoterat, redovisar en förlust före skatt på 81 miljoner kronor för första kvartalet, jämfört med vinsten på 8,5 miljoner kronor samma period i fjol.

Enligt bolaget beror förlusten på jämförelsestörande poster på 93,8 miljoner kronor. Det justerade rörelseresultatet landade på plus 10,9 miljoner kronor, ungefär som året innan.

Försäljningen för onlineföretaget steg från 357 miljoner till 496 miljoner kronor.
