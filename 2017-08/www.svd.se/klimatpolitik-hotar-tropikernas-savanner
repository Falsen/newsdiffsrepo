Klimatpolitik hotar tropikernas savanner

TT

Det framgår av en ny studie i Science Advances där forskarna har granskat effekterna av den omfattande brandbekämpningen på Brasiliens savanner.

Brandbekämpningen motiveras med att den minskar utsläppen av växthusgaser från den brinnande växtligheten. Tanken är också att skydda regnskogarna på gränsen till savannerna, och dessutom att låta gräsmarkerna beskogas genom att gynna trädtillväxten.

Tanken är med andra ord god. Vem kan ha något att invända mot försök att minska klimatutsläppen och att skydda skogarna?

Resultatet är dock allt annat än gott. Forskarna visar att brandbekämpningen har lett till att savannerna växer igen – vilket har varit katastrofalt för gräsmarkernas djur och växter.

De påpekar att Brasiliens savanner är de artrikaste på jorden, med tiotusentals unika arter. När bränderna försvann minskade antalet växtarter med 27 procent och antalet arter av myror med 35 procent i det undersökta området.

Ännu värre är att det är de unika arterna som tar mest stryk. Av dessa försvann 86 procent av myrorna och 67 procent av växterna.

Forskarna drar slutsatsen att brandbekämpning på naturliga savanner är ett allvarligt hot mot den biologiska mångfalden och bör stoppas i de flesta områden.
