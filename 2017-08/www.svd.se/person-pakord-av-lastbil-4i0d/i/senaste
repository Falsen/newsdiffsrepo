Person påkörd av lastbil

TT

Trafiken är i gång igen efter att en person blev påkörd av en lastbil med släp på E18 i höjd med Bro, en tätort i Upplands-Bro kommun.

– Personen ska vara allvarligt skadad, säger Carina Skagerlind, presstalesperson på Stockholmspolisen.

Polisen larmades om olyckan klockan 12.23 och försöker fortfarande reda ut vad som hänt.

– Vi vet fortfarande inte varför personen har hamnat på vägbanan, men vi undersöker det, säger Skagerlind.

Olyckan påverkade till en början trafiken, då körfält delvis stängdes av, men vid 14-tiden var den i gång igen.
