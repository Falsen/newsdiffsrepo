Facebook anklagas för sifferbluff – ”har trollat fram svenskar”

Sara L Bränström

Breakit har jämfört befolkningsstatistik från SCB med uppgifter från Facebook som de använder mot sina annonsörer. Bland annat påstår Facebook att de har en potentiell räckvidd på 1,5 miljoner människor i åldersgruppen 15–24 år. Det ska gälla antalet facebookanvändare som bor i Sverige.

Men enligt Breakits artikel finns ett stort problem med dessa siffror. Enligt Statistiska centralbyrån, SCB, bara finns knappt 1,17 miljoner människor i den åldersgruppen som är folkbokförda i Sverige. Alltså har Facebook  hittat 330 000 personer i Sverige, som inte existerar enligt SCB:s siffror. Och eftersom inte alla 15-24 -åringar är Facebookanvändare så är Facebooksiffra ännu mer missvisande.

Även i ålderskategorierna 25–34 år och 35–44 år överstiger Facebooks påstådda räckviddssiffror SCB:s statistik över folkbokförda i Sverige.

Facebooks nordiske kommunikationschef Peter Munster uppger för Breakit  att räckviddsuppskattningarna är baserade på ”ett flertal faktorer”, som platsdata från användarnas enheter, användarnas beteende och demografi.

– De är framtagna för att uppskatta hur många personer i ett givet område som har möjlighet att se en annons som ett företag funderar på att köra. De är inte framtagna för att matcha befolkningen eller uppskattningar i folkräkningen”, skriver Peter Munster i ett mejl till Breakit.
