Snabbt VM-uttåg för svenske världsfyran

TT

På lite mer än ett år har Tommy Macias klättrat från 57:e till fjärde plats på världsrankningen i judo.

I VM i Budapest höll det bara i en och en halv minut i första matchen i 73-kilosklassen. Sedan åkte den 24-årige svensken i mattan mot ryssen Denis Jartsev, som vann på ippon.

Jartsev slutade sjua i OS i Rio de Janeiro och var nitlotten bland de oseedade deltagarna. Macias har i och med förlusten 0–3 i inbördes möten med den ryske ettan.
