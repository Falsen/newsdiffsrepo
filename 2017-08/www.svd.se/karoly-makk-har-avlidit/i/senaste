Károly Makk har avlidit

TT

Den ungerska regissören Károly Makk har avlidit, meddelade Széchenyi-akademin för litteratur och konst under onsdagen.

Makk anses vara en av de största regissörerna i Ungern under efterkrigstiden och han tog ofta upp ämnen som politiskt och sexuellt förtryck under landets fyra decennier långa kommunistiska tid.

Sex av hans filmer har tävlat om Guldpalmen på filmfestivalen i Cannes och 1974 nominerades hans film "Cats' play" till en Oscar i kategorin bästa icke engelskspråkiga film.

1971 vann Makks film "Love" jurypriset i Cannes. Förra året visades filmen på festivalen igen som en del i det klassiska programmet.

Károly Makk blev 91 år gammal.
