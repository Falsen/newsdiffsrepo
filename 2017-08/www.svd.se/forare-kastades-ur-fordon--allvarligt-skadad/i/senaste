Förare kastades ur fordon – avled

TT

En medelålders man avled efter en trafikolycka på gamla riksväg 40 i Borås. Föraren kastades ur bilen.

– Personen befann sig utanför bilen när vi kom fram, säger Joakim Mattsson vid Södra Älvsborgs räddningstjänstförbund till Borås Tidning.

Ett 15-tal brandmän och en ambulanshelikopter kallades till olycksplatsen och den skadade fördes till sjukhus.

Senare meddelade polisen att mannen har avlidit och att anhöriga underrättats.
