Börsen vänder upp – tungviktarna stiger

TT

Stockholmsbörsen vänder upp i likhet med de ledande Europabörserna efter gårdagens nedgång. Fleratlet tungviktare stiger. Stor vinnare är Fingerprint Cards.

Omkring klockan 15.30 ligger OMXS-index på plus 0,7 procent, lite högre än vid lunchtid.

Bäst av storbolagen på listan över de 30 mest omsatta aktierna går Fingerprint Cards utan någon till synes nyhet, plus fem procent. Starkt går även råvarutunga SSAB och Boliden, plus 2,2 respektive 1,9 procent. Under natten släppte australiska gruvjätten BHP Billiton en rapport som visade på ett rejält resultatlyft i spåren av de allt högre råvarupriserna.

Också verkstadsbolagen går bra, Atlas Copco stiger med två procent, Volvo är upp 1,7 procent.

Investmentbolaget Latour släppte en delårsrapport på morgonen. Aktien stiger med en procent.

Mot strömmen går bland andra Ericsson, minus 0,2 procent, men var nere på betydligt lägre nivåer tidigare under dagen.
