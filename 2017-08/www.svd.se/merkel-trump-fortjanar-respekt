Merkel: Trump förtjänar respekt

TT

Donald Trump bör visas tillbörlig respekt som USA:s president. Det slår Tysklands förbundskansler Angela Merkel fast.

I en intervju för affärstidningen Handelsblatt säger hon att Trump är demokratiskt vald och därför bör visas respekt "oavsett hur jag värderar hans åsikter", säger hon.

– Jag vet att han vann ett tufft val. Han fick inte posten serverad på ett silverfat, säger Merkel.

Hennes motståndare i det tyska valet den 24 september, SPD-ledaren Martin Schultz, har varit betydligt mer kritisk mot Trump, som han kallat "den oansvarige mannen i Vita huset". Merkel har värnat de starka banden mellan Tyskland och USA, även när hon haft invändningar mot Trumps politik.
