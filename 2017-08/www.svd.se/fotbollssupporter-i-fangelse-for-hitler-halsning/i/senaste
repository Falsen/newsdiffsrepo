Fotbollssupporter i fängelse för Hitler-hälsning

TT

Österrike har stränga lagar kring att glorifiera nazismen. Det har en 39-årig man nu bittert fått erfara. Han döms till 18 månader fängelse efter att ha gjort en Hitler-hälsning i samband med en Rapid Wien-match i augusti 2016.

– Jag funderade inte riktigt på vad jag gjorde. Men det var uppenbarligen ingen bra idé, sade mannen i domstolen och hävdar också att han hade några öl innanför västen.

Mannen tillhör en av Rapid Wiens ultrasgrupper som omgärdas av ett dåligt rykte i landet.
