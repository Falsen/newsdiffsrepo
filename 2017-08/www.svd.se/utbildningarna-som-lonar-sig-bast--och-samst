Utbildningarna som lönar sig bäst – och sämst

Erik Jerdén

Läkare får sitta i skolbänken i hela fem och ett halvt år – men det lönar sig. Redan vid 33 års ålder har de tjänat igen pengarna de lagt ner på utbildningen. Livslönen är drygt 26 miljoner kronor vilket är omkring 60 procent mer än genomsnittet för de med enbart gymnasieutbildning.

Det innebär att läkarna är de som tjänar mest i Sacos sammanställning av olika akademikeryrkens livslöner.

Deras löner är däremot en spottstyver vid jämförelse med vad vissa andra tjänar. Sveriges bäst betalda börs-vd Ragnar Norbäck på Nobina taxerade till exempel för en lön på 48 miljoner kronor 2016. Klart mer än vad en läkare tjänar under ett helt arbetsliv.
