Oberoende nyhetsbyrå i Azerbajdzjan stängs

TT

Den enda oberoende nyhetsbyrån i Azerbajdzjan, Turun Agency, meddelade på fredagen att de tvingas avbryta sin verksamhet efter att myndigheterna frusit nyhetsbyråns bankkonton och gripit dess chef.

Turan har inte väjt för att rapportera kritiskt om Ilham Aliyevs regering, och utgör ett för det annars hårt kontrollerade Azerbajdzjan sällsynt vattenhål för dissidenter.

På torsdagen greps byråns chef Mehman Aliyev misstänkt för skattebrott och tjänstefel. Förra veckan frystes byråns bankkonton som en led i en brottsutredning om motsvarande 180 000 kronor i obetalda skatter.

Såväl Reportrar utan gränser som Human Rights Watch har fördömt myndigheternas agerande.

Reportrar utan gränser kräver att Aliyev släpps omedelbart samt att alla brottsmisstankar, som organisationen menar är politiskt motiverade, läggs ner.
