Replik från Lap Powers grundare



Med anledning av artikeln Elon Musk är en riktig ormtjusare, har följande replik inkommit:

Ledarartikeln "Elon Musk är en riktig ormtjusare" 4/8 hänvisade till flera andra förlustföretag än Tesla.

Av oförklarlig anledning nämnde Svenska Dagbladet i detta sammanhang "Lap Power och grundaren av Lap Power" dessutom med ett tydligt kränkande sexistisk utpekande.

Korrigering: Under min ledning 1990-1998 visade Lap Power goda vinster varje år.

Jag försökte vara en god förkämpe för lika behandling av kvinnor och män i denna, på den tiden, helt mansdominerade bransch.

Jag avskedade även anställda män som på minsta sätt trakasserade kvinnlig personal.

Efter min avgång som VD och försäljning av mina aktier ändrade de nya ägarna Lap Powers namn och rörelseinrikting, samt slutade sälja datorer.

CLAES PERSSON, vd HyMeAir AB



Ledarredaktionen har tagit del av Claes Perssons synpunkter och har därefter valt att lyfta ut stycket om Lap Power ur texten på SvD.se. Ett förtydligande görs i kvalitetsspalten att grundaren inte längre var ägare till bolaget när det försattes i konkurs.
