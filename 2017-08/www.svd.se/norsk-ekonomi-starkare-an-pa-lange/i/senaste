Norsk ekonomi starkare än på länge

TT

Den norska ekonomin har tagit fart. Under andra kvartalet växte BNP för fastlandet, exklusive oljesektorn, med 0,7 procent jämfört med kvartalet före, enligt Statistisk sentralbyrå.

Det är samma tillväxt som under början av året och följer på en ganska svag utveckling. Man får backa bandet till 2013 för att hitta samma stabila tillväxt.

Sysselsättningen stiger och framför allt går den norska byggbranschen starkare än tidigare.
