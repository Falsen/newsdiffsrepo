Roche närmar sig Froome

TT

Italienaren Matteo Trentin spurtade på tisdagen till sig sin andra etappseger i årets Spanien. Men han har ingenting att göra med totalsegern.

Det har kanske irländaren Nicolas Roche, som var den stora vinnaren på den 10:e etappen (av totalt 21). I de sista utförskörningarna lyckades Roche komma loss och han gick i mål 29 sekunder före huvudklungan med bland andra Chris Froome.

– Det var en bra dag. Jag hade inte riktigt planerat att göra ett ryck i nedförskörningen, men jag såg att Vincenzo (Nibali) gjorde ett försök, och det blev en liten lucka så jag tänkte att jag testar, säger Nicolas Roche till Eurosport.

Britten Froome, som vann Tour de France tidigare i somras, behåller förvisso totalledningen och är fortsatt 36 sekunder före colombianen Esteban Chaves i sammandraget. Men även Nicolas Roche är nu hack i häl, på samma totaltid som Chaves.
