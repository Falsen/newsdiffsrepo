Häktad misstänks ha stympat offer

TT

En man har häktats misstänkt för en synnerligen grov misshandel i Oxelösund. Enligt åklagaren har brottsoffret på något sätt blivit stympat, rapporterar SVT Nyheter Sörmland.

Åklagaren vill inte gå in på hur personen fått sin kropp stympad.

– Jag kan inte uttala mig om detaljerna, men rubriceringen är ju synnerligen grov misshandel, säger Emma Olsson till SVT.

Misshandeln misstänks ha skett i måndags i förra veckan. Offret vände sig till polisen i fredags och gjorde en polisanmälan.

Mannen har häktats vid Nyköpings tingsrätt på sannolika skäl, den högre misstankegraden. Han förnekar brott.
