Premier League slår nytt transferrekord

TT

Transfersummorna för fotbollsspelare blir bara högre och högre för varje år. Bland annat uppgavs Manchester United har pungat ut ungefär 825 miljoner kronor till Everton för den belgiske anfallsstjärnan Romelu Lukakus tjänster tidigare i somras.

Nu står det klart att Premier League har slagit nytt transferrekord under sommaren. De 20 lagen i Premier League har under fönstret hittills spenderat 1.17 miljarder pund, vilket motsvarar 12 miljarder svenska kronor. Det tidigare rekordet löd 1,16 miljarder pund.

Men än går det att putsa till siffrorna ytterligare. En vecka återstår av den engelska ligans transferfönster som är öppet till den 31 augusti och till dess kan klubbarna spendera hejvilt.
