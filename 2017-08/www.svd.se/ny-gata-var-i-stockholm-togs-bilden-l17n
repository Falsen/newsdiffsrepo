Johan Lindberg:
Ny gåta: Var i Stockholm togs bilden?

Johan Lindberg

Förra veckan landade Stockholmsgåtan på Östermalm – närmare bestämt på Nybrogatan 76. Förra veckans lösning hittar ni här. Ännu en gång gläds jag åt er entusiasm – över 500 läsare mejlade in gissningar.

Frågan denna vecka är som vanligt: Var i huvudstaden är bilden tagen? Den som är först med rätt lösning får min kommande bok Stockholm då och nu, som ges ut den 2 oktober. Fler ledtrådar till veckans gåta följer förstås de närmaste dagarna. Mejla gärna en gissning till mittstockholm@svd.se.

Här några av gissningarna hittills:

Ulrika W: ”Jag tror det är Primusgatan på Lilla Essingen. Med vattnet i ryggen, "nybygget" som är vit och den gamla byggnaden från Luxfabrik dagarna framför”.

Kristina L: ”Erik Dahlbergsgatan, Gärdet”.

Andreas: ”Hej, jag tror bilden är tagen på Brantingsgatan på Gärdet. Den nya arkitekturen borde vara Funkis”.

Fredrik A: ”Kungsbrostrand 21”.

Håkan G: ”Jag tror att det är Kungsholmsstrand, vid korsningen till Kungsbron”.

Medan ni funderar får ni gärna även läsa min kollega Jonas Fröbergs intressanta text om ”Dagen H”. På söndag, 3 september, är det ju 50 år sedan Sverige gick över till högertrafik. Vår tanke är att samla läsarnas historier om den stora händelsen 1967. Så ni som var med den dagen får jättegärna skriva några rader och berätta. Vi är väldigt nyfikna hur era förväntningar/farhågor var inför övergången. Blev det som ni trodde? Mejla gärna till mittstockholm@svd.se.
