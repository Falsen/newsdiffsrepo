David Bowie når en miljard på Spotify

TT

David Bowies musik är minst sagt populär, och i torsdags förra veckan nådde hans musik en milstolpe på Spotify,

Då hade hans låtar nämligen spelats totalt en miljard gånger på strömningstjänsten. Billboard skriver att den mest spelade låten på Spotify ur David Bowies låtkatalog är "Heroes" från 1977.

Den populäre artisten avled i januari förra året, 69 år gammal. Kort före sin död släppte David Bowie albumet "Blackstar", vilket gjorde succé internationellt.
