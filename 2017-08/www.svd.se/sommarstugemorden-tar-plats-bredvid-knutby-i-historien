Historien om kvinnan och morden i svenskidyllen
Ulf Eneroth

Svensk idyll i form av en röd stuga med vita knutar några mil utanför Arboga. Strandtomt intill Hjälmaren. Brygga, eka och kräftvatten. Ängsmark och skog i omgivningen. Det har varit familjens paradis under många år, men det äldre paret från Eskilstuna har bestämt sig för att sälja. Mäklare har kontaktats men prislappen är inte allmänt känd. Sannolikt handlar det om ett antal miljoner kronor. Onsdagen den 3 augusti 2016 levererar Vafab Miljö en container till gårdsplanen. Uthus och flera förråd töms på inventarier.
