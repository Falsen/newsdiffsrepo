Elms säsong över – ska opereras

TT

Det har inte blivit mer än tre matcher för Rasmus Elm i allsvenskan i år på grund av höftproblem. Och det blir inga fler för Kalmar FF-mittfältaren, som nu ska opereras.

Kalmar FF:s sjukgymnast Kjell Svensson berättar för P4 Kalmar att behandling och vila inte har hjälpt Elm och på fredag ska 29-åringen opereras. Då ska benpålagringen som bildats i höften tas bort så att smärtorna försvinner och rörligheten i höften ska bli normal igen.
