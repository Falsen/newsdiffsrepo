Lista: En tredjedel i uppror – kan kräva extrastämma

Salomon Rogberg

Dalarnas – Borde avgå

– Vi befinner oss i en situation där det är svårt för Anna Kinberg Batra att fortsätta som partiledare, säger Carl-Oskar Bohlin, förbundsordförande för Moderaterna i Dalarna, till SVT Nyheter.

Gotland – Borde avgå

–  Efter att ha pratat med min styrelse står det klart att det saknas ett förtroende för partiledaren. Därför ställer vi oss bakom kraven på att sammankalla valberedningen för att nominera en ny partiledare, säger den gotländska riksdagsmannen Jesper Skalberg Karlsson till Helagotland.se.

Stockholms län – Borde avgå

– Vi behöver tillsätta en ny partiledare, säger Kjell Jansson, ordförande i Stockholms länsförbund.

Stockholms stad – Borde avgå

Enligt vad SvD erfor vid lunchtid på torsdagen kommer staden att kräva att Anna Kinberg Batra avgår.

Uppsala län – Borde avgå

– Vi har haft en lång diskussion och kommit fram till att vi behöver byta partiledare i det här läget, säger Fredrik Ahlstedt, förbundsordförande i Uppsala län, till TT.

Örebro – Borde avgå

Moderaterna i Örebro ställer sig bakom avgångskravet mot M-ledaren Anna Kinberg Batra.

– Vår samlade bedömning är att hon behöver kliva åt sidan, meddelar man på en pressträff enligt SVT Nyheter.

Västerbotten – Borde avgå

– Det är ingen hemlighet att det är krisartade siffror för partiet och låga förtroendesiffror för partiledaren och då måste man någonstans dra ett streck för där gränsen går, säger Anders Ågren, förbundsordförande i Västerbotten, till TT.

Södermanlands län – Borde avgå

Nu meddelar även Moderaterna i Södermanland meddelar att de vill se M-ledarens avgång, enligt E-Kuriren.
