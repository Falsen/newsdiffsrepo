Två anhållna för skjutning i Frölunda

TT

Två män i 25-årsåldern har anhållits för synnerligen grov misshandel, misstänkta för inbladning i en händelse när en man i samma ålder sköts i benet i Frölunda i Göteborg i torsdags kväll.

Den skadade har av polisen beskrivits som "inte särskilt samarbetsvillig".

Enligt polisen är bakgrunden till händelsen bråk mellan olika grupperingar, och båda männen är kända av polisen sedan tidigare.

Förutom förhör har polisen gjort flera husrannsakningar.
