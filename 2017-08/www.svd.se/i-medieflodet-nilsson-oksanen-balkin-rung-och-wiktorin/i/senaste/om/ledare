Claes Arvidsson:
I medieflödet: Nilsson, Oksanen, Balkin Rung och Wiktorin.

Claes Arvidsson

Rätt eller fel att rikta misstroendeförklaring mot Peter Hultqvist? Debatten fortsätter. Fel menar PM Nilsson i Dagens Industri som lyfter fram försvarsministerns betydelse för att öka samarbetet med Nato (även om medlemskap hade varit rakare), men som också påminner om den kampanj som Ryssland har bedrivit för att misskreditera Hultqvist och därmed försvars- och säkerhetspolitiken:

Moderat försvarspolitik. Inför moderatstämman i oktober har Anna Kinberg Batra och Hans Wallmark förslagit att försvarsanslaget ska nå NATO:s tvåprocentsmål 2028. I Östersundsposten välkomnar Patrik Oksanen förslaget men konstaterar att det inte når ända fram utan bara är ett steg på vägen. NATO:s måldatum är 2024.

Aurora 17. I Sydsvenska Dagbladet konstaterar Daisy Balkin Rung att bara för några år sedan var det bara utlandsinsatser som gällde och att det svenska försvaret nu måste bli bättre på att ”med samlad förmåga kunna möta ett angrepp”. Därför är Aurora 17 så viktig, men ”fredsvännerna” i aktionsgruppen Stoppa Aurora håller inte med.

Trenden. Och för den som till äventyrs tvekar om att vi verkligen lever i en orolig tid rekommenderas Johan Wiktorins artikel Mot väpnad konflikt VIII på Kungliga Krigsvetenskapsakademiens blogg Försvar och säkerhet. Tolkningen överlåts åt läsaren men trenden är tydlig.

CLAES ARVIDSSON

Författare, mångårig ledarskribent i SvD och redaktör för Säkerhetsrådet.

Senaste bok – Fritt fall: Nedslag i debatten om försvar och säkerhet i Sverige.
