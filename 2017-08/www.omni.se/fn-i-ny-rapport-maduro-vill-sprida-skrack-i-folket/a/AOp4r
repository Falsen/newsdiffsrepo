FN i ny rapport: Maduro vill sprida skräck i folket


Linnea Järkstig


Omfattande och systematiska kränkningar av mänskliga rättigheter i Venezuela tyder på att regeringen vill sprida skräck bland befolkningen – i syfte att sätta stopp för protesterna. Den slutsatsen drar FN i en ny rapport och kräver att omvärlden agerar, skriver AFP.

Allvarliga rättsövergrepp har dokumenterats av FN och i vissa fall handlar det om ren tortyr. Det finns flera exempel på användande av elchocker, svår misshandel, kvävning, hot om sexuellt våld och dödshot.

Dessutom varnar FN:s högkommissarie för mänskliga rättigheter att situationen i landet riskerar att förvärras i takt med att president Nicolás Maduros regering fortsätter att brutalt agera mot demonstrationer.
