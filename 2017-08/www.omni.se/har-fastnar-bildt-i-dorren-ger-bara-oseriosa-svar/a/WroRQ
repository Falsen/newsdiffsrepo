Här fastnar Bildt i dörren: ”Ger bara oseriösa svar”


Sebastian Hagberg


Efter inspelningen av Expressens ”Bara politik” var Carl Bildt inte särskilt sugen på att svara på fler frågor från journalister. Men han blev så illa tvungen när han fastnade i svängdörrarna tillsammans med flera reportrar.

– Får vi mat? skämtade Bildt.

I Expressens sändning lät Bildt meddela att han inte vill bli ny partiledare för M. Det budskapet tycktes han upprepa vid svängdörrarna, även om han undvek att svara direkt på frågan.

– Jag ger bara oseriösa svar, sa Bildt som också fick frågan om vad som skulle kunna få honom att ändra sig om partiledarskapet.

– Det är väl väldigt kraftfulla mutor.
