Just nu: Totalt tio förbund kräver att AKB byts ut


Ines Micanovic


Östergötland blir det tionde länsförbundet i Moderaterna att kräva Anna Kinberg Batras avgång. Lika många länsförbund vill att hon stannar. Och två disktrikt har ännu inte bestämt sig: Kronoberg och Jämtland, skriver Ekot.

Det krävdes att åtta länsförbund ställde sig bakom avgångskravet för att frågan om ny partiledare ska kunna tas upp på M-stämman i mitten av oktober. Det är också en signal för valberedningen att börja sondera terrängen. Men än så länge har ingen motkandidat lanserats.

Kinberg Batra låter hälsa genom sin pressekreterare att hon inte har något annat besked än i går: att hon inte tänker avgå.

Det finns också länsförbund som har uttalat sitt stöd för Moderatledaren, däribland tungviktarna Skåne och Västra Götaland. Även Jönköping stöttar Kinberg Batra, uppger nu Niclas Palmgren, som sitter i förbundsstyrelsen, till JP.

Länsförbunden kan nu välja att kalla till en extrastämma vid höstens arbetsstämma. Där utlyser man då ett nyval till partiledarposten.
