Protester efter tonårings död i Dutertes knarkkrig


Jakob Rickardsson


Begravningen av 17-årige studenten Kian Loyd Delos Santos i Filippinerna har förvandlats till en protest mot president Dutertes narkotikakrig.

Kian Loyd Delos Santos, var en av drygt 80 misstänkta knarkhandlare som sköts ihjäl av polis tidigare i augusti, under en av de mest våldsamma insatserna under president Rodrigo Dutertes krig mot droger. Uppgifterna går isär om hur 17-åringen agerade i samband med räden mot narkotikahandlarna, men hans död har nu kommit att bli en symbol för ett växande missnöje med Dutertes antidrogpolitik.

Polisen har hävdat att de flesta av de 3 200 drogmisstänkta som skjutits ihjäl av polis sedan presidenten inledde kriget mot droger förra året gjorde så våldsamt motstånd att polisen var tvungen att skjuta dem, rapporterar AP.
