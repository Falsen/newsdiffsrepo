Nordkorea: ”Har all rätt att ta till motmedel”


Emmelie Wallroth


Nordkorea anklagar USA för att driva situationen på Koreahalvön till ett ”extremt explosivt tillstånd” och landet bör hållas ”ensamt ansvarigt” för de katastrofala konsekvenserna, säger Han Tae Song, Nordkoreas ambassadör till FN i Genève, enligt flera medier. Han menar att regeringen i Pyongyang har ”all rätt” att ta till motmedel.

– Nu när USA öppet har visat sina fientliga intentioner mot Demokratiska folkrepubliken Korea, genom aggressiva gemensamma militärövningar trots upprepade varningar, har mitt land all anledning att svara med hårda motåtgärder i självförsvarssyfte, säger Han Tae Song enligt AFP.
