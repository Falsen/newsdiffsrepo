Trumps snabba framfart oroar olje- och gasindustrin



President Donald Trumps aggressiva tillbakarullning av miljöregler har fått starkt offentligt stöd från USA:s olje- och gasindustri. Men nu växer oron för att avregleringen går så snabbt att den kan slå tillbaka mot dem själva, skriver Politico som talat med ett flertal chefer, advokater och lobbyister i branschen.

– Man behöver inte rulla tillbaka saker så långt att öppnar för utomstående att ge kritik, eller att något dåligt händer, säger Brian Youngberg, analytiker vid Edward Jones, till Politico.

Stora olyckor eller utsläpp är ett orosmoln. Men bolag som redan investerat för att klara av hårdare miljöregler oroas nu för att de kan bli underminerade av nya konkurrenter om de försvinner, skriver Politico.
