Sågar nya krav: Förstärker problem som redan finns



Ekonomiprofessor John Hassler är kritisk mot amorteringskravet och Finansinspektionens förslag om ytterligare skärpta regler, säger han i Ekonomiekot Extra. Bland annat är fördelningseffekterna negativa, menar han.

– Det senaste förslaget (skuldkvotstak) riskerar att ytterligare förstärka situationen i Stockholm och andra storstäder att man måste ha föräldrar som hjälper en även om man är 30 år och har hyfsad inkomst om man ska köpa en bostad, säger Hassler.

Länsförsäkrings chefsekonom Anna Öster håller med och framhåller att det mest bekymrande är att det inte vidtas åtgärder för att underlätta för folk att ta sig in på bostadsmarknaden.

– Det får konsekvenser för ekonomin om du inte kan flytta dit jobbet finns, säger hon.
