Trump Jr vänder – går med på transkriberad intervju


Linnea Järkstig


President Donald Trumps äldsta son, Donald Trump Jr, går med på att medverka vid en transkriberad intervju med senatens underrättelseutskott gällande Rysslandskontakterna, rapporterar CNN. Detta med anledning av att utredare undersöker hans närvaro vid ett möte med ryska representanter 2016.

Trump Jr fick i juli en inbjudan att frågas ut öppet av senatens underrättelseutskott, men i stället förhandlade han så att han slipper den öppna utfrågningen. Trump Jr kommer att intervjuas av kommittén och senatorer kommer vara inbjudna att delta.

Trump Jrs advokat, Alan Futerfas, har avböjt att kommentera, skriver CNN.
