Jonung: Krisen kommer – vi vet bara inte när



Finansminister Magdalena Andersson (S) är för passiv, bedriver en ansvarslös låt gå-politik och abdikerar från sitt ansvar. Det säger nationalekonomen Lars Jonung till SvD Näringsliv. I stället för att bromsa högkonjunkturen genom att exempelvis fasa ut ränteavdragen eldar Magdalena Andersson på, med god hjälp av riksbankschefen Stefan Ingves som håller räntan extremt låg, menar han.

Jonung pekar ut hushållens lån, bostadspriserna och bankernas kreditexpansion som de stora hoten mot Sveriges ekonomi.

– Krisen kommer, vi vet bara inte när, var och hur, säger han till tidningen.
