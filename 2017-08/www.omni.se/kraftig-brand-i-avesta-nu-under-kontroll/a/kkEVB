Kraftig brand i Avesta nu under kontroll


Linnea Järkstig


En brand rasade i en pizzeria i området Skogsbo i Avesta. Räddningsledaren gick tidigt ut med ett så kallat VMA (viktigt meddelande till allmänheten) och uppmanade alla som befinner sig i området att gå inomhus och stänga dörrar, fönster och ventilation.

Vid 21-tiden låg varningen fortfarande kvar men den väntades hävas inom den närmaste timmen.

Två personer fördes till sjukhus för kontroll efter att ha andats in brandrök. En annan man fick räddas från en balkong, skriver Aftonbladet.
