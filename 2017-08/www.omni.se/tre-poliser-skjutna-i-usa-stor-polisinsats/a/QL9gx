Tre poliser skjutna i USA – stor polisinsats


Linnea Järkstig


Tre poliser har skjutits vid ett motell i Sacramento, rapporterar WCVB. En stor polisinsats pågår på platsen och folk uppmanas att ”låsa sina dörrar, stanna inomhus och meddela om de upptäcker något misstänksamt”.

Två personer kunde gripas på platsen, men polisen letar fortfarande efter fler misstänkta, skriver WCVB. Däremot skriver AP att en misstänkt gärningsman skjutits av polis.

Alla poliserna lever, men det finns inga ytterligare detaljer om skadeläget.
