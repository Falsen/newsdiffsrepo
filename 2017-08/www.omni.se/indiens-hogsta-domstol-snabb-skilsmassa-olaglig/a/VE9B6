Indiens högsta domstol: Snabb skilsmässa olaglig


Malin Rising


Högsta domstolen i Indien har slagit fast att en sed som har tillåtit muslimska män att skilja sig från sina fruar ögonblickligen går emot landets konstitution, rapporterar AFP.

Högsta domstolen uppmanar landets regeringen att skriva en ny lag på området.

Enligt seden har muslimska män kunnat skilja sig från sina fruar endast genom att säga ordet ”talaq” tre gånger. Kvinnorättsaktivister har länge argumenterat att den bryter mot deras rätt till jämställdhet. Flera kvinnor har vittnat om hur de har övergetts utblottade av män som upprepat ordet, ibland endast över Skype eller WhatsApp, skriver Al Jazeera.
