Partisekreterare och presschef: Hon sitter kvar


Michelle Muntau


Det har varit tyst från Anna Kinberg Batra under dagen – samtidigt uppger allt fler förbund att de vill att hon avgår. Enligt partiets presschef Linda Norberg står M-ledaren fast vid sitt beslut om att sitta kvar.

– Beskedet från vår partiledare ligger fast, säger hon till Expressen.

Till Aftonbladet säger Norberg att Kinberg Batra inte kommer kommentera saken i dag. Kravet för ett nytt partiledarval uppfylldes tidigare i dag efter att åtta länsförbund krävt hennes avgång.

Även Moderaternas partisekreterare Anders Edholm skriver i ett mejl till TT att M-ledarens besked fortfarande gäller.
