”Löfvens trovärdighet är ett stort haveri i skandalen”


Andreas Victorzon


Personer i regeringen har agerat som tonåringar som inte visat sig vuxna uppgiften i sitt sätt att hantera it-säkerheten på Transportstyrelsen, skriver SvD:s politiska chefredaktör Tove Lifvendahl i en ledare.

”Vi talar trots allt om rikets säkerhet. Den hör inte hemma i tonåringars händer.”

Hon menar att fallet är ”oerhört” och långt ifrån utrett. I somras kallade statsminister Stefan Löfven affären för ett ”haveri”. Men själv har han hittills inte ”uttalat sig med trovärdighet på en enda punkt i denna skandalösa historia”, skriver Lifvendahl och tillägger: ”Det är ett haveri”.
