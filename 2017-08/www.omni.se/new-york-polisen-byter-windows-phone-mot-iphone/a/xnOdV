New York-polisen byter Windows Phone mot Iphone


Mats Karlsson


Inte mindre än 36 000 Windows Phone-enheter som används av New Yorks poliskår ska bytas ut mot Iphone-enheter. Detta primärt till följd av att Microsoft upphört med stöd för Windows Phone 8.1. Det rapporterar The Verge.

Det tidigare beslutet om att använda Windows Phone togs av New York-polisens IT-chef utan att någon närmare utvärdering av valet genomförts, skriver The Verge. Det är oklart vilken version av Iphone som NYPD kommer att välja när man överger sina Lumia 830- och 640 XL-telefoner.
