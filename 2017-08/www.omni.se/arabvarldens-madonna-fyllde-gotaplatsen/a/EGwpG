Publicerad 20 augusti, 10:15


”Arabvärldens Madonna” fyllde Götaplatsen


Hanna Åkesson


”Arabvärldens Beyoncé och Madonna” – Nawal El Zoghbi –  fyllde i går Götaplatsen i Göteborg när hon uppträdde på Kulturkalaset. Sångerskan lockade uppemot 10 000 åskådare.

– Detta visar vilken global och internationell plats Göteborg är idag, säger Khaled Alesmael, journalist som kom hit 2014 från Syrien, till SVT.

Han beskriver libanesiska Nawal El Zoghbi, som startade sin karriär 1991, som en stilbildande modeikon.

– Det är viktigt att svenskarna får se en annan del av oss, hur vi kan gädjas, hur vi sjunger och dansar. Och sen kan vi ha kalas som om vi vore i Damaskus, fortsätter Alesmael.
