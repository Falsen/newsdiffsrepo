Muf kräver AKB:s avgång: ”Saknar förtroende”


Linnea Järkstig


Moderata ungdomsförbundet vänder också Anna Kinberg Batra ryggen och kräver hennes avgång, skriver DI.

– Muf saknar förtroende för Anna Kinberg Batra, hälsar ordförande Benjamin Dousa via pressekreteraren Sofia Axelsson.

Douse säger att han varit kritisk länge och försökt ta upp partiets problem internt, men att inget verkar bita. Beslutet om avgångskravet togs efter en stor telefonkonferens med samtliga landets distriktsordförande.

Tidigare under dagen riktades ytterligare ett tungt krav på M-ledarens avgång när Moderaterna i Stockholms län meddelade att de inte längre har något förtroende.
