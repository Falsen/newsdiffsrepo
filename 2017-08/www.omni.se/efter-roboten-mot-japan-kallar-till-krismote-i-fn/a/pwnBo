Efter roboten mot Japan: Kallar till krismöte i FN


Emmelie Wallroth


Ett extrainsatt möte med FN:s säkerhetsråd ska hållas i dag med anledning av Nordkoreas robotavfyrning mot Japan. Det uppger diplomater enligt AFP. Japas premiärminister Shinzo Abe vill att mötet hålls för att man ska kunna diskutera hur man kan öka pressen på Nordkorea.

Sydkorea och USA vill också ha ett möte och Shinzo Abe talade under natten i telefon med USA:s president Donald Trump där båda var överens om att de vill se hårdare tag mot Nordkorea.

FN:s säkerhetsråd röstade tidigare i somras ja till tuffare sanktioner mot Nordkorea, som bland annat innebär exportförbud mot kol och järn.
