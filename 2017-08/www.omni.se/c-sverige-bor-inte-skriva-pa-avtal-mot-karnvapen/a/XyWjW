C: Sverige bör inte skriva på avtal mot kärnvapen


Sebastian Hagberg


Det skulle vara ett misstag av regeringen att underteckna FN-konventionen om ett kärnvapenförbud. Det skriver tre C-politiker, däribland partiledaren Annie Lööf, på SvD Debatt. I dag blev det känt att bland annat USA varnat för att försvarssamarbetet med Sverige skulle kunna hotas av ett svenskt undertecknande.

”Centerpartiet kan aldrig acceptera ett avtal som går stick i stäv med Sveriges säkerhetspolitiska intressen. Det borde inte regeringen heller göra”, skriver debattörerna.
