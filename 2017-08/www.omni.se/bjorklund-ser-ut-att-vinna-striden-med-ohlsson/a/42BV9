Björklund ser ut att vinna striden med Ohlsson


Michelle Muntau


Liberalernas sittande partiledare Jan Björklund får större stöd än utmanaren Birgitta Ohlsson. I dag går tiden ut för att nominera kandidater till posten som L:s partiledare.

Partiledarstriden har pågått sedan i början av juni, då riksdagsledamoten och förra EU-ministern Birgitta Ohlsson meddelade att hon utmanar Björklund.

Senare i dag kommer Liberalerna i Östergötland att tala om vem av de två som har vunnit det primärval som anordnades i länet förra helgen. Oavsett vem det blir, så har Jan Björklund fler nomineringar. 13 av 21 länsförbund vill att Jan Björklund fortsätter som partiledare.
