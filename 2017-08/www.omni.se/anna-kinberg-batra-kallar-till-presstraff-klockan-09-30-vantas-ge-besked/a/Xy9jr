Just nu: Anna Kinberg Batra håller presskonferens


Samuel Inghammar


Moderaterna och partiledaren Anna Kinberg Batra håller just nu en presskonferens efter de senaste dagarnas turbulens.

Vad presskonferens ska handla om är inte klart, enligt inbjudan ska Kinberg Batra tala om läget i Moderaterna. Hon har tidigare i veckan sagt att hon inte har några planer på att lämna sitt uppdrag och att det är Stefan Löfven som ska bytas ut.

Många bedömare tror att hon på pressträffen kommer att meddela sin avgång. Allt talar för det, menar TV4:s politiska kommentator Ann Tiberg.

– Jag vet att hon i går kväll satt i samtal med seniora partimedlemmar som faktiskt försökte övertala henne att göra just detta, säger TV4:s Ann Tiberg.

Elva av partiets länsförbund har sagt att de vill byta partiledare.
