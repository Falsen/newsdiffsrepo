Anna Kinberg Batra kallar till pressträff klockan 09.30 – väntas ge besked


Samuel Inghammar


Moderaterna och partiledaren Anna Kinberg Batra kallar till pressträff i dag.

Pressträffen hålls klockan 9.30.

Det är inte känt vad pressträffen kommer att handla om. Enligt inbjudan ska Kinberg Batra tala om läget i Moderaterna. Hon har tidigare sagt att hon inte har några planer på att lämna sitt uppdrag. I en intervju med Aftonbladet tidigare i veckan sa hon att ”jag tänker inte avgå, det är Stefan Löfven som ska bytas ut”.

Många bedömare tror att hon på pressträffen kommer att meddela sin avgång.

– Allt talar för att hon kommer att tillkännage att hon avgår. Jag vet att hon i går kväll satt i samtal med seniora partimedlemmar som faktiskt försökte övertala henne att göra just detta, säger TV4:s Ann Tiberg.

Elva av partiets länsförbund har sagt att de vill byta partiledare.
