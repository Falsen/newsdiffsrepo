Två skadade vid explosion i Kiev – utreds som terror


Jakob Rickardsson


En man och en kvinna skadades i en explosion i Kiev på Ukrainas självständighetsdag. Myndigheterna uppger att dådet kan ha varit en terrorattack.

En talesperson för den ukrainska säkerhetstjänsten uppger att det som inträffade troligtvis handlade om ”huliganism”. Ordföranden för det nationella säkerhetsrådet, Oleksandr Turtjynov, gav däremot en annan version:

– Vi utesluter inte att det var en planerad terroristattack, som de försökte utföra så att alla människor inte skulle kunna fira självständighetsdagen. Polisen letar nu efter terroristerna som gjorde det, säger han till tv-kanalen Hromadske.
