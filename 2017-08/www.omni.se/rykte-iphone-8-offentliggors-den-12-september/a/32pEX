Rykte: Iphone 8 offentliggörs den 12 september


Mats Karlsson


Apple har ännu inte offentliggjort något datum för presentationen av sina nya Iphone-modeller. Men enligt uppgifter från den franska Macsajten Mac4Ever, som man säger sig ha fått från flera europeiska mobiloperatörer, så är det den 12 september som gäller.

Enligt uppgifterna ska Iphone 8 dessutom börja säljas på fredagen veckan direkt efter presentationen, och ska således vara tillgänglig den 22 september.

Apple brukar normalt sett skicka ut inbjudningar till sina Iphone-event i slutet av augusti, och det är förstås först när det sker som vi får ett tillförlitligt datum.
