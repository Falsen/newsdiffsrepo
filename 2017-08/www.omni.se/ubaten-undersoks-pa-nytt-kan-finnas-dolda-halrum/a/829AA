Ubåten undersöks på nytt – kan finnas dolda hålrum


Malin Rising


Ubåten där den svenska journalisten Kim Wall misstänks ha mördats ska genomsökas på nytt, rapporterar DN.

Enligt tidningen söker man efter dolda hålrum i ubåten. Polisen ska använda sig av en lastbilsscanner som de har fått låna av den danska skattemyndigheten.

Polisen har också återupptagit sökandet efter fler kroppsdelar i vattnet. De söker nu i Kögebukten med likhundar som har tränats på att spåra kvarlevor efter människor under vattnet.

Ubåtsägaren Peter Madsen misstänks ha mördat Kim Wall då hon reste med honom i ubåten. En del av Walls kvarlevor har hittats i vattnet utanför Köpenhamn.
