Allras ägare har plockat ut 155 miljoner på 18 månader



Sedan i mars förra året har Allras ägare tagit ut 155 miljoner kronor i extra utdelning, varav 70 miljoner beslutades för bara två veckor sedan, skriver SvD Näringsliv. Enligt åklagaren Thomas Hertz stämmer summorna överens med vinster som gjorts i Allras dotterbolag i Dubai, som uppges vara en central del i brottsutredningen. Han kan dock inte bekräfta att det är samma pengar.

Hertz vill inte gå in på om den extra utdelningen på 70 miljoner kronor är en misstänkt transaktion, skriver tidningen.

Tidigare i dag avslöjade Ekot att Allra förutom misstänkt grov trolöshet mot huvudman och grovt bokföringsbrott också utreds för misstänkt penningtvättsbrott.
