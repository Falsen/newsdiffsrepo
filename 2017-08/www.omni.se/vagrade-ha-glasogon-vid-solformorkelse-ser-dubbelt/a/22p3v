Vägrade ha glasögon vid solförmörkelse – ser dubbelt


Emmelie Wallroth


Den 22-årige rapparen Joey Badass vägrade ta på sig specialglasögon när han skulle titta på solförmörkelsen i USA tidigare i veckan, vilket gjort att han nu drabbats av synproblem och tvingas ställa in tre konserter. Synproblemen handlar om att han ser dubbelt och i olika färger.

I samband med solförmörkelsen twittrade rapparen:

”Det här är inte den första solförmörkelsen och jag är ganska säker på att våra förfäder inte hade några tjusiga glasögon. Också ganska säker på att de inte alla blev blinda”.
