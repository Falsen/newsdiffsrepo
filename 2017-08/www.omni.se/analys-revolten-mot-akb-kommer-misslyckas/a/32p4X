Analys: Revolten mot AKB kommer misslyckas


Michelle Muntau


De revoltörer som vill att Moderaternas partiledare Anna Kinberg Batra avgår kommer inte åstadkomma mer än att skada det egna partiet, skriver Aftonbladets Lena Mellin i en analys. Hon tror att Kinberg Batra sitter kvar, då ”de saknar en strategi för att lyckas.”

Dessutom är Moderatstämman i oktober en arbetsstämma, där man inte genomför val, skriver Mellin. ”Det saknas alltså ett givet tillfälle att utmana partiledaren”, påpekar hon och tillägger att det även saknas en utmanare. Men trots att partiledaren kommer att överleva kommer den kommande tiden vara svår för Kinberg Batra då partiet kommer gå längre in i krisen.
