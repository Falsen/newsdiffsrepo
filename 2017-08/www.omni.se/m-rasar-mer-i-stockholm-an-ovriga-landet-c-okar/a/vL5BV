Publicerad 22 augusti, 08:51


M rasar mer i Stockholm än övriga landet – C ökar


Michelle Muntau


DN/Ipsos kvartalsrapport visar att Moderaternas stöd faller mer i Stockholms län än i övriga landet. Partiets stöd har gått från 31 procent till 19 procent i länet sedan tredje kvartalet 2016.

– På ett år har Moderaterna tappat fler än var tredje väljare i Stockholms län, säger Ipsos analyschef David Ahlin till tidningen.

Samtidigt växer Centerpartiet, vars stöd har ökat markant i opinionen sedan valet 2014 där de fick 5,1 procent. Partiet har nu gått från 7 procent till 14 procent sedan tredje kvartalet 2016.

Övriga partiers stöd har bara förändrats marginellt.
