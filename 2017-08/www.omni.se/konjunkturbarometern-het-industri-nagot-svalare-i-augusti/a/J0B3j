Konjunkturbarometern: Het industri något svalare i augusti



Den främsta orsaken till nedgången i barometerindikatorn är tillverkningsindustrin vars konfidensindikator föll något mellan juli och augusti, skriver Konjunkturinstitutet. Trots fallet ligger tillverkningsindustrin dock för femte månaden i rad högst av sektorerna som ingår i företagsbarometern.

Industrin redovisar god ordertillväxt och har en fortsatt mycket positiv syn på orderstockarnas storlek. Produktionsplanerna på tre månaders sikt är förhållandevis optimistiska och anställningsplanerna visar på betydligt starkare sysselsättningsutveckling än normalt framöver.
