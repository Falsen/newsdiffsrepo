Köparna börjar få övertag på Stockholms bostadsmarknad



Nya mäklarsiffror visar att bostadsköpare har börjat få övertaget mot säljare i Stockholmsregionen, rapporterar TT.

Enligt Johan Engström, vd på Fastighetsbyrån, beror det på osäkerhet kring prisbilden på Stockholms bostadsmarknad, något som i sin tur grundar sig i att amorteringskravet börjar få mer effekt. Engström vill inte gå så långt som till att kalla det ett trendbrott.

Sett till hela den svenska bostadsmarknaden har säljarna fortsatt en fördel vid bostadsaffärer, skriver nyhetsbyrån.
