Bekräftat: Regeringen stoppar skatteändringar


Josefin Pehrson


Efter Alliansens hot om fler misstroendevotum stoppar regeringen två av de planerade skatteändringarna men går vidare med reviderad flygskatt. Det skriver regeringen och Vänsterpartiet på DN Debatt.

Debattörerna fördömer hotet från de borgerliga partierna och Sverigedemokraterna om misstroendeförklaringar mot enskilda ministrar och kallar det en ny och farlig praxis inom svensk politik.

”Ett kraftfullt och skarpt verktyg, som tidigare använts mycket sparsamt, används nu för att stoppa politiska förslag och skapa så mycket politisk oreda som möjligt”, skriver de.

De tidigare aviserade skatteförändringar som nu dras tillbaka är förändrad brytpunkt för statlig inkomstskatt samt höjd skatt för småföretag.
