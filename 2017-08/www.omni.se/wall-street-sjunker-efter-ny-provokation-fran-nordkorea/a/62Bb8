Wall Street återhämtar sig efter orolig inledning


Nina Latvala


Nordkoreas robottest präglade som väntat handeln på Wall Street på tisdagen, i linje med övriga handelsplatser i världen. Dow Jones industriindex backade 100 punkter redan från start och låg efter omkring en kvarts handel på minus 0,3 procent. Därefter återhämtade sig marknaden något.

Klockan 18.50 hade Dow Jones industriindex stigit 0,1 procent och tekniktunga Nasdaq ökat 0,2 procent. Det bredare S&P 500 var oförändrat.

Det så kallade skräckindexet Vix steg först nästan 16 procent men hade strax före sju fallit tillbaka till en uppgång på nästan 5 procent.
