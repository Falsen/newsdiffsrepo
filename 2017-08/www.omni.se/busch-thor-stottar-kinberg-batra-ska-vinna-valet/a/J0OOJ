Busch Thor stöttar Kinberg Batra: ”Ska vinna valet”


Emmelie Wallroth


KD-ledaren Ebba Busch Thor vill fortsätta arbeta med Moderaternas partiledare Anna Kinberg Batra. Det sa hon när hon kommenterade kravet på M-ledarens avgång i Aftonbladet Morgon.

– Jag uppskattar verkligen Anna väldigt mycket, säger hon.

Busch Thor menar också att turbulensen kring avgångskravet tar väldigt mycket uppmärksamhet från politiken, och lyfter it-skandalen på Transportstyrelsen som ett exempel på en fråga som hamnat i skymundan. Hon säger att hon har pratat med Kinberg Batra, men att det som sagts stannar dem emellan.

– Jag vill gärna jobba vidare med Anna. Vi planerar att vinna ett val nästa år, säger Ebba Busch Thor till Aftonbladet.
