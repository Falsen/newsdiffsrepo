LG kan få huvudroll på årets IFA-mässa


Mats Karlsson


På fredag öppnar den årligen återkommande elektronikmässan IFA i Berlin, en mässa som stadigt växer i popularitet och som även är Europas mest välbesökta mässa av sitt slag. Men redan tidigare under veckan kommer flera stora elektroniktillverkare att presentera nya produkter. Och som så många år tidigare så lär mobiltelefoner bli de stora dragplåstren även den här gången.

Eftersom Samsung valt att redan presentera sin Galaxy Note 8 så lär LG få desto mer av rampljuset när deras nya flaggskepp V30 offentliggörs. Även Sony ser ut att ha både Xperia XZ1 och XZ1 Compact redo till mässan. Motorolas X4 är en annan enhet som sannolikt kommer att dra en del uppmärksamhet till sig.

I övrigt lär vi få veta vad tillverkarna har på gång allt eftersom mässan pågår. Men vi lär sannolikt få se en uppsjö tv-apparater och hushållsprodukter, liksom en del wearable tech, även om den trenden bedöms vara på nedåtgående sedan förra året.
