Publicerad 22 augusti, 08:53


Vänner i chock: Han hade allt – levde en vanligt liv


Malin Rising


Younes Abouyaaqoub, som sköts till döds av spansk polis i går efter flera dagar på flykt, misstänks vara den som körde skåpbilen vid terrordådet i Barcelona. Men innan attacken levde han ett välintegrerat liv i staden Ripoll, berättar en kollega för AFP.

– Younes levde ett normalt liv, han arbetade på en fabrik, han hade allt. Jag vet inte hur de lyckades äta deras hjärnor, säger fabriksarbetaren Hassan Azzidi med hänvisning till imamen som misstänks ha radikaliserat de unga männen bakom attacken.

Vänner till Abouyaaqoub beskriver honom som ”en jävligt bra kille” i en intervju med El País. Vännerna säger att Abouyaaqoub gjorde bra ifrån sig i skolan och var den i deras umgänge som hade bäst lön. De har fortfarande svårt att tro att Abouyaaqoub låg bakom dådet.

– Han var lugn, ganska tyst, lite blyg. Han hamnade aldrig i trubbel, till skillnad från oss, säger de.

Younes farfar berättar att 22-åringen och hans bror Houssein radikaliserats allt mer under de senaste två åren, under imamen Abdelbaki Essatis inflytande.
