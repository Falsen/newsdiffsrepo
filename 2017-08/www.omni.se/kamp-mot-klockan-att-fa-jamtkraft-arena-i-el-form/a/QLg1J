Kamp mot klockan att få Jämtkraft arena i EL-form


Nina Latvala


Jämtkraft arena behöver rustas upp för att klara kraven inför Östersunds matcher i gruppspelet i Europa League. I dagsläget är arenan klassad som kategori 3 enligt UEFA:s riktlinjer, men för att få arrangera gruppspelsmatcher krävs kategori 4, skriver Sportexpressen. Om inte arenan hinner bli klar i tid kan Östersund tvingas spela hemmamatcherna i Stockholm, enligt tidningens uppgifter.

Men ÖFK:s ordförande Daniel Kindberg är inte orolig över att arenan inte ska bli spelklar i tid.

– Vi kommer att hinna med de ändringar som vi behöver göra, inget snack om saken, säger han till tidningen.
