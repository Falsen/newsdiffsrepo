Åskådare misshandlade tre hockeyspelare efter derby


Nina Latvala


Efter derbyt mellan Mariestad Bois och Skövde IK blev tre spelare påhoppade och nedslagna av åskådare. En polisanmälan har gjorts om misstänkt misshandel, rapporterar lokala medier.

Skövde IK:s klubbchef säger till P4 Skaraborg att det blev allt mer stökigt på läktarna under matchen, att åskådare kastade flaskor och burkar på isen och hällde öl på hockeylagets ledare när slutsignalen ljöd.

Misshandeln ska ha skett utanför Mariestads ishall. En spelare från Mariestad Bois och två från Skövde IK ska ha blivit påhoppade, men alla ska ha klarat sig utan några allvarligare skador.
