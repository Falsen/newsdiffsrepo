Expert: Krävs att staten griper in mot terrorismen


Linnea Järkstig


Sverige är fortfarande på efterkälken i arbetet mot våldsbejakande extremism, skriver säkerhetsexperten Dan Larsson på SvD Debatt. Han menar att ett av de mest effektiva sätten att stoppa terrordåd, som de i Sverige, Finland och Barcelona, är genom att förhindra radikalism – något som Sverige i dag är dåligt på.

Larsson hänvisar till siffror som visar att bara 42 procent av kommunerna, efter nästan tre års arbete, tagit fram en lägesbild av situationen och att 44 procent har en färdig handlingsplan. Enligt Larsson är det ”anmärkningsvärt” att staten, trots dessa siffror, anser att dagens lagstiftning fungerar.

”Regeringen måste sluta peka på det kommunala självstyret och inse att det krävs ­rejäla statliga insatser och även lagändringar om vi skall komma någon vart”, skriver han.
