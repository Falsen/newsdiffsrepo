Stockholmsbörsen öppnar på grönt efter måndagens dipp


Nina Latvala


Stockholmsbörsen var på gott humör under tisdagens handel. Storbolagslistan OMXS30 steg med 1,3 procent, medan det bredare OMXSPI stängde på plus1,2 procent.

Mest omsatta aktien var H&M som steg 0,8 procent. Dagens stora vinnare var Fingerprint Cards som steg 7,1 procent. Bolagets teknik finns med i den kinesiska telefontillverkaren Xiaomis nya smarttelefoner, meddelade bolaget under förmiddagen och aktien stängde hela 7,1 procent upp.

Även Sandvik och Atlas Copco gick starkt och steg 3,6 respektive 3,2 procent.

Även i Europa gick tisdagen i stort sett i dur. S&P Europe steg 0,9 procent, medan tyska DAX avancerade 1,4 procent.
