Kina skärper tonen mot USA: ”Saboterar systemet”


Samuel Inghammar


Kina kommer att använda alla medel för att försvara sina intressen och sina bolag mot den amerikanska handelsutredningen, varnar det kinesiska handelsdepartementet.

Uttalandet kommer efter att USA inlett en utredning om misstänkta stölder av immateriella rättigheter.

En talesperson för departementet säger att USA:s agerande ”saboterar” det internationella handelssystemet, och att Kina är mycket missnöjda med USA:s ”unilaterala och protektionistiska” agerande.
