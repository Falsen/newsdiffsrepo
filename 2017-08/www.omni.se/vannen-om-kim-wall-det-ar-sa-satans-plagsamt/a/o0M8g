Vännen om Kim Wall: ”Det är så satans plågsamt”


Nina Latvala


Nyfiken, bubblande, med en dragning åt det lite skruvade och med en sällsynt förmåga att få människor att slappna av. Så beskriver den italienska journalisten Caterina Clerici sin vän Kim Wall i DN:s reportage om ubåtsfallet. Hon berättar om hur de besökte Haiti tillsammans och skulle intervjua en voodoopräst som inte ville tala med dem. Hur Kim då såg hans tröja med ett Justin Bieber-tryck på och i stället började tala om den.

– Kim hittade blixtsnabbt en gemensam nämnare, oavsett vem hon träffade, säger Clerici till tidningen.

Caternia Clerici säger till tidningen att Peter Madsens ubåt var precis ett sådant knäck hon hade blivit intresserad av och att hon förmodligen hade skrivit om Madsen ”med värme”.

– Det är så satans plågsamt, konstaterar hon.
