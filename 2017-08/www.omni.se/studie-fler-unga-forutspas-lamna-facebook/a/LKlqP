Studie: Fler unga förutspås lämna Facebook


Mats Karlsson


Enligt en färsk studie signerad analysföretaget Emarketer så lämnar amerikanska tonåringar Facebook i snabbare takt än vad man tidigare väntat sig. Antalet användare i segmentet 12–17 år beräknas i år minska med 3,4 procent, enligt studien.

Samtidigt går användartillväxten i ålderssegmentet 18–24 år långsammare än väntat. Det är primärt till Instagram och Snapchat som ungdomarna går.
