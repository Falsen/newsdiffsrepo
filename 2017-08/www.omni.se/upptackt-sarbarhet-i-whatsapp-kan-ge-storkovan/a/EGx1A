Upptäckt sårbarhet i Whatsapp kan ge storkovan


Mats Karlsson


Den som är en hejare på IT-säkerhet kan göra sig en rejäl hacka på att hitta sårbarheter i meddelandetjänster som Whatsapp, Facebook Messenger eller Telegram. Det rapporterar Computer Sweden. Det är företaget Zerodium som erbjuder hela 500 000 dollar – det vill säga motsvarande drygt fyra miljoner kronor – till den som kan avslöja tidigare okända sårbarheter på någon populära meddelandeplattform. Zerodiums affärsidé är att köpa in information om sårbarheter och göra den tillgänglig för sina kunder, som inte sällan är myndigheter av olika slag.
