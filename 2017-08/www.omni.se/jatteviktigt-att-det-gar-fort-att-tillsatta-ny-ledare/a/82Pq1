”Jätteviktigt att det går fort att tillsätta ny ledare”


Josefin Pehrson


Moderaternas partisekreterare Anders Edholm säger i TV4:s Nyhetsmorgon att de så snabbt som möjligt måste få fram en partiledarkandidat som hela partiet kan stå bakom.

– Det är jätteviktigt att det går fort.

Edholm säger att för varje dag utan ett beslut om efterträdare till Anna Kinberg Batra så kommer det spekuleras i namn på nästa partiledare, och inte fokuseras på den moderata politiken.

Kraven på att hela partistyrelsen borde ställa sina platser till förfogande ser Edholm som problematiska.

– Det vore olyckligt om partistyrelsemedlemmar börjar avgå nu, det har vi helt enkelt inte tid med.
