M-kravet: Kalla in valberedningen – ”Kinberg Batra måste bytas ut”


Linnea Järkstig


Förbundsordförande för Moderaterna i Stockholm, Kjell Jansson, har bett M-ledaren Anna Kinberg Batra att fundera på sin ställning som partiledare eftersom en majoritet i distriktet saknar förtroende för henne. Det säger han till SVT Nyheter.

Dessutom kräver M i Stockholms län nu att partiets valberedning kallas in omedelbart, skriver Expressen.

– Vår uppfattning är att Anna Kinberg Batra måste bytas ut, säger Kjell Jansson till tidningen.

Även chefsombudsmannen Oskar Öholm bekräftar att en tydlig majoritet i förbundsstyrelsen och bland de moderata kommunalråden i länet saknar förtroende för M-ledaren.

Tre M-toppar i partiet har under ett dygn krävt hennes avgång. 25 moderata kommunalråd i Stockholms län hade ett telefonmöte om partiets framtid under onsdagsförmiddagen.
