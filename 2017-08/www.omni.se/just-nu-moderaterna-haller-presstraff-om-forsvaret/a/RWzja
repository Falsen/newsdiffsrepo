Just nu: Moderaterna håller pressträff om försvaret


Michelle Muntau


Moderaternas partiledare Anna Kinberg Batra och partiets försvarspolitiske talesperson Hans Wallmark håller en pressträff om försvaret och säkerheten inför partiets arbetsstämma i oktober.

– Vid tre tillfällen har vi drivit fram ökning av svenska försvarsanslag. Under den tiden har också omvärldsläget fortsatt försämras, säger M-ledaren.

Vi dragit slutsatsen att här behöver vi prioritera, säger Kinberg Batra.

– Vi kommer söka mandat för att arbeta för att försvaret ska ta upp 2 procent av bnp. Det är svaret på de utmaningar som Sverige står inför, säger Wallmark på pressträffen.

Ambitionen är att kunna göra det här under en tioårsperiod, meddelar han. Trots att Alliansen är splittrad i försvarsfrågan är målet att hitta en gemensam politik, säger Wallmark.
