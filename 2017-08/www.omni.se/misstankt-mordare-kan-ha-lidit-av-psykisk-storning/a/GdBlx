Misstänkt mördare kan ha lidit av psykisk störning


Andreas Victorzon


Polisen misstänker att en långvarig syskonkonflikt om en sommarstuga låg bakom mordet på en kvinna i 60-årsåldern utanför Enköping i början av augusti, skriver Aftonbladet. Samma dag som kvinnan hittades mördad ska syskonparet ha stämt möte, men systern ställde in mötet med kort varsel.

Samtidigt visar en paragraf 7-utredning att den misstänkte brodern kan ha lidit av en allvarlig psykisk störning, skriver tidningen.

Enligt utredningen hävdar brodern att han varken kan bekräfta eller dementera att han mördat sin syster, eftersom han saknar minnesbilder från händelsen.
