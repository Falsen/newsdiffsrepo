Världsmästare igen – Badou Jack tog hem titeln


Josefin Pehrson


Än en gång står Badou Jack som världsmästare. Han tog hem WBA-titeln i lätt tungvik med knockout i matchen mot walesiske Nathan Cleverly.

– Allt händer av en anledning, säger Jack i ringen direkt efter segern.

Domaren avbröt matchen i femte ronden av tolv, då Cleverly inte kunde försvara sig mot utmanaren. I och med vinsten är Badou Jack den förste svensk som har blivit världsmästare i två olika viktklasser.

Tidigt söndag morgon svensk tid är det dags för den efterlängtade matchen mellan Floyd Mayweather Jr och Conor McGregor i T-Mobile Arena i Las Vegas.
