Hundratals Android-appar med spionmjukvara stoppas


Mats Karlsson


Över 500 appar i Googles Playbutik har plockats bort efter att säkerhetsforskare konstaterat att de innehåller ett skadligt annonstillägg som installerar spionmjukvara på enheterna. Det rapporterar ARS Technica.

Det är det populära utvecklingsverktyget Igexin som innehåller en så kallad bakdörr som gjort det möjligt att smyga in spionmjukvaran. App-användarna har bland annat fått skadlig kod som samlar på sig platsdata och samtalshistorik planterad på sina enheter. Google har nu stoppat all nedladdning av apparna, men vilka appar det handlar om har man inte gått ut med.
