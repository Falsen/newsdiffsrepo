Bankerna stramar åt utlåningen till små föreningar


Emma Hedlin


Bankerna har blivit hårdare med att bevilja bolån till köp av bostadsrätter i mindre föreningar, trots att marknaden värderar dem lika högt som bostadsrätter i större föreningar, skriver SvD.

Hampus Dahlstedt, vd på betygssajten Allabrf.se, säger till tidningen att bankerna börjat se en högre risk i föreningar med få bostadsrätter och därför börjat skärpa utlåningen. Om köparen har svårt att låna och föreningen svårt att lånefinansiera kan konsekvensen bli lägre bostadsrättspriser i småföreningar, menar Dahlstedt.

– Det är risk för värdefall i riktigt små föreningar, säger han till SvD.
