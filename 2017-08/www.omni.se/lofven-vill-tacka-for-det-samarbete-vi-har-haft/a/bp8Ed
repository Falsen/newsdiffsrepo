Löfven: Vill tacka för det samarbete vi har haft


Jakob Rickardsson


Statsminister Stefan Löfven kommenterar nu Anna Kinberg Batras avgång.

Vid en presskonferens i samband med Finlands statsminister Juha Sipiläs besök i Stockholm säger Löfven att han respekterar Anna Kinberg Batras beslut att avgå som partiledare och att han önskar henne all lycka i framtiden.

– Jag vill bara därutöver tacka för det samarbete vi har haft, i hårda debatter, men så ska det vara i politiken.
