Apples nya A11-chipp dyker upp på bild


Mats Karlsson


Apples kommande A11-chipp, som tillverkas av taiwanesiska TSMC, kommer med största sannolikhet att sitta i Apples kommande mobila enheter Iphone 8, 7S och 7S Plus. Och nu har chippet dykt upp på bild, via det kinesiska sociala nätverket Weibo. Dessutom sägs chippet enligt Geekbar vara så kraftfullt att inget kommer att kunna mäta sig med det på minst ett år. Hur det ligger till med den saken får vi förstås vänta med att se, men rykten om att chippet är oerhört kraftfullt har cirkulerat även tidigare. A11-chippet tillverkas med en så kallad 10-nanometersprocess, vilket medger mycket höga prestandanivåer.
