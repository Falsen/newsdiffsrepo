Therese Johaugs manager: Inte aktuellt att överklaga


Malin Rising


Den norska skidstjärnan Therese Johaug kommer inte att överklaga domen från idrottens skiljedomstol Cas, som innebär att hon stängs av i 18 månader. Det säger hennes manager Jørn Ernst till norska Nettavisen.

Johaug accepterar domen och kommer nu blicka framåt mot VM i Seefeld 2019, säger han.

– Det är extremt liten chans att lyckas få en prövning och jag tror bara det är slöseri av resurser, säger Ernst.

Cas beslut betyder att Johaug missar OS 2018. Stjärnan har tidigare sagt att hon är ”helt förkrossad” över beslutet.
