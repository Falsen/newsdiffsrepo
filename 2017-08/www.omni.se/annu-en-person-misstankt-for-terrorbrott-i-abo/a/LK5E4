Ännu en person misstänkt för terrorbrott i Åbo


Malin Rising


Ytterligare en person begärs häktad misstänkt för terrorbrott i samband med knivattacken i Åbo, skriver Hufvudstadsbladet.

Mannen, som är marockansk medborgare, misstänks på sannolika skäl för två mord och åtta mordförsök utförda i terroristiskt syfte. Polisen har tidigare sagt att 18-årige Abderrahman Mechkah är huvudmisstänkt för knivattackerna.

Ytterligare tre personer begärs häktade för medhjälp till samma brott. De nekar till dåden.
