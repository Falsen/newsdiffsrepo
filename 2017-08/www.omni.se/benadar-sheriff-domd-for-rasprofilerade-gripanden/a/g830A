Benådar sheriff – dömd för rasprofilerade gripanden


Josefin Pehrson


President Donald Trump har benådat sheriffen Joe Arpaio som dömts för att inte ha lytt en domstolsorder om att sluta stoppa människor med mexikanskt utseende vid exempelvis trafikkontroller, så kallad rasprofilering.

”Under sin tid som sheriff har han fortsatt sitt livsarbete med att skydda allmänheten mot plågan från brott och illegal invandring”, skriver Vita huset i ett uttalande.

Arpaio har gjort sig känd för att tvinga fångar att bära rosa underkläder och gammeldags svart- och vitrandiga fångdräkter. De intagna fick klara sig utomhus i de extrema temperaturerna i Arizonas öken.
