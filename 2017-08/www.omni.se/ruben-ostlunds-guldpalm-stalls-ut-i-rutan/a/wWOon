Publicerad 22 augusti, 08:34


Ruben Östlunds guldpalm ställs ut i ”Rutan”


Emmelie Wallroth


I våras vann regissören Ruben Östlund den åtråvärda Guldpalmen på Cannes filmfestival, och nu ska priset ställas ut i Rutan på Flanaden i Värnamo.

Rutan invigdes i samband med Ruben Östlunds och Kalle Bomans utställning med samma namn på konst- och designmuseet Vandalorum för två år sedan. Filmen ”The square”, som han vann Guldpalmen för, är inspirerad av utställningen.

”Självklart ska Guldpalmen till Värnamo där allting började. Vi tänker ställa Palmen i Rutan på Flanaden och det känns helt tryggt, för i Rutan får du inte stjäla”, säger Ruben Östlund i ett pressmeddelande, enligt TT.
