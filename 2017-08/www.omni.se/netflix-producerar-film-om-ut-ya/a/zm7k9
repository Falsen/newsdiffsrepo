Netflix producerar film om Utøya


Ines Micanovic


Den brittiske regissören Paul Greengrass film om terrordåden på Utøya och i regeringskvarteren i Oslo 2011 ska produceras av Netflix, skriver norska NTB.

Filmen har en budget på motsvarande 162 miljoner kronor och rollerna ska spelas av lokala skådespelare. Redan nästa vecka börjar förberedelserna och till hösten väntas inspelningen dra i gång. I filmen om dådet på Utøya ska regissören samarbeta med journalisten Åsne Seierstad, som skrivit en bok om händelserna.

Greengrass Oscarsnominerades för ”United 93” som handlar om terrorattackerna i USA 2001 och har även gjort ”Bloody sunday” om dödsskjutningarna i Derry på Nordirland 1972.
