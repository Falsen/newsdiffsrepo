Beskedet efter avslöjande: Syna alla AF:s fakturor



Alla fakturor från Gaia Leaderships till Arbetsförmedlingen ska synas. Det beskedet ger arbetsmarknadsminister Ylva Johansson (S) till Dagens Industri efter tidningens avslöjanden om relationen mellan myndigheten och konsultbolaget.

– Det handlar om man har använt skattebetalarnas pengar på rätt sätt. Det är förstås väldigt viktigt, säger ministern till tidningen.

Granskningen visar att Gaias fakturor avviker från det som avtalats i upphandlingen från 2014, bland annat genom användning av schablonbelopp.
