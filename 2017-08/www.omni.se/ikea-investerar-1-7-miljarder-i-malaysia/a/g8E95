Ikea investerar 1,7 miljarder i Malaysia



Ikea har beslutat att investera 908 miljoner ringgit, motsvarande 1,7 miljarder kronor i ett nytt distributionscenter, uppger malaysiska myndigheter. Ikea har inte kommenterat nyheten, skriver Reuters.

Enligt Malaysian Investment Development Authority, MIDA, kommer centret att serva hela Asean-regionen.

Distributionscentret kommer att bli 100 000 kvadratmeter stort och kommer enligt planen att hantera varor till ett sammanlagt värde av drygt 11 miljarder kronor årligen.

Den malaysiska marknaden är viktig för Ikea och bolagets varuhus i landet är några av de mest besökta globalt, skriver Reuters.
