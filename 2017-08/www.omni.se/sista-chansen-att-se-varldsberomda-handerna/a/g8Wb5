Publicerad 19 augusti, 22:49


Sista chansen att se världsberömda händerna


Anna Flemmert


Vill du se de gigantiska barnhänderna som letar sig upp ur Grand Canal i Venedig är det dags att lägga på ett kål. De nästan 2 500 kilo tunga vita skulpturerna med naglar, veck och andra fina detaljer försvinner nämligen den 26 november, skriver Vice.

Händerna kom till i våras som en symbol för klimatförändringarnas hot mot staden. De är en påminnelse om att Venedig sjunker två millimeter om året och till och med börjar tippa något mot öster, vilket konstnären Lorenzo Quinn tagit till vara på. Fingrarna ger nämligen intryck av att stötta upp det historiska femstjärniga hotellet Ca' Sagredo och hindra det från att falla över.

Enligt ABC News hade skulpturen ”Support” premiär i samband med Venedigbiennalen i våras. Sedan dess har den blivit världsberömd och gjort succé på sociala medier.
