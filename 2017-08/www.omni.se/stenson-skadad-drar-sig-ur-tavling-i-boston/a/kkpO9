Stenson skadad – drar sig ur tävling i Boston


Malin Rising


Henrik Stenson har knäproblem och tvingas dra sig ur veckans PGA-slutspelstävling i Boston – den andra av fyra. Det skriver TT med hänvisning till Golf Channel och nyhetsbyrån AP.

Enligt AP har den 41-årige svensken rekommenderats till vila av sin fysioterapeut.

Stenson – som halkade ner från sjätte till åttonde plats på världsrankningen efter den gångna helgens tävling – försämrar därmed sina chanser att nå finalen i Atlanta, dit de 30 bästa på Fedex Cup-rankningen kvalar in och där segraren får 10 miljoner dollar.
