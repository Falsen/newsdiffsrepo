Just nu: Totalt tio förbund kräver att AKB byts ut


Ines Micanovic


Östergötland blir det tionde länsförbundet i Moderaterna att kräva Anna Kinberg Batras avgång. Det innebär att det i nuläget är fler förbund som kräver att hon avgår än som vill att hon stannar.

Om det skulle bli ett nytt partiledarval så har Kinberg Batra i nuläget inte tillräcklig majoritet, förutsatt att ombuden skulle rösta i linje med sina förbund.

Än så länge har inte alla förbund tagit ställning. De tre förbund som inte satt ner foten har sammanlagt 15 röster på kongressen. Avgå-sidan har drygt 94, samtidigt som stanna-sidan har 91, skriver SVT.

Bakom avgångskravet står nu Stockholms län, Uppsala, Västerbotten, Gotland, Dalarna, Örebro, Sörmland, Västernorrland samt Stockholms stad. Även ungdomsförbundet Muf vill se ett byte.

Länsförbunden kan nu välja att kalla till en extrastämma vid höstens arbetsstämma. Där utlyser man då ett nyval till partiledarposten.

Gävleborgs län står bakom M-ledaren. Även Jönköping stöttar Kinberg Batra, uppger nu Niclas Palmgren, som sitter i förbundsstyrelsen, till Jönköpings-Posten.
