USA: Nordkoreansk robot misslyckades


Samuel Inghammar


Den amerikanska militären säger att en av de tre robotar som i natt avfyrades från Nordkorea exploderade direkt efter start. De andra två ska ha landat i havet.

Robotarna avfyrades i samband med en stor militärövning som hålls av USA och Sydkorea. Nordkorea har även tidigare gjort testuppskjutningar med ballistiska robotar eller andra projektiler i samband med USA:s och Sydkoreas gemensamma militära övningar.
