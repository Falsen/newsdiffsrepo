Ung man misstänks ha skjutits i södra Stockholm


Jakob Rickardsson


En man i 20-årsåldern har hittats skadad utomhus i Gamla Enskede i södra Stockholm. Han har en skada i ett ben och polisen misstänker att han har blivit skjuten. Mannen var vaken och talbar när han fördes till sjukhus.

– Vi är på plats och försöker lokalisera vittnen och brottsplatsen, säger Eva Nilsson, presstalesperson vid Stockholmspolisen till TT.

Ingen misstänkt har gripits.
