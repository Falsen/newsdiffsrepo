Publicerad 21 augusti, 18:11


Studenter och pensionärer får mer i plånboken



Studenter och pensionärer tillhör vinnarna när den årliga uppräkningen av prisbasbeloppet genomförs vid årsskiftet. Den bedömningen gör Swedbank, rapporterar Dagens Industri.

Enligt storbanken kommer runt 700 000 pensionärer och 400 000 studenter att få lite mer pengar att röra sig med varje månad.

För pensionärernas del handlar det totalt om 173-218 kronor extra per månad och för studenter som tar CSN blir det 158 kronor extra per fyraveckorsperiod, skriver tidningen.
