Konsert inställd efter terrorhot – skåpbil stoppad


Ines Micanovic


En konsert i Rotterdam i Nederländerna har ställts in på grund av ett terrorhot, rapporterar flera medier.

Rotterdams borgmästare säger att en skåpbil med spansk registreringsskylt som innehöll gasflaskor stoppats i närheten av konserthallen, rapporterar AP.

Bilder från arenan tidigare i dag visar hur poliser i skottsäkra västar rörde sig vid entrén.

Hotet ska ha varit riktat mot det amerikanska bandet Allah-Las som skulle spela i konserthallen Maassilo under kvällen, enligt flera medier. Polisen har inte bekräftat den uppgiften.
