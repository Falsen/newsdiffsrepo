Analys: Orimligt att Ekholm redan skulle löst problemet


Emma Hedlin


Ericssons vd Börje Ekholm försöker ingjuta mod hos sina anställda, skriver SvD:s Birgitta Forsberg i en kommentar. Bakgrunden är att Ekholm i ett brev till de anställda uttryckt oro över företagets framtid.

”Vi tjänade inga pengar och vi har förlorat vår position som klar marknadsledare”, skriver han bland annat, enligt SvD.

Birgitta Forsberg menar att Ekholm står inför en svår balansgång: att stärka verksamheten samtidigt som stora sparpaket är på ingång. Lägg därtill att Ekholm bara varit på vd-posten i drygt ett halvår.

”Det är orimligt att kräva att Börje Ekholm redan skulle ha fixat problemet”, skriver hon.
