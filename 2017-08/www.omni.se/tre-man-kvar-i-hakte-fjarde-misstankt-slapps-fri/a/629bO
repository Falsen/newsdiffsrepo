Tre män kvar i häkte – fjärde misstänkt släpps fri


Ines Micanovic


En av de fyra män som misstänks vara med i den spanska terrorcellen har släpps på fri fot. Bevisen mot honom är för svaga för häktning, uppger domstolen i Madrid, enligt AFP. Två av männen, Mohamed Houli Chemlal och Driss Oukabir, förblir häktade. Domstolen är osäkra kring en tredje man, Salh El Karib. Hans häktning har förlängts i 72 timmar, skriver AP.

Terrorcellen misstänks ligga bakom dåden i Barcelona och Cambrils förra veckan, där sammanlagt 15 personer dödades och över 100 skadades. Cellen bestod av tolv personer, men de övriga har skjutits av polis eller dödats i en explosion i ett hus där polisen misstänker att bomber tillverkades.

Younes Abouyaaqoub, föraren av den skåpbil som mejade ned människor längs Las Ramblas, sköts på söndagen ihjäl av polis.
