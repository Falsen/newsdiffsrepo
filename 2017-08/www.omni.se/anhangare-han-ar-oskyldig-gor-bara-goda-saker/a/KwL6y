Anhängare: Han är oskyldig – gör bara goda saker


Samuel Inghammar


Anhängare till gurun Ram Rahim Sing köper inte bevisen mot honom, som lett till att han fällts för två våldtäkter.

– Jag slår vad om att anklagelserna mot vår guru är falska, säger butiksinnehavaren Rajkumar från Haryana till nyhetsbyrån AFP.

Ekots Asienkorrespondent Margita Boström berättar i sitt reportage om två gråtande kvinnor, som säger till lokala medier att de vet att gurun är oskyldig.

– Han gör bara goda saker.

Minst 30 människor har dödats i upplopp efter domen mot gurun. Nu har säkerheten i delar av norra Indien höjts, bland annat har tågavgångar ställts in.
