Ekonomer: Att spendera för mycket kan ge överhettning



Att regeringen bedömer sitt reformutrymme till 40 miljarder nästa år förvånar toppekonomer, skriver SVT Nyheter. Nordeas chefsekonom Annika Winsth påpekar att det skiljer sig kraftigt från den bedömning på 12 miljarder som KI nyligen gjorde. Även Swedbanks chefsekonom Anna Breman ifrågasätter reformutrymmet på 40 miljarder.

– Statsfinanserna är starka, men jag tycker att det låter högt, säger hon till SVT.

SEB:s chefsekonom Robert Bergqvist vill se en budget som visar att regeringen är medveten om att den svenska ekonomin redan går för högtryck.

– Att nu spendera för mycket pengar riskerar att ge överhettning, säger han till Expressen.
