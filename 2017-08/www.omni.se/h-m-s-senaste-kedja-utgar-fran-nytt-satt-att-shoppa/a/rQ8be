H&M:s senaste kedja utgår från nytt sätt att shoppa



H&M lanserar nya butikskonceptet Arket i ett skede där lönsamheten hos de många mindre varumärkena under koncernens paraply ifrågasätts. Den första Arketbutiken har just öppnat i London. Men satsningen bygger annars på en digital strategi som utgår från en ny kundgrupp med ett nytt beteendemönster, säger vd:n Lars Axelsson till DI Weekend.

– Vi tror att framtidens sätt att handla går via mobilen. Att det är där du gör din research, och sedan kommer till butiken för att känna och prova, säger han.

Axelsson beskriver Arket som en ”allt under samma tak”-butik där det, utöver Arketplagg, kommer att säljas allt från vaser till leksaker från utvalda tillverkare.
