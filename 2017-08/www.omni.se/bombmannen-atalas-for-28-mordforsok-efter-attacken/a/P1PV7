Bombmannen åtalas för 28 mordförsök efter attacken


Linnea Järkstig


Den man som i april utförde en bombattack mot det tyska fotbollslaget Borussia Dortmunds spelarbuss åtalas nu för 28 fall av mordförsök, för att ha orsakat två personskador och för att ha utlöst en explosion. Detta enligt den tyska åklagarmyndigheten, skriver flera medier.

28-åringen misstänks ha tagit lån på ett femsiffrigt eurobelopp för att satsa på att Dortmunds aktie skulle sjunka och sedan genomfört attacken – som skulle se ut som ett terrordåd.

Marc Bartra, back i Dortmund, och en polis skadades när tre sprängladdningar exploderade intill bussen som var på väg till hemmaarenan för en match i Champions League.
