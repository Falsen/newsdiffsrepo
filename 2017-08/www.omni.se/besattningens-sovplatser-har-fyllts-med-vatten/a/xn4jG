Besättningens sovplatser har fyllts med vatten


Malin Rising


Den amerikanska jagaren USS John S McCain, som krockade med en oljetanker öster om Singapore, fick stora skador på skrovet och har tagit in vatten. Det säger den amerikanska flottan enligt flera medier.

Bland annat har ett maskinrum, ett kommunikationscenter och utrymmen där besättningen sover svämmats över.

Tio sjömän saknas efter kollisionen och fem skadades. Fartyget har nu förts till en marinbas i Singapore.
