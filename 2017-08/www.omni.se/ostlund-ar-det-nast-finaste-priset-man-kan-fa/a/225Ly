Östlund: ”Är det näst finaste priset man kan få”


Ines Micanovic


Ruben Östlund tror att ”The square” lyckas ta sig hela vägen till en Oscarsnominering. Hans tidigare filmer ”De ofrivilliga” (2009) och ”Turist” (2014) blev också utsedda till Sveriges Oscarsbidrag men nådde inte ända fram.

– Vi trodde verkligen vi skulle bli nominerade och så blev vi inte det. Men amerikanerna har en förkärlek för Askungesagan, att någon på botten får sin rättmätiga plats och återfår sin värdighet. Jag tror det spelar roll faktiskt, säger Östlund till TT.

Han är väldigt glad över att få representera Sverige i kampen om en nominering i kategorin bästa icke engelskspråkiga film. Men Guldpalmen från Cannes värderar han trots allt högst.

– Oscars är ju det näst finaste priset man kan få. Klart man vill få det också.
