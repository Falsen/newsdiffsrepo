USA välkomnar Nordkoreas ”återhållsamhet”


Josefin Pehrson


USA:s utrikesminister Rex Tillerson uttrycker förhoppningar om att USA och Nordkorea är på väg mot en dialog ”någon gång i en nära framtid”.

– Vi har inte haft några robotuppskjutningar eller provokativa handlingar från Nordkorea sedan antagandet av FN:s säkerhetsråds resolution, säger Tillerson och välkomnar den ”återhållsamhet” som Nordkorea visat senaste tiden.
