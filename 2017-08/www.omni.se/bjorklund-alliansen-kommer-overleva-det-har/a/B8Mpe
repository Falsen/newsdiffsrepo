Björklund: Alliansen kommer överleva det här


Hanna Åkesson


Liberalernas partiledare Jan Björklund ser ingen risk för att Alliansen spricker i och med M-ledaren Anna Kinberg Batras avgång. Det säger han till SVT Nyheter.

– Jag beklagar att Anna avgår, men Alliansen har överlevt partiledarskiften. Alla partier har bytt partiledare sen Alliansen formades för 13 år sedan, så vi kommer överleva detta också.

L-ledaren ser dock Moderaternas beslut att öppna för samarbete med Sverigedemokraterna som ett problem för det borgerliga samarbetet.

– Det är där skon klämmer. De borde nu stänga igen dörren till Sverigedemokraterna.
