Studie: Syrgas hjälper inte vid hjärtinfarkt


Jakob Rickardsson


En stor svensk studie visar att syrgas som behandling vid akut hjärtinfarkt kan vara verkningslös, rapporterar SR Ekot. Ett år efter infarkten är överlevnaden lika stor hos de patienter som fått syrgas som de som inte fått det.

– Syrgas har inga positiva effekter i rutinbehandlingen, säger Robin Hofmann vid Södersjukhuset i Stockholm som är en av läkarna bakom studien, till Ekot. Han tror nu att den rådande rekommendationen världen över kommer att förändras.

Robin Hofmann menar att ändrade rutiner skulle kunna leda till bättre behandling för patienter med hjärtinfarkt genom att vården sparar viktig tid och snabbare kan göra insatser som har stor betydelse.
