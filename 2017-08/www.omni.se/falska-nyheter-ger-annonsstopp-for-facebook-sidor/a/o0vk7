Falska nyheter ger annonsstopp för Facebook-sidor


Mats Karlsson


Som en del i arbetet med att få bukt med spridningen av falska nyheter väljer nu Facebook att blockera möjligheten för en sida att marknadsföra sig på nätverket, om den visat sig sprida falska nyheter. ”Om en Facebooksida upprepade gånger delar artiklar som markerats som falska, så kommer man inte längre att kunna annonsera på Facebook” skriver Facebook i ett uttalande.

Facebook började tidigare i år flagga falska nyheter och nedprioritera den typen av artiklar i nyhetsflödet. Ett antal webbsajter som ägnar sig åt spridning av falska nyheter har också stoppats från att tjäna pengar på Facebook.
