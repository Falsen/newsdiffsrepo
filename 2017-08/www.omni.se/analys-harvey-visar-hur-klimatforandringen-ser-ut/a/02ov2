Analys: ”Harvey visar hur klimatförändringen ser ut”


Michelle Muntau


Orkanen Harvey eskalerade snabbt och klimatförändringarna kan ha medverkat till att den blivit värre, skriver CNN:s Ashley Strickland och Brandon Miller i en analys. Höjda vattentemperaturer i Mexikanska golfen kan leda till extrema vindar, hårt regn och stormsvallvågor, förklarar de. Samtidigt har vattennivåerna höjts, vilket gör att stormen kan dra längre in i landet. Enligt meteorologen Sean Sublette, som jobbar på ett klimatcenter, skulle antagligen Harvey ha slagit till även utan klimatförändringarna, men de kan ha gjort stormen värre. Under de kommande årtiondena förväntas klimatförändringarna göra de starkaste orkanerna lite starkare”, skriver han till CNN. När stormen är över ska forskare fastställa om och/eller hur klimatförändringar påverkat Harvey.

”Harvey visar hur klimatförändringarna ser ut i en värld som har beslutat om och om igen att den inte vill ta klimatförändringarna på allvar”, skriver Politicos Eric Holthaus i en analys. Orkanen är den värsta i USA:s moderna historia och har drivit tusentals från sina hem och tagit flera liv. Vi visste att detta skulle hända, men brydde oss inte och gjorde inget, påstår Holthaus. Att just Houston, där oljeindustrin är stor, drabbats av stormen är symboliskt, menar han. När området ska återuppbyggas finns det en chans att ta en ny väg mot en bättre framtid, skriver Holthaus som uppmanar politiker att agera.
