Analys: ”S vågar inte äventyra samarbete med V”



Regeringen ”lägger locket på” om vilka områden som påverkas av det nya förslaget om vinster i välfärden som tagits fram tillsammans med Vänsterpartiet, skriver DI:s Tomas Nordenskiöld i en analys.

”Klart är att S inte vågar äventyra samarbetet med V och att civilminister Ardalan Shekarabi blivit överkörd”, skriver han.

Ardalan Shekarabi (S) är ansvarig minister för vinsttak-förslaget och har tidigare uttryckt att regeringen måste söka kompromiss med delar av eller hela Alliansen. Något som finansminister Magdalena Andersson tog avstånd från.

Expressens politiska kommentator K-G Bergström säger att överenskommelsen mellan regeringen och Vänsterpartiet inte är förvånande. Bakgrunden är att Jonas Sjöstedt hotade med att dra tillbaka sitt budgetstöd om han inte fick säga sitt i vinsttak-förslaget.

– Jonas Stöjstedt hade en utomordentlig förhandlingssituation, säger Bergström.
