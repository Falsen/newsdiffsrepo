Analys: M har uppfattats som ett destruktivt parti


Hanna Åkesson


Anna Kinberg Batra behöver inga fiender med partivänner som hennes, säger DN:s inrikespolitiska kommentator Ewa Stenberg efter beskedet att partiledaren avgår. Hon beskriver Moderaternas utmanande läge som ”en lång att-göra-lista”:

– Många har uppfattat Moderaterna som destruktiva när partiet säger att man vill fälla regeringen utan att kunna svara på hur Sverige då ska kunna styras.

Enligt Stenberg står partiet nu inför tre alternativ: En ny Decemberöverenskommelse, samarbete med Sverigedemokraterna eller samarbete med Socialdemokraterna.

Stenberg skriver att Alliansen också måste vara tydlig om hur den vill styra och med vem eller vilka.

– Annars har det borgerliga samarbetet överlevt sig själv, och då är det troligen bättre för Moderaterna att utveckla sin egen politik utan sidoblickar.
