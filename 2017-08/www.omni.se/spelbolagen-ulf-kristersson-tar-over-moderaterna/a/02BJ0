Spelbolagen: Ulf Kristersson tar över Moderaterna


Mattias Magnusson


Ekonomisk-politiske talespersonen Ulf Kristersson blir ny partiledare för Moderaterna, enligt färska odds från de stora spelbolagen.

– Under torsdagen rasade det in spel på Anna Kinberg Batras avgång och nu ser vi att Ulf Kristersson är en storfavorit bland spelarna, säger Robin Olenius, PR-chef på Betsson, enligt Nyhetsbyrån Direkt.

Betsson ger 1,5 gånger pengarna för ett spel på Ulf Kristoffersson som ny partiledare. Därefter kommer Elisabeth Svantesson med 2,55 gånger pengarna och Gunilla Carlsson med 2,75 gånger pengarna.

Unibet har något högre odds för att Ulf Kristersson tar över. Men med 2,75 gånger pengarna är han ändå favorit före Elisabeth Svantesson som ger 3 gånger pengarna.

Bland annat företagsledaren Michael Storåkers har lyft fram den före detta statsministern Carl Bildt som kandidat. Bildt ger 50 gånger pengarna hos Unibet vid lunchtid på fredagen.
