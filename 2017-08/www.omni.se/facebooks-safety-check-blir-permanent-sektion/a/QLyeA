Facebooks Safety Check blir permanent sektion


Mats Karlsson


Från och med nu blir det enklare att komma åt Facebooks Safety Check-funktion, som kan användas vid olika typer av katastrofer. Detta då Safety Check får en permanent plats både på webben och i det sociala nätverkets appar. Pågående incidenter och katastrofer listas i den nya sektionen och vänners eventuella aktivitet i samband med dem framgår tydligt.

Safety Check lanserades 2014 som ett sätt för Facebook-användare att meddela sina kontakter på nätverket att man är i säkerhet i samband med olika former av katastrofer. Den nya sektionen rullas ut under de kommande veckorna.
