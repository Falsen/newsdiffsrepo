Nannskog om ÖFK:s bragd: Ruggigt imponerande


Jakob Rickardsson


SVT Sports fotbollsexpert Daniel Nannskog är en av alla de som imponeras av Östersunds FK:s resa mot Europa League. Han konstaterar att det normalt sätt behövs rutin för att klara sig ända fram till Europaspel.

– Nu klarar man av att gå hela vägen in i ett Europagruppspel på första försöket. Det är ruggigt imponerande, säger Nannskog till SVT Sport.

Expressens Noa Bachner skriver om ÖFK:s osannolika resa och har svårt att tro att det är sant: ”Man går inte i rask takt från division två till det här utan att stanna för röd gubbe en enda gång. Vad är det som händer egentligen?”, frågar sig Bacnher.
