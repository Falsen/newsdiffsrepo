Polisen försvarar kontroll av kyrkans familjeläger


Hanna Åkesson


Svenska kyrkan är kritisk till polisen efter att fem papperslösa barnfamiljer som deltog i kyrkans läger i skånska Kågerörd fördes bort under fredagseftermiddagen.

Polisen i Malmö vill inte gå in på några detaljer kring händelsen men bekräftar att det har skett en inre utlänningskontroll. Enligt polisen gick den korrekt till.

– Det är en svår arbetsuppgift och jag förstår att vi ibland får kritik. Det är inga konstigheter, men det är samtidigt viktigt att vi sköter vårt arbete. Vi kommer diskutera detta vidare på måndag, säger Ewa-Gun Westford, presstalesman på polisen, till TT.
