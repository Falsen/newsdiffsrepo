Xiaomi presenterar Mi Mix 2 den 12 september


Mats Karlsson


Att välja samma dag som ett Apple-event för att presentera en ny smartphone-modell är en dålig idé, oavsett vilken tillverkare det handlar om. Men det är precis vad kinesiska Xiaomi kan ha gjort. Tillverkarens nya enhet Mi Mix 2 ska nämligen offentliggöras den 12 september, vilket enligt de senaste ryktena är samma dag som Apple tänkt presentera Iphone 8 samt Iphone 7S och 7S Plus.

Föregångaren Mi Mix var en av de första telefoner som lanserades med näst intill kantfri skärm, vilket gjorde att den fick en hel del uppmärksamhet.
