Sångare hyllas – röt ifrån mot övergrepp i publiken


Elin Joleby


Den brittiske sångaren Sam Carter, från metalbandet Architechts, läxade upp en man i publiken under en spelning i nederländska Biddinghuizen efter att ha sett hur en kvinna blev sexuellt ofredad framför scenen. Det arga talet publicerades på Twitter av den holländska radiokanalen NPO 3FM och har blivit en viral succé, skriver Aftonbladet.

– Jag såg en tjej, en kvinna, som crowdsurfade och jag tänker inte peka ut den skithög som gjorde det, men jag såg att du tog henne på bröstet. Jag såg det. Det är jävligt motbjudande och det finns ingen plats för sån skit här, sa Carter bland annat från scenen.

Nu hyllas sångaren i flera inlägg på Twitter. ”Män, det är så här ni står upp för oss”, lyder ett av inläggen.
