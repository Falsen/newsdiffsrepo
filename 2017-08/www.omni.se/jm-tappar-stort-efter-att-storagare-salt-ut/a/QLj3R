JM tappar stort efter att storägare sålt ut



Bostadsbolaget JM:s aktie rasade på onsdagsmorgonen efter beskedet att byggbolagets näst största ägare, den norska bostadsutvecklaren Obos, säljer hela sitt innehav på 3,8 miljoner aktier. Dock har aktien hämtat sig något från inledningen på minus 4,7 procent. Strax efter klockan halv tolvtiden på onsdagen ligger JM på minus 3 procent.

H&M:s kräftgång fortsätter även den och vid samma tidpunkt ligger aktien på minus 0,1 procent. Även Lundin Petroleum backar och ligger på minus 1 procent.

För storbolagsindexet OMXS 30 ser det till stor del grönt ut. Byggbolaget Skanska går framåt och ligger på plus 2,3 procent. Även biometribolaget Fingerprint går framåt och står på plus 1,5 procent.

Strax innan halv tio på onsdagen kom beskedet att handeln i Hufvudstadens C-aktie stoppas för fjärde dagen i rad. Inför stoppet var aktien upp 8,3 procent. Catellas A-aktie, som även den handelsstoppades i går, ligger på minus 22,3 procent strax innan lunch på onsdagen.
