JM tappar stort efter att storägare sålt ut



Bostadsbolaget JM tappar stort i onsdagens inledande handel på Stockholmsbörsen. Det efter att bostadsutvecklarens näst största ägare, den norska bostadsutvecklaren Obos, valt att sälja hela sitt innehav på 3,8 miljoner aktier. Vid börsöppning hade JM-aktien tappat stort och ligger på minus 4,7 procent.

Även Astra Zeneca och Lundin Petroleum inleder dagen på röda siffror, båda ner 0,3 procent vid öppning.

För storbolagsindexet OMXS 30 ser det i övrigt grönt ut. Fingerprint inleder onsdagen på plus 1,6 procent, samtidigt som Swedbank ökar till 1,4 procent.

Strax innan halv 10 kom beskedet att handeln i Hufvudstadens C-aktie stoppas för fjärde dagen i rad. Inför stoppet var aktien upp 8,3 procent.
