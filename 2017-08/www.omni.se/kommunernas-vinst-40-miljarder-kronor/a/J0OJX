Kommunernas vinst: 40 miljarder kronor


Mattias Magnusson


Svenska kommuner gjorde nya rekordvinster i fjol, visar en genomgång av Dagens Samhälle. De totala vinsterna blev 40 miljarder kronor och hela 255 av 290 kommuner nådde över 1 000 kronor per invånare i vinst.

Kommuner med stora bolagskoncerner gjorde som vanligt stora vinster men vad som sticker ut i år är reavinster från försäljning av mark, fastigheter och bostäder. Annika Wallenskog, chefekonom på SKL, menar att kommunerna behöver få fram likviditetet för kommande stora investeringar.

– Vi ser ju att trots de jättestarka resultaten så ökar lånen. Det säger en hel del om aktiviteten, säger hon till Dagens Samhälle.
