Sköterska kan ha mördat 84 patienter i Tyskland


Emmelie Wallroth


Den tyska sjuksköterskan Niels Hoegel, 40, misstänks ha mördat 84 patienter, rapporterar AFP. Han är redan dömd till livstids fängelse för mord på två patienter på sjukhuset i Delmenhorst utanför Bremen och under rättegången ska han ha erkänt många fler.

Fler kroppar ska nu undersökas och enligt polisen har man hittills hittat bevis på 84 av dem. Sjuksköterskan ska ha gett patienterna en överdos av ett läkemedel som stängt av hjärt- och kärlsystemen i kroppen och sedan försökt rädda livet på dem.

Hoegel har själv uppgett att han dödat patienterna för att han var ”uttråkad” och ville få uppskattning när han räddade livet på dem, skriver Aftonbladet.
