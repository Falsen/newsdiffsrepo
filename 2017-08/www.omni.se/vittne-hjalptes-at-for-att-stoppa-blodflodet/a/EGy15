Vittne: ”Hjälptes åt för att stoppa blodflödet”


Linnea Järkstig


En lärare var först på plats när två tonårspojkar knivskars allvarligt utanför en gymnasieskola i Helsingborg i dag, skriver SVT Nyheter Skåne. Läraren, som är anonym, ska ha hört skrik och upptäckte då två svårt skadade pojkar utanför skolans område.

– Jag och en kollega hjälptes åt att försöka trycka på deras skador för att stoppa blodflödet medan vi väntade på ambulans, säger läraren till SVT och berättar att pojkarna fått knivskador i benen och magen.

Tonårspojkarna har förts med ambulans till sjukhus och skadorna beskrivs som allvarliga. Händelsen utreds som mordförsök.
