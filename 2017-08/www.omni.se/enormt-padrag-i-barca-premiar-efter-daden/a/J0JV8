Enormt pådrag i Barca-premiär efter dåden


Malin Rising


Nu ska FC Barcelona spela sin första match sedan terrordåden i Katalonien då 14 människor dödades och över 130 skadades.

På söndagskvällen drar La Liga igång och FC Barcelona tar emot Real Betis på hemmaplanen Camp Nou, som har en kapacitet för 99 354 åskådare. Säkerhetspådraget kommer att vara massivt.

– Omständigheterna är extraordinära och beklagliga, säger tränaren Ernesto Valverde.

Barcelonas stjärnspelare kommer inte att bära sina egna namn på ryggen i hemmamötet med Real Betis. Efternamn som exempelvis Messi, Rakitic och Pique ersätts av ”Barcelona” på respektive spelares ryggtavla.

– Vi måste stå upp under de här omständigheterna, säger Valverde.
