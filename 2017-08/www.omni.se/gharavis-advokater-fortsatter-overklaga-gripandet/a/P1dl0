Gharavis advokater fortsätter överklaga gripandet


Jakob Rickardsson


Den svensk-turkiske medborgaren Ali Gharavi sitter fortsatt häktad i Turkiet. Den senaste överklagan som lämnats till lokal domstol har avslagits.

– Vi kommer fortsätta att överklaga varje månad, säger en av Gharavis advokater över telefon till TT.

Advokaterna har också lämnat in en överklagan till konstitutionsdomstolen, där de framför att det inte finns någon grund att ingripa i människors rätt till frihet så länge det inte finns konkreta bevis.
