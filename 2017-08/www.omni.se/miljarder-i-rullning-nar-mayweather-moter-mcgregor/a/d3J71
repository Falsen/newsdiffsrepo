Miljarder i rullning när Mayweather möter McGregor


Samuel Inghammar


I kväll möts boxningsmästaren Floyd Mayweather och MMA-stjärnan Conor McGregor i vad som beskrivs som en historisk match i Las Vegas.

Konservativa boxningsanhängare avfärdar matchen som ett pengajippo och ingen titel står på spel, men trots det så är intresset för matchen enormt, rapporterar Reuters.

En publik på uppemot 20 000 väntas följa matchen på plats. Biljetterna på första raden säljs för över 100 000 dollar (800 000 kronor) på andrahandsmarknaden och miljontals väntas följa matchen via tv.

De två kombattanterna går inte lottlösa ur evenemanget. McGregor får omkring 100 miljoner dollar, och Mayweather nära 200 miljoner dollar.
