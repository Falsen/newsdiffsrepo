Polisjakt slutade i rondellkrasch – två skadade


Ines Micanovic


Två personer har förts till sjukhus efter att en bil kraschade i en rondell i Lindeborg i Malmö efter en polisjakt i kväll.

Bilen körde igenom rondellen, genom ett räcke, voltade ned på en cykelbana och fattade eld. Bilen är totalförstörd.

– Det är en våldsam krasch, säger Åsa Emanuelsson, polisens presstalesperson i region Syd, till TT.

Trafiken väntas påverkas fram till 23.30, skriver Sydsvenskan.
