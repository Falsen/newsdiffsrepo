McConnell: ”Noll risk” för att vi slår i skuldtaket



Risken för att USA slår i skuldtaket i september är ”noll”, säger senatens majoritetsledare Mitch McConnell vid ett möte i hans hemstad Louisville i Kentucky enligt Wall Street Journal. Han är övertygad om att kongressen kommer att komma överens om att höja taket för att man ska slippa ställa in federala utbetalningar av löner och förmåner.

Finansminister Steven Mnuchin, som också medverkade, säger att hans ”magiska finanssuperkrafter” gör att staten kan spara pengar och inte få tomt i plånboken före slutet av september, skriver tidningen.
