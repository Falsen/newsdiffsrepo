Efterlyser Kim Walls kläder – hittades inte i ubåten


Emmelie Wallroth


Köpenhamnspolisen söker nu efter journalisten Kim Walls kläder, skriver Aftonbladet. Kläderna har inte hittats i ubåten eller på Kim Walls kvarlevor som hittades i vattnet. Polisen efterlyser därför en ”starkt orange blus, en svart-vit, blommig kjol och ett par vita skor”.

Ubåtsägaren Peter Madsen har i polisförhör sagt att Kim Wall dog i en olycka ombord på ubåten och att han sedan ”begravde” henne till sjöss. Han nekar till att han skulle ha dödat henne.
