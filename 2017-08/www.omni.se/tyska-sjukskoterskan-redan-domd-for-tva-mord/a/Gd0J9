Tyska sjuksköterskan redan dömd för två mord


Emmelie Wallroth


Sedan drygt två år tillbaka är den tyska sjuksköterskan Niels Hoegel dömd för mord på två patienter. Morden skedde på sjukhuset i Delmenhorst utanför Bremen och under rättegången erkände Hoegel att han dödat ännu fler.

Man valde därför att öppna gravarna för 99 av hans tidigare patienter och i dag bekräftade polisen att 84 av dem som grävts upp misstänks ha mördats på samma sätt som de två andra.

Hoegel ska ha gett patienterna en överdos av ett läkemedel som stängt av hjärt- och kärlsystemen i kroppen och sedan försökt rädda livet på dem för att han kände sig uttråkad och ville framstå som en ”hjälte” bland sina kollegor. Ännu fler kroppar ska nu undersökas.
