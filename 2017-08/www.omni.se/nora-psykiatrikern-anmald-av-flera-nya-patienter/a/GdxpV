”Nora”-psykiatrikern anmäld av nya patienter


Ines Micanovic


Den hårt kritiserade psykiatrikern Ola Gefvert anmäls på nytt av flera patienter. Han står just nu under prövotid vilket innebär att hans legitimation kan dras in, skriver SVT Uppsala.

Han anmäls till Inspektionen för vård och omsorg (Ivo) eftersom flera av hans patienter upplever att de bemötts felaktigt av honom.

Gefvert har varit föremål för flera Lex Maria-anmälningar, bland dem ett uppmärksammat fall med en då 17-årig flicka som våldtogs av den före detta polischefen Göran Lindberg. Bland annat ska Gefvert ha nekat flickan en kvinnlig terapeut och uppmanat henne att sluta älta.
