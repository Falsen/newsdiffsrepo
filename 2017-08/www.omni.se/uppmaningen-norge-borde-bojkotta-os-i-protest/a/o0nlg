Uppmaningen: ”Norge borde bojkotta OS i protest”


Linnea Järkstig


Det nya dopningsstraffet för den norska skidstjärnan Therese Johaug innebär att hon missar OS. Nu uppmanar den norska tv-profilen Hallvard Flatland Norge att bojkotta spelen 2018 – i protest, rapporterar VG.

– Så kan alla de andra nationerna jogga runt i spåren och se hur kul det är utan Norge, säger han till tidningen.

Flatland, som säger att han är förbannad över domen, menar att domen visar hur utsatta skidåkarna är. Enligt honom offrar skidstjärnorna hela sina liv för att lyckas med idrotten och därför uppmanar han dem nu att stå samlade och ”visa att de inte accepterar det här”.

Idrottens skiljedomstol (Cas) meddelade i dag att Johaugs straff förlängs från 13 till 18 månaders avstängning.
