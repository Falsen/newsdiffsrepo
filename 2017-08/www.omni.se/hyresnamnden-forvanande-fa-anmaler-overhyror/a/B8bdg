”Förvånade få anmälningar om överhyra”



Det är få som anmäler överhyror trots att många betalar andrahandshyror långt över tillåten gräns. Det visar P4 Stockholms och P5 Sthlms granskning.

Den som har hyrt en hyresrätt i andra hand kan ansöka hos hyresnämnden om att få pengar tillbaka. Hittills i år har domstolen bara fått in 90 ärenden, vilket förvånar hyresnämndens jurist Kristian Eriksson.

”Då kan man ju kanske dra slutsatsen att det måste vara fler andrahandsuthyrningar där man inte gör någon ansökan till nämnden”, säger han.
