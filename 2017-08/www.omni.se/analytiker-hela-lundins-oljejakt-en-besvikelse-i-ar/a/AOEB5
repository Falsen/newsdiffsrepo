Analytiker: Hela Lundins oljejakt en besvikelse i år


Nina Latvala


Lundin Petroleum och Statoil fick gå i princip tomhänta ur den provborrning som gjordes vid Korpfjell i Barents hav. Sveen Nilsen, analytiker vid Sparebank 1 Markets, säger till norska E24 att beskedet är något av en besvikelse.

– Man har nu bara gjort ett reellt kommersiellt fynd vid de första fyra av de fem provborrningarna som Statoil har i Barents hav i år, säger han och tillägger att hela kampanjen hittills har varit en dyster tillställning.

Han sänker sina estimat för Lundin-aktien med 60 öre per aktie, men gör inga större ändringar för Statoil-aktien. DNB Markets analytiker Helge André Martinsen skriver i en kommentar att han sänker kursmålet för Lundin-aktien med fyra kronor till 196 svenska kronor, men behåller köprekommendationen.
