MTV-galan väntas bli ovanligt politisk


Josefin Pehrson


I år utses inte bara titlar som årets artist och årets video på MTV-galan utan även priset ”Bästa kamp mot systemet”. Bland de nominerade finns till exempel John Legends uppmärksammade låt ”Surefire”, vars text är ett tydligt ställningstagande mot islamofobi och främlingsfientlighet.

För första gången är priskategorierna i år dessutom könsneutrala och de astronautformade prisstatyetterna har bytt namn från ”månman” till ”månperson”.

Galan leds av popstjärnan Katy Perry, som tog ställning för Hillary Clinton under presidentvalet och deltog i protestmarscherna mot Donald Trump i vintras.
