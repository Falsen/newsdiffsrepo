Ghoddos väljer Iran: ”Har persiskt blod i min kropp”


Nina Latvala


Östersunds FK:s anfallare Saman Ghoddos har beslutat sig för att nobba det svenska landslaget, för att i stället representera Iran. Det rapporterar flera medier.

23-åringen skriver själv på Instagram om sitt val: ”Europa League-platsen fixad. Nu iväg för att hjälpa mitt land göra sig redo för nästa års VM.”

Till Sportbladet säger han att han alltid kommer att älska Sverige, men att rötterna i Iran kallar.

– Jag har persiskt blod i min kropp. Jag älskar Iran också.

Ghoddos blev guldhjälte med sina två mål hemma mot Paok Thessaloniki, som innebar att ÖFK säkrade en plats i Europa League.
