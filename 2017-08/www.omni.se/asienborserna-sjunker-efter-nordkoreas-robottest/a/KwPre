Asienbörserna sjunker efter Nordkoreas robottest



Tokyobörsen backade på tisdagsmorgonen efter att Nordkorea genomfört ytterligare ett robottest. Roboten passerade Japans norra delar och landade i havet, enligt den japanska regeringen.

Vid femtiden på morgonen svensk tid låg Tokyobörsens huvudindex Nikkei 225 på minus 0,6 procent och närmade sig den lägsta nivån på fyra månader, medan det bredare Topixindex var ned 0,3 procent.

I Hongkong var Hang Seng-index ner 0,4 procent. Samtidigt låg Shanghais kompositindex på plus 0,1 procent.
