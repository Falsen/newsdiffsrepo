Ledare: Fel att ge lön till elever som läser upp betyg


Ines Micanovic


Flera kommuner betalar elever som läser upp sina betyg under sommaren, rapporterade Ekot nyligen om. Expressens ledarredaktion tycker att initiativet är orättvist: ”Hur surt är det inte för den som slitit hårt för sitt G under skoltid?” undrar skribenten.

I exempelvis Umeå får gymnasieeleverna 51 kronor i timmen för att få godkänt i matte, engelska eller svenska. I Överkalix får eleverna som väljer plugget framför feriejobb 70 kronor i timmen.

Men det finns andra sätt att motivera elever till att studera över sommaren, menar ledarskribenten och nämner ett exempel: Lova eleverna betald kommunal praktik när sommarskolan är slut.

”Det allra viktigaste är förstås att få barnen att förstå att kunskap är sin egen belöning, redan i förskoleklass”, avslutar skribenten.
