Säkerhetspolitisk expert: Regeringen döljer något


Hanna Åkesson


”Tre faktorer talar för att Statsrådsberedningen tidigare än vad som varit känt var informerad om riskerna med Transportstyrelsens registerhantering.” Det skriver Johan Wiktorin, säkerhetspolitisk expert, i en debattartikel i Dagens Industri.

Han syftar på att regeringen agerade yrvaket och otydligt. ”Det oförberedda försvaret tyder på att regeringen ville ha misstagen så långt borta från offentligheten som möjligt”, skriver han.

Vidare så menar Wiktorin att det borde vara orimligt att statsrådsberedningen inte kände till Säpos och Transportstyrelsens diametralt motstridiga intressen 2015, då säkerhetspolisen inledde tillsyn av den andra myndigheten. Han anser också att statsministerns avgående statssekreterare ökade oklarheten.

”Med tanke på hennes ställning som högsta säkerhetsansvarige i Regeringskansliet och de regelbundna möten en sådan har med den hemliga världen, så är det märkligt att dessa inte också skulle ha nämnt att det dessutom pågick en förundersökning sedan månaden före. Mot en generaldirektör i staten.”
