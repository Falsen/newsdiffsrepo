”Ett samhälle utan fredade zoner ökar vanmakten”


Elin Joleby


Bortförandet av fem papperslösa barnfamiljer från ett kyrkoläger i Skåne i fredags har lett till en debatt om kyrkans respektive samhällets uppdrag och begreppet ”fredade zoner” har diskuterats. Kent Wisti, präst i Svenska kyrkan, är en av dem som anser att just fredade zoner är av största vikt. Det säger han i ett inspelat debattinlägg på SVT Opinion.

Ett samhälle utan fredade zoner ökar enligt Wisti medborgarnas vanmakt, missmod och frustration, vilket i förlängningen försvårar polisens arbete.

”Inte minst barn i utsatta situationer behöver tiden och rummet för lek och skratt tillsammans med vuxna de litar på – oavsett deras status i samhället. Att skapa det rummet är bland annat kyrkans uppdrag.”
