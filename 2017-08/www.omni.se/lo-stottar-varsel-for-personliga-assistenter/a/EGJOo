LO stöttar varsel för personliga assistenter


Hanna Åkesson


LO-styrelsen ställer sig bakom Kommunals strejkvarsel. Det framkommer i ett pressmeddelande.

– Vi kommer aldrig acceptera att en stor viktig kvinnodominerad yrkesgrupp ska få lägre löneökningar än alla andra på arbetsmarknaden. Därför står hela LO bakom Kommunals varsel, säger LOs ordförande Karl-Petter Thorwaldsson.

Kommunal la ett varsel för personliga assistenter i privat vård förra veckan efter att Almega Vårdföretagarna vägrat gå med på samma löneökningar som märket i årets avtalsrörelse.
