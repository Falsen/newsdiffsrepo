Bodström kritiseras för bild i fjäderskrud


Hanna Åkesson


Stockholms nya landshövding Thomas Bodström får kritik efter att han poserat på bild iförd fjäderskrud som för tankarna till amerikansk ursprungsbefolkning. Bilden togs i samband med en intervju på radiostationen Mix Megapol.

Både i kommentarerna till programledaren Gry Forsells Instagrambild och från en professor får den tidigare S-ministern kritik.

– I en amerikansk kontext skulle detta vara omöjligt i dag. Det är inte acceptabelt, säger Gunlög Fur, professor vid Linnéuniversitet och expert på urfolksfrågor, till SVT.

Hon säger att det är problematiskt att ta över stereotyper och tro att de är oskyldiga när de kommer till Sverige.

– Det här är väldigt känsligt för nordamerikanska urfolk och det har inte med enskilda tillfällen att göra, utan det här ingår i ett systematiskt sätt att framställa ”indianer”.
