M-toppen: ”Kritiken mot AKB skadar oss på djupet”


Linnea Järkstig


Kritiken och avgångskraven som kommit mot M-ledaren Anna Kinberg Batra det senaste dygnet skadar partiet på djupet, säger partitoppen Lars-Ingvar Ljungman, ordförande i Skånedistriktet, till Aftonbladet.

Enligt Ljungman är den öppna kritiken bekymmersamt och kan göra läget i opinionen ännu värre.

– Även det i sig bidrar till att partiet med stor säkerhet kommer att få mindre stöd i opinionen. Det är klart att det här skadar vårt parti, när våra presumtiva väljare ser att vi lägger massa energi på att slåss internt, säger han till tidningen.

Flera kommunalråd, i både Stockholm och Skåne län, har krävt Kinberg Batras avgång. Däremot meddelar M-ledaren att hon planerar sitta kvar och uppmanar partimedlemmarna att ”sluta bråka med varandra”.
