Källor: Public service-kommittén vill skrota tv-licens


Nina Latvala


Radio- och tv-avgiften ska skrotas och i stället ersättas med en inkomstbaserad avgift som alla ska betala. Det väntas den parlamentariska public service-kommittén föreslå, enligt flera källor till Medierna i Sveriges Radio.

Enligt Olof Lavesson, moderat ledamot i kommittén, tycks stödet för den traditionella tv-licensen vara begränsat.

– Den har överlevt sig själv och håller varken tekniskt eller politiskt, säger han till Medierna.

Socialdemokraterna har tidigare förordat licenssystemet framför en skatt, men nu har man till viss del bytt fot i frågan, säger partiets mediepolitiska talesperson Gunilla Carlsson.
