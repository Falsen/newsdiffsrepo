53-åring får fängelse för försvunnen mans död


Michelle Muntau


En 53-årig man döms till sju års fängelse för synnerligen grov misshandel och grovt vållande till annans död, skriver Kvällsposten. Det efter att en sjubarnsfar försvann från Malmö förra sommaren.

I den 53-åriga mannens bil hittade man den försvunne mannens blod. Genom teknisk bevisning slår tingsrätten fast att mannen utsatts för dödligt våld i bilen.

”Upptäckten av tändsatspartiklarna och fyndet av ett fragment av en utskjuten kula på bilgolvet gör att tingsrätten drar slutsatsen att sjubarnspappan sannolikt har blivit skjuten”, skriver Malmö tingsrätt i ett pressmeddelande.

Eftersom tingsrätten bedömer att det finns rimligt tvivel om uppsåtet döms 53-åringen inte för mord.
