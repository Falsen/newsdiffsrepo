M:s presschef: Beslut om att sitta kvar ligger fast


Michelle Muntau


Det har varit tyst från M-ledaren Anna Kinberg Batra under dagen – samtidigt uppger allt fler förbund att de vill att hon avgår. Nu kommer partiets presschef Linda Norberg med beskedet att Kinberg Batras beslut om att sitta kvar fortfarande gäller.

– Vi avböjer kommentar. Beskedet från vår partiledare ligger fast, säger hon till Expressen.

Till Aftonbladet säger Norberg att partiledaren inte kommer kommentera saken i dag. Kravet för ett nytt partiledarval uppfylldes i dag efter att åtta länsförbund krävt hennes avgång.
