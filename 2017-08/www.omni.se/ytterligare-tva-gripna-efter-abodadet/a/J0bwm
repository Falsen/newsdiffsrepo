Ytterligare två gripna efter Åbodådet


Josefin Pehrson


Ytterligare två personer har gripits misstänkta för delaktighet i terrordådet i Åbo, uppger den finländska polisen. Männens identiteter är inte fastställda, eftersom de kommit med motstridiga uppgifter.

De två greps i morse, skriver lokaltidningen Turun Sanomat. Sedan tidigare sitter fyra personer häktade. Den huvudmisstänkte, Abderrahman Mechkah, är misstänkt för två mord och åtta mordförsök i terrorsyfte.
