Efter fartygsolyckorna – USA sparkar befälhavare


Josefin Pehrson


Befälhavaren vid USA:s sjunde flotta, viceamiralen Joseph Aucoin, har blivit avskedad, rapporterar nyhetsbyrån AP.

Beslutet har fattats efter att det sedan i januari inträffat fyra olyckor med amerikanska krigsfartyg i Stilla havet, den senaste i måndags då USS John S McCain kolliderade med tankerfartyget Alic MC. Tio sjömän saknas fortfarande efter olyckan, och fem människor skadades.

En teori som utreds är om hackare kan ligga bakom olyckorna och att cyberattacker påverkat fartygens navigeringssystem.
