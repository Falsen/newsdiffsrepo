Publicerad 22 augusti, 07:41


Ledare: Stoppa förskoleval för dem som nobbar vaccin


Elin Joleby


Föräldrar som struntar i att vaccinera sina barn mot mässlingen måste inse att de riskerar att skada såväl sina egna barn som andras. Det skriver Expressen i en ledare och argumenterar för samma linje som Liberalerna tidigare föreslagit: att föräldrar som inte vaccinerar sina barn inte ska få välja förskola.

På så sätt skulle de ovaccinerade barnen kunna placeras så att smittorisken begränsas så mycket det går, menar ledarredaktionen.

”Det handlar inte om att straffa föräldrarna, utan om att skydda dem som annars riskerar att fara illa.”
