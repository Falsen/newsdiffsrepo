Många trotsar order att fly: ”Skriv ert namn på armen”


Samuel Inghammar


De amerikanska delstaterna Louisiana och Texas har utlyst nödläge för att frigöra resurser till räddningarbete när orkanen Harvey nu dragit in över land.

Många trotsar den obligatoriska evakueringsordern, och väljer i stället att hamstra förnödenheter.

– Vi föreslår att människor som ska stanna här ska skriva sitt namn och personnummer på armen, säger borgmästaren Patrick Rios i Rockport till den lokala tv-stationen WFAA.

– Det här kommer att bli tufft. Människor måste ta det här på allvar.
