Flygskatten sänks med 20-30 kronor



Skatteförändringarna som regeringen och Vänsterpartiet nu beslutat att dra tillbaka är en lägre uppräkning i brytpunkten för statlig inkomstskatt samt förändrad skatt för småföretagare.

Det tidigare förslaget var att brytpunkterna för statlig skatt bara skulle räknas upp med inflationen. För småföretagare var förslaget att de så kallade 3:12-reglerna skulle ändras så att bland annat skattesatsen för utdelning och kapitalvinst höjdes från 20 till 25 procent.

Den föreslagna flygskatten kvarstår men revideras. Skattenivåerna har sänkts till 60, 250 respektive 400 kronor. De tidigare nivåerna var 80, 280 respektive 430 kronor, skriver regeringen i ett pressmeddelande. Eventuella ökade underskott för lokala och regionala flygplatser som beror på skatten ska också kompenseras. Detta bedöms kunna bli aktuellt för flygplatser i Norrland och på Gotland, skriver regeringen.
