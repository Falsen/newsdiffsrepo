Trumpbeslut ska stoppa transpersoner i militären


Samuel Inghammar


Den amerikanska militären ska inte längre få anställa transpersoner. Det är innebörden i ett beslut som USA:s president Donald Trump skrivit under.

Reglerna ändrades under president Barack Obama, men nu instruerar Trump militären att ”återvända till den långvariga politiken och förfarandet inom militären från före juni 2016”.

Det är inte i detalj känt hur de nya reglerna ser ut, men riktlinjerna tycks vara mindre strikta än det totala förbud som Trump meddelade i ett inlägg på Twitter tidigare i somras, rapporterar CBS News.

Frågan om vad som ska hände med de tusentals transpersoner som i dag tjänstgör inom militären ska avgöras av försvarsminister James Mattis.
