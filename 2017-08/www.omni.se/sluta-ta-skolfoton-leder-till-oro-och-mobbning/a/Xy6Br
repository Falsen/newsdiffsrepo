”Sluta ta skolfoton – leder till oro och mobbning”


Michelle Muntau


Det finns många skäl till att sluta med fotografering i skolan, skriver bloggaren Lina Rönnåsen på Expressen debatt. Skolfotografier fyller inte längre någon funktion, tycker hon. ”I stället skapar den oro hos barnen, merjobb för personalen – och kan vara en grogrund för mobbning.”

Skolfotografierna skapar oro för barn och föräldrar som inte har råd med dem och flera känner därför obehag inför kameran, skriver Rönnåsen. ”Självklart tycker jag att alla barn ska ha bilder från sin barndom!”, skriver debattören men menar att de inte måste tas på skoltid. Många föräldrar har tillgång till kameror i exempelvis mobilen i dag och därför kan foton tas på fritiden, skriver Rönnåsen.
