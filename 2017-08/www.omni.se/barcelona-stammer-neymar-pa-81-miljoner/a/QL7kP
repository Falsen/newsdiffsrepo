Barcelona stämmer Neymar på 81 miljoner


Linnea Järkstig


Barcelona har anmält Neymar till det spanska fotbollsförbundet, rapporterar AFP. Den katalanska klubben menar att fotbollsstjärnan gjort sig skyldig till kontraktsbrott och nu krävs han på ungefär 81 miljoner kronor.

Detta efter att Neymar i somras lämnade Barcelona för att spela i Paris Saint-Germain. En övergång som blev en bomb i fotbollsvärlden eftersom summan hamnade på 2,2 miljarder kronor. La Liga försökte stoppa övergången, men trots det gick den till sist i lås.
