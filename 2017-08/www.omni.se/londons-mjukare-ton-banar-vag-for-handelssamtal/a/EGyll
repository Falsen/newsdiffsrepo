Londons mjukare ton banar väg för handelssamtal



Det brittiska beskedet att man mildrar sin tidigare benhårda hållning rörande EU-domstolens roll efter brexit banar väg för att gå vidare med samtalen om en långsiktig handelsuppgörelse. Det skriver Bloomberg efter nyheten att Storbritannien kan tänka sig att domstolen ska ha ”viss jurisdiktion” även efter brexit.

En utdragen tvist om domstolen skulle ha slukat den tid som finns för Bryssel och London att göra upp om ett handelsavtal.

Frågan om rättigheterna för EU-medborgare som bor i Storbritannien, och britter som bor i EU, efter brexit har visat sig vara en av de tuffaste nötterna att knäcka under förhandlingarna hittills.
