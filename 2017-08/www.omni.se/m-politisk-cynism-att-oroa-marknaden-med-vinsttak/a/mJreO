M: Politisk cynism att oroa marknaden med vinsttak



Regeringens uppgörelse med Vänsterpartiet om ett vinsttak för välfärdsbolagen är ett politiskt lågvattenmärke. Det säger Moderaternas ekonomisk-politiske talesperson Ulf Kristersson till DI. Han hänvisar till att regeringen skapar stor oro på marknaderna trots att man vet att man ändå inte kommer att få genom förslaget.

– Jag tycker det här är politisk cynism, säger Kristersson till tidningen.
