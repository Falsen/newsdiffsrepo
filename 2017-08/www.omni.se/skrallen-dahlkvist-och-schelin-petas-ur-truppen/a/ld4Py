Skrällen: Dahlkvist och Schelin petas ur truppen


Andreas Victorzon


Nye förbundskaptenen Peter Gerhardsson bjöd på två skrällar när han presenterade Sveriges VM-kvaltrupp mot Kroatien den 19 september: Lotta Schelin och Lisa Dahlkvist är inte uttagna.

Enligt Gerhardsson stoppas Schelin, Sveriges genom tiderna bästa målskytt, av en nackskada som hon fick under EM i somras.

– Hon är inte hundraprocentig, säger Gerhardsson enligt TT.

Att mittfältaren Lisa Dahlkvist inte heller är med beror enligt förbundskaptenen på att vi har fyra bättre alternativ på innermittfältet.
