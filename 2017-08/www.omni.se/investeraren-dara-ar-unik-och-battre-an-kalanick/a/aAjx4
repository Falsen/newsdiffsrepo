Investeraren: Dara är unik – och bättre än Kalanick


Nina Latvala


Ubers val av ny vd, Dara Khosrowshahi, kan verka överraskande, men källor säger till CNBC att bolagets styrelse under en längre tid haft ögonen på honom och han ses som både kompetent, kvalificerad och respekterad. Dessutom för han med sig ett brett nätverk som Uber kan komma att dra nytta av, säger investmentmanagern Brad Gerstner.

Som vd för resetjänsten Expedia är han ett känt ansikte för flera av toppnamnen i Ubers styrelse: Bland annat sitter Expedias grundare Richard Barton i styrelsen för Ubers storägare, Benchmark Capitals.

Khosrowshahi beskrivs också som socialt kompetent, något som föregångaren Travis Kalanick i viss mån saknade, enligt CNBC.

– Han är unik i det faktum att han både har kompetens att leda verksamheten och kompetens från kapitalmarknaden, vilket inte alla globala vd:ar har, säger Brad Gerstner, vd för investmentbolaget Altimeter Capital, som är delägare i Uber.
