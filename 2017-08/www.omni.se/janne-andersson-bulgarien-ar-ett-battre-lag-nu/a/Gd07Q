Janne Andersson: Bulgarien är ett bättre lag nu


Malin Rising


Minnet av VM-kvalmatchen mot Frankrike gjorde sommaren extra fin. Men nu när Janne Andersson & co är tillbaka på arbetet är segern glömd och fokus ligger på de närmaste matcherna , skriver TT.

På torsdag möter Sverige Bulgarien i VM-kvalet och enligt Andersson är det ett ”annat” Bulgarien än det svenskarna mötte på Friends arena tidigare under kvalspelet.

– Av det vi har sett är det stor skillnad. Vinner man hemma mot Nederländerna är man ett bra lag. När vi mötte dem i höstas tycker jag att det var en ganska enkel seger. Vi var aldrig hotade, säger han.
