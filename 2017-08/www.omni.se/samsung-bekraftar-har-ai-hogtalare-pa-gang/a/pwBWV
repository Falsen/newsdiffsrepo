Samsung bekräftar: Har AI-högtalare på gång


Mats Karlsson


Rykten om att Samsung har en så kallad AI-högtalare på gång – baserad på sin egen AI-assistent Bixby – har cirkulerat en tid. Och nu har Samsungs mobilchef DJ Koh bekräftat att en AI-högtalare mycket riktigt är under utveckling.

Koh har inte avslöjat några tekniska detaljer om högtalaren och vill inte heller uppge när den kan vara aktuell för lansering.

Konkurrensen i segmentet tilltar snabbt, då både Google och Apple försökt utmana Amazons Echo, som är den i särklass mest framgångsrika produkten på området. I Sverige finns ingen av enheterna att köpa ännu.
