GWM föll på börsen efter avsvalnat intresse för Jeep



Great Wall Motors aktie vände ner igen efter att den kinesiska biltillverkaren i en skriftlig kommentar till Hongkongbörsen tonat ner sitt intresse för att köpa Fiat Chryslers Jeep, skriver The Street.

”Det finns stor osäkerhet om bolaget ska fortsätta med ett sådant projekt”, skriver man bland annat och tillägger att bolaget inte haft några som helst kontakter med Fiat Chrysler om ett köp.

Great Wall Motors aktie sjönk 1,58 procent på Shanghaibörsen efter uttalandet, skriver The Street. På Hongkongbörsen är handeln stoppad.
