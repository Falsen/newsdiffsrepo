Zeiss visar upp budget-lösning för VR via PC


Mats Karlsson


Optikjätten Zeiss har i samband med IFA-mässan i Berlin visat upp en ny lösning som ska göra det mer prismässigt överkomligt med PC-baserad VR. I dagsläget krävs dyr hårdvara i form av ett avancerat VR-headset. Men med Zeiss-headsetet VR One kapar man kostnaden genom att använda en mobiltelefon som skärm. Processorkraften kommer fortfarande från en tillkopplad PC, men bilderna renderas för mobilskärmen. Dessutom drar headsetet nytta av telefonens rörelsesensorer. Det krävs en någorlunda modern smartphone för att det hela ska fungera. Headsetet kostar motsvarande cirka 800 kronor.
