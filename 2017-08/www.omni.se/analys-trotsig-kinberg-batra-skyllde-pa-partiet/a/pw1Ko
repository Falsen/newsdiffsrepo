Analys: Trotsig Kinberg Batra skyllde på partiet


Elin Joleby


”Ett trotsigt tal”. Det säger Ekots inrikespolitiske kommentator Tomas Ramberg om presskonferensen då moderatledaren Anna Kinberg Batra meddelade att hon avgår. M-ledaren argumenterade för partiets politik på samma sätt som hon skulle gjort om slutsatsen varit att hon sitter kvar, och tog inte på sig något ansvar själv, menar Ramberg. Snarare pratade hon om hur partiet betett sig och riktade kritik mot partikollegor som hon menar ägnar sig åt ”självskadebeteende”.

– Hennes stridslystenhet under hela året tyder på att hon chansade på att hon skulle uppbåda ett så starkt stöd att motståndarna skulle tveka att träda fram. Det fungerade inte, säger Ramberg.
