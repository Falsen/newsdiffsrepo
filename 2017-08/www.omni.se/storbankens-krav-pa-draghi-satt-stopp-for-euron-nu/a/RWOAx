Kravet på Draghi: Sätt stopp för euron – nu


Nina Latvala


Rallyt i euron verkar ha tagit fart på allvar och på tisdagen nådde växelkursen den psykologiskt viktiga nivån 1,20 dollar, för första gången sedan januari 2015. Nu efterlyser storbanken UBS kraftåtgärder från Europeiska centralbanken ECB och dess chef Mario Draghi, skriver Bloomberg.

Enligt UBS:s valutastrateg Thomas Flury bör Draghi ta tillfället i akt att dämpa uppgångarna när centralbanken samlas för sitt nästa policymöte i september.

– Draghi behöver verkligen sin talang för att stoppa tempot i euro–dollar, säger han till nyhetsbyrån.

Euron har stigit nära 14 procent gentemot dollarn hittills i år, till stor del pådriven av spekulationer kring när ECB kan tänkas börja strama åt sin expansiva politik.
