Cityhandeln minskar – till förmån för e-handel


Emma Hedlin


Detaljhandelns omsättningsökning i Sveriges stadskärnor bromsade in förra året, skriver SvD Näringsliv och hänvisar till en ny rapport från Fastighetsägarna. Av de 735 miljarder kronor som den totala fysiska detaljhandeln omsatte i fjol utgjorde stadskärnorna bara en femtedel. Bättre går det för e-handeln samt köpcenter och handelsplatser utanför städerna.

Rudolf Antoni, näringspolitisk chef på Fastighetsägarna, säger till SvD Näringsliv att stadskärnan håller på att förvandlas till en plats för umgänge i stället för shopping och att det är tufft för cityhandeln att klara den omställningen.

– Det kommer inte** **att gå bra för de stadskärnor som lämnas åt sitt öde, säger han.
