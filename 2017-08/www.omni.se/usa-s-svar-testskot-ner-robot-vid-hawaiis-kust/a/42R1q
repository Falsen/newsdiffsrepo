USA:s svar: Testsköt ner robot vid Hawaiis kust


Linnea Järkstig


USA:s militär svarar nu på Nordkoreas upptrappning genom att testskjuta ner en ballistisk medeldistansrobot vid Hawaiis kust, rapporterar AFP. Testet, som genomfördes på onsdagen, lyckades.

Roboten avfyrades från den amerikanska jagaren USS John Paul Jones.

Testet kommer efter att Nordkorea avfyrat en ballistisk långdistansrobot över Japan som sedan landade i Stilla havet. USA ska däremot ha planerat testet under en lång tid före Kim Jong-Uns provokation, uppger amerikanska tjänstemän för CNN.
