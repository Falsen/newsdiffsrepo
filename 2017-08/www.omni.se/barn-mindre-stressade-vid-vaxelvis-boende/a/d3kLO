Barn mindre stressade vid växelvis boende


Malin Rising


Barn som bor växelvis hos båda föräldrarna efter en separation är mindre stressade än de barn som bor enbart hos den ena föräldern, visar en ny studie från Stockholms universitet. Det gäller oavesett om föräldrarna bråkar mycket eller om barnet kommer dåligt överens med någon av föräldrarna.

Jani Turunen, forskare i demografi vid Stockholms universitet, skriver i ett pressmeddelande att det kan bero på att barn som är borta mycket från den ena föräldern förlorar ekonomiska resurser och tappar kontakten med släkt och vänner.

”Det har tidigare funnits oro för att växelvis boende ska vara en instabil boendesituation som kan leda till att barn blir mer stressade. Men de som pekat på det tidigare, har byggt sin oro på teoretiska antaganden, snarare än empirisk forskning”, skriver Turunen.
