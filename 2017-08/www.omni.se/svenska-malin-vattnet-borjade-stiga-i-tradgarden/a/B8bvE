Svenska Malin: ”Vattnet började stiga i trädgården”


Michelle Muntau


SVT Nyheter har pratat med svenska Malin Willershausen som bor i Angleton, strax söder om det svårt översvämningsdrabbade Houston. Hon har tvingats lämna huset där hon bodde med sin värdfamilj.

– Det mesta vattnet kom först just till Houston, men sedan började vattnet stiga här också, i trädgården på baksidan, säger hon.

Familjen lämnade huset i söndags och har inte kunnat återvända. När de kollade till huset var det fortfarande vatten upp till midjan.

– Det är så olikt Sverige. Jag tänker att det regnar och så går det över.

Malin Willershausen bor nu hos bekanta till värdfamiljen och planerar för att ta sig hem till Sverige.
