Apples bilprojekt får nytt fokus: Buss för anställda


Mats Karlsson


Källor till New York Times avslöjar att Apples Project Titan – det vill säga arbetet med att ta fram en självkörande bil – nu skalats ned till att fokusera på en självkörande buss som ska kunna köra de anställda i Cupertino från företagets gamla huvudkontor till nya Apple Park.

Precis som tidigare rapporter gjort gällande ska Apple även jobba vidare med teknologi för självkörande bilar, men inte med någon egen bil. Det ska enligt källorna ha varit en blandning av tekniska problem, orealistiska deadlines och en brist på tydliga mål som resulterat i att man skrotade idén på en egen bil.
