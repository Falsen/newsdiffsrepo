Ledare: Priset för ett ordnat brexit – ett dåligt avtal


Nina Latvala


Den brittiska regeringen har kommit överens om att övergångsavtal måste finnas på plats för att ge landet andrum att anpassa sig till ett liv utanför EU. Men det finns fortfarande många frågor, inte minst gällande hur övergångsavtalet egentligen ska se ut. Det konstaterar Bloombergs ledarredaktion. Avtalet kan nämligen inte vara särskilt komplicerat, annars förlorar det sitt syfte, menar ledaren.

”För att det snabbt ska kunna tas fram måste det vara enkelt. Dessutom måste det också sätta Storbritannien i en uppenbart ofördelaktig position.”

Att Storbritannien ens ställer krav på EU i det här läget är något förbryllande, enligt ledaren. Landet bör i stället böja sig för vilka regler unionen än sätter upp tills dess att det långsiktiga skilsmässoavtalet är klart: ”Det är priset man får betala för att säkerställa ett välordnat och inte ett kaotiskt utträde.”
