Sovjetunionen har betalat sin sista skuld


Emma Hedlin


26 år efter Sovjetunionens fall har nu Ryssland betalat av dess skuld, skriver TT. Pengarna lånades ut av forna Jugoslavien och skulden uppskattades vid Sovjets kollaps 1991 till motsvarande 565 miljoner kronor.

Då Jugoslavien inte längre existerar som stat har skulden återbetalats till Bosnien-Hercegovina som vid sista betalningen 8 augusti fått sammanlagt drygt en miljard kronor via ett handelsavtal.
