Mestadels uppgångar på Asiens börser



De ledande börserna i Asien tickar högre på fredagen. Vid 05.30-tiden är Tokyobörsens Nikkei-index 0,5 procent högre för dagen samtidigt som Hongkongbörsens Hang Seng-index har stigit 0,6 procent. Shanghaibörsen går ordentligt – upp 1,2 procent.

I fokus är förstås Federal Reserves centralbanksmöte i Jackson Hole. Senare i dag går både Fed-chefen Janet Yellen och ECB-chefen Mario Draghi upp i talarstolen. De som väntar sig spännande tal med mycket nyheter kan däremot bli besvikna, spår Rob Carnell, ING:s chefsekonom för Asien.

– Förväntningen är att de båda kommer att försöka att vara så tråkiga som möjligt, säger han till Market Watch.
