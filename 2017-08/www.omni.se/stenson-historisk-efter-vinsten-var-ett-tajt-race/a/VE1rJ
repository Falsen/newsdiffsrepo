Stenson historisk efter vinsten: ”Var ett tajt race”


Michelle Muntau


Den 41-årige svenske stjärngolfaren Henrik Stenson imponerade och vann PGA-tourtävlingen Wyndham Championship i Greensboro. Efter segern är han nu den bästa svensken på PGA-touren genom tiderna.

– Det var ett tajt race, säger Stenson till C More.

Han har spelat bra under hela veckan i jakten på sin första titel sedan fjolårets historiska majorseger i British Open. Segern i Wyndham Championship är Göteborgaren Stensons sjätte på den amerikanska PGA-touren och ger honom motsvarande 8,5 miljoner kronor i prispengar. I sommarens British Open slutade regerande mästaren Henrik Stenson nia.
