Analys: Tal Afar visar vilka svårigheter som återstår


Samuel Inghammar


Mycket återstår att göra även efter att Tal Afar återerövrats från IS och problemet handlar inte bara om att befria Irak från terroristerna. Det gäller även för de segrande styrkorna att samarbeta. Det menar BBC:s Joan Soley i en analys.

Tal Afar är en stad med huvudsakligen sunnimuslimsk turkmensk befolkning och striden om Tal Afar kan bidra till att öka spänningarna mellan Irak, den kurdiska minoriteten, Turkiet och Syrien, skriver hon. Styrkorna som slåss mot IS består av irakiska armédivisioner, irakisk- och amerikanskledda specialstyrkor och shiadominerade paramilitära styrkor med kopplingar till Iran.

När IS besegras eller drivs ut ur Irak så måste dessa styrkor samarbeta, något som Joan Soley tror kommer att bli svårt.
