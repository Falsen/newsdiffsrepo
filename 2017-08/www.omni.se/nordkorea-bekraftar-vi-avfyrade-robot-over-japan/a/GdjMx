Nordkorea bekräftar: Vi avfyrade robot över Japan


Linnea Järkstig


Nordkorea uppger att de avfyrade en ballistisk robot över Japan under gårdagen. Det är första gången landet någonsin erkänt sig göra någonting sådant, skriver AFP.  Robottestet är enligt landet ”den första delen av en militär operation (från KPA) i Stilla havet och ett betydande steg mot att attackera Guam”.

Den ballistiska långdistansroboten, Hwasong-12, vars uppskjutning övervakades av diktatorn Kim Jong-un. ”Den korsade himlen och flög över Oshima-halvön på Hokkaido och Cape Erimo längs det förinställda flygspåret och träffade exakt det förinställda målet i norra Stilla havet”, skriver landets statliga nyhetsbyrå KCNA

Det var på tisdagsmorgonen, lokal tid, som Nordkorea avfyrade roboten som flög över Japan innan den landade i Stilla havet. Att roboten flög över Japan ses som en upptrappning från Nordkoreas sida.
