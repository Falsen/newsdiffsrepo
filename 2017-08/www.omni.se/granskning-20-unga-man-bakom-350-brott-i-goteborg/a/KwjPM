Granskning: 20 unga män bakom 350 brott i Göteborg


Malin Rising


20 unga män i Göteborg har tillsammans lagförts för över 350 brott. Det visar en granskning av gängkriminaliteten i Göteborg som SVT:s Uppdrag granskning gjort.

30 personer har dött i gängrelaterade brott i Göteborg de senaste åren och många av morden har kopplingar till stadsdelen Biskopsgården. Konflikterna i stadsdelen kan kopplas till en grupp av unga män mellan 18 och 29 år och redan 2005 ska polisen ha varnat för att allt fler unga i området var på väg att dras in i kriminalitet.

– Visst är det ett samhällsmisslyckande, tveklöst, säger kommissarie Even Magnusson vid polisen i Göteborg till SVT.
