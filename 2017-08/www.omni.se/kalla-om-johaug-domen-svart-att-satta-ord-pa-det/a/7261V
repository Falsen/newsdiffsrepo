Kalla om Johaug-domen: ”Svårt att sätta ord på det”


Linnea Järkstig


Efter att Therese Johaug fick veta att hon missar OS ringde hon landslagskompisen Marit Björgen. Sedan grät de tillsammans.

– Det gäller för henne att hålla motivationen uppe. Är det någon som klarar det är det Therese, säger Björgen till norska medier.

Även Charlotte Kalla lider med sin norska konkurrent.

”Det är svårt att sätta ord på den fruktansvärda situation Therese måste befinna sig i just nu”, skriver hon i ett sms till Sportexpressen.

Det var i dag Johaug fick beskedet att hennes dopningsavstängning förlängs till 18 månader och att hon därmed missar OS 2018.
