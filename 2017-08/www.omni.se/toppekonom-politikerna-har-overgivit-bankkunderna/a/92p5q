Toppekonom: Politikerna har övergivit bankkunderna



De svenska bankerna är ett oligopol och politikerna låter dem hållas så att de slipper konkurrera med varandra om boräntorna. Det skriver Thomas Franzén, som under 90-talskrisen var vice riksbankschef, på SvD Debatt.

I en intervju med tidningen utvecklar han resonemanget och säger att regeringen och finansmarknadsminister Per Bolund (MP) tassar för bankerna och har övergivit bankkunderna.

Även bankerna får sig en släng av sleven. Enligt Franzén förekommer det inte i någon annan bransch att ett företag bestraffar sina egna kunder för att politikerna beskattar aktieägarna.

–  Det är så långt ifrån hur en marknad ska fungera, säger han till tidningen.
