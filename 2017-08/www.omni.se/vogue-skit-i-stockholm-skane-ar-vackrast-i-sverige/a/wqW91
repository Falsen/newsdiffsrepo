Vogue: ”Skit i Stockholm – Skåne är vackrast i Sverige”


Anna Flemmert


Stockholm i all ära, men Skåne slår allt, skriver det världsberömda magasinet Vogue i sin nya artikel "En guide till Sveriges mest charmiga och avslappnade landskap", som nu delas flitigt i sociala medier.

Artikeln guidar till några av de bästa resmålen, hotellen och restaurangerna från Båstad i norr till Simrishamn i söder. Man tipsar bland annat om avkopplingen på Ystad Saltsjöbad, skulpturparken vid slottet Wanås, galleriet Pumphuset i Landskrona och gårdsbutiken Vikentomaten, som säljer 83 olika sorters tomater.

Vogue rekommenderar sina läsare att besöka Skåne medan det fortfarande är relativt oupptäckt och lyfter upp Båstad, Torekov och Kullaberg som ”helt fantastiska” platser.

Särskilt förtjust är man i den okonstlade idén om bra råvaror och hållbarhet, som genomsyrar allt från restauranger till butiker.
