Ryan om Trumps utspel: Har råd med mur och regering



Representanthusets talman Paul Ryan tonar ner president Donald Trumps utspel om att hellre stänga regeringen än att slopa byggandet av Mexikomuren. Det finns ingen konflikt mellan att höja skuldtaket före den 30 september och att bygga Trumps mur, sa han till reportrar i Oregon på onsdagskvällen, enligt Market Watch.

– Jag tror inte att någon är intresserad av att stänga ner. Jag tycker inte att det ligger i vårt intresse att göra det, sa Ryan enligt Reuters.
