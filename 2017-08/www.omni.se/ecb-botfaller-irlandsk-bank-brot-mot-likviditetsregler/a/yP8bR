ECB bötfäller irländsk bank – bröt mot likviditetsregler


Nina Latvala


Europeiska centralbanken (ECB) har beslutat att ge den irländska banken Permanent TSB böter på 2,5 miljoner euro – motsvarande över 23,8 miljoner kronor, rapporterar irländska medier. Anledningen är enligt centralbanken att Permanent har brutit mot reglerna om hur mycket kontanter och likvida tillgångar en bank måste ha.

Enligt PTSB beror regelbrottet på ett missförstånd och man hävdar att man i själva verket aldrig har haft bristande likviditet, skriver Irish Times. Banken uppger också att man självmant rapporterade problemet till ECB när det uppdagades.
