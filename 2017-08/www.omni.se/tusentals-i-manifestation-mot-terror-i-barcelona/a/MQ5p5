Tusentals i manifestation mot terror i Barcelona


Jakob Rickardsson


I Barcelona marscherar tusentals människor i en manifestation mot terror, rapporterar spanska medier. Under parollen ”Vi är inte rädda” deltar bland annat premiärminister Mariano Rajoy och kung Felipe VI.

15 människor dödades och 120 skadades vid attackerna i Barcelona och Cambrils förra veckan. Vid ett polisingripande i måndags dödades Younes Abouyaaqoub, som utredarna tror körde den skåpbil som användes vid attacken på gågatan La Rambla.
