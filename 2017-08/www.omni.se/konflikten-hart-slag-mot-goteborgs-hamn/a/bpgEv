Konflikten hårt slag mot Göteborgs hamn



Konflikten i Göteborgs hamn har lett till att containervolymerna rasade med 22 procent under första halvåret och med 60 procent i juni. Det visar preliminära siffror som Dagens Industri tagit del av.

Göteborgs Hamns vd Magnus Kårestedt kallar situationen för ”en tragedi” och varnar för att jobb och industrietableringar hotas.

– Volymer som gradvis och mödosamt byggt upp under mer än ett halvt decennium har under mycket kort tid försvunnit, säger han till DI.
