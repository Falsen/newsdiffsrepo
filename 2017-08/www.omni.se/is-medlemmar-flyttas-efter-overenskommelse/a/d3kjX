IS-medlemmar flyttas efter överenskommelse


Michelle Muntau


Hundratals IS-medlemmar som kontrollerat gränsen mellan Syrien och Libanon, och deras familjer, har förflyttats med hjälp av bussar. Det efter att den libanesiska armén och shiamilisen Hizbollah nått en unik överenskommelse, skriver CNN.

IS släppte kontrollen över området, som de haft sedan 2014, efter en offensiv av libanesiska armén och Hizbollah. De gick sedan med på att låta sig flyttas till ett annat IS-kontrollerat område, skriver Sveriges Radio Ekot.

Hizbollah har använt samma taktik med rebeller i Syrien, men det här är första gången IS har gått med på att förflyttas, skriver Jerusalem Posts Seth J. Frantzman i en analys.
