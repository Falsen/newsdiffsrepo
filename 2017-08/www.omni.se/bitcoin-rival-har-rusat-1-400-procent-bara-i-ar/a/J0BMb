Bitcoin-rival har rusat 1 400 procent – bara i år


Emma Hedlin


Värdet på kryptovalutor fortsätter att öka. Den mindre kända Bitcoin-rivalen Litecoin har stigit nästan 1 400 procent bara i år, skriver CNBC.

I måndags nådde valutan sin högsta nivå någonsin då den låg på 64,20 dollar, enligt Coinmarketcap.com. I går, tisdag, backade kursen något till 62 dollar, vilket ändå är betydligt högre än i januari då den handlades för 4,33 dollar.

Litecoin är den femte största kryptovalutan sett till värde. Enligt Coinmarketcap har den ett marknadsvärde på 3,3 miljarder dollar, till skillnad från den den största kryptovalutan Bitcoin som värderas till 72,4 miljarder dollar.
