Microsoft vill digitalisera oljeindustrin


Emma Hedlin


Mjukvarujätten Microsoft har inlett ett samarbete med oljeserviceföretaget Halliburton. Tillsammans vill de öka takten mot en digitaliserad olje- och gasindustri, enligt ett pressmeddelande.

Rent praktiskt innebär samarbetet att Halliburton ska göra sitt DecisionSpace 365 tillgängligt för Microsoft. Det ska bland annat underlätta uppskattningar av tillgångarna på oljefält samt ta ytterligare steg mot underjords- och prospekteringsmodeller.
