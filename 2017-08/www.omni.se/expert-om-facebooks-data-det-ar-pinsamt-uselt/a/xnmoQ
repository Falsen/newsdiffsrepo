Expert om Facebooks data: ”Det är pinsamt, uselt”



I sin marknadsföring säger sig Facebook ha en potentiell annonsräckvidd på 1,5 miljoner ungdomar i åldern 15-24 år. Men det finns bara 1,2 miljoner i den åldersgruppen, enligt SCB, skriver Breakit.

Rufus Lidman, digital rådgivare på Sveriges Annonsörer, har granskat Facebooks siffror och säger till Breakit att det är ”uselt att man inte har goda siffror.

– Siffrorna stämmer aldrig, och det är aldrig åt det mindre hållet. Tvärtom är det alltid för mycket. Det är rent pinsamt att man inte har löst problemet, eller att man ljuger, säger han.
