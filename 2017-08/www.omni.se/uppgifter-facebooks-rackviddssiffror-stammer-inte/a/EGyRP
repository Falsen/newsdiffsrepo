Uppgifter: Facebooks räckviddssiffror är fel


Mats Karlsson


Nyhetssajten Breakit uppger i en artikel att Facebook tycks ha uppgivit felaktiga siffror rörande den potentiella räckvidden för annonser i Sverige på det sociala nätverket. I åldersgruppen 15–24 år påstås Facebook nämligen nå 1,5 miljoner personer. Men enligt SCB finns bara 1,17 miljoner personer i den ålderskategorin i Sverige. Således skulle Facebook ha lyckats redovisa 330 000 personer som inte ens finns. Även i andra målgrupper redovisar Facebook en större potentiell räckvidd än antalet folkbokförda svenskar, skriver Breakit.
