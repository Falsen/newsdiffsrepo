Merkel: Trump är vald och förtjänar respekt


Ines Micanovic


Tysklands förbundskansler Angela Merkel säger att Donald Trump bör visas tillbörlig respekt som USA:s president. I en intervju med affärstidningen Handelsblatt påpekar hon att Trump är demokratiskt vald och därför bör visas respekt ”oavsett hur jag värderar hans åsikter”, säger hon.

– Jag vet att han vann ett tufft val. Han fick inte posten serverad på ett silverfat, säger Merkel.

Hennes motståndare i det tyska valet den 24 september, SPD-ledaren Martin Schultz, har varit betydligt mer kritisk mot Trump, som han kallat ”den oansvarige mannen i Vita huset”.
