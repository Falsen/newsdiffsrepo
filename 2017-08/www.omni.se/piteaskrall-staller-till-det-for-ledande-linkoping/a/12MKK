Piteåskräll ställer till det för ledande Linköping


Linnea Järkstig


Linköping hade bara förlorat en enda match i damallsvenskan i år. Men tabellsexan Piteå chocköppnade på Linköping Arena med två snabba mål och vann till slut med 3–2.

Det var ett piggt Piteå som redan i den sjätte minuten gjorde 1–0 då lagkaptenen Josefin Johansson klippte in bollen otagbart i det vänstra krysset. Tre minuter senare nickade Hanna Pettersson in 2–0.

Och i inledningen av andra halvlek kom 3–0-målet genom Nina Jakobsson. Men där var målfesten för Piteå över och Linköping reducerade till 3–2, dels när Marija Banusic sköt ur snäv vinkel, dels på stopptid när Lina Hurtig slog in Linköpings andra mål.
