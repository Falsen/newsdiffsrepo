Whitman till Uber: ”Vad är det ni inte förstår?”



”Inget har förändrats” säger HP:s vd Meg Whitman till WSJ om uppgifterna att Ubers styrelse återigen vill försöka värva henne som vd till taxibolaget. Redan i slutet av juli – när Whitmans namn först var på tapeten – skrev hon på Twitter att hon ”inte ska någonstans” och ”Ubers nästa vd kommer inte att vara Meg Whitman”.

Enligt en källa till WSJ hoppas Ubers styrelse att Whitman ska ändra sig och kliva på posten om hela Ubers åttahövdade styrelse ger henne sitt stöd.

– Det finns den där countrylåten, ”What Part of No (Don’t You Understand)”, säger Meg Whitman till WSJ.
