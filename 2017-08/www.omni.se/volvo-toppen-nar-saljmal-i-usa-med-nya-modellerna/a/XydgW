Volvo-toppen: Når säljmål i USA med nya modellerna



Volvo Cars försäljning i Nordamerika inledde året trögt men kommer att få en injektion av nya XC60 – som ger de amerikanska kunderna fler suvar att välja mellan. Det säger bolagets avgående USA-chef Lex Kerssemakers till Bloomberg.

Under årets första sju månader sjönk Volvos leveranser med 9,2 procent i USA, vilket kan förklaras av begränsat utbud av modellen XC90. Nu menar Kerssemakers att man fått upp farten och med kraft från XC60 ser ut att nå målet om 150 000 sålda bilar i USA per år 2020.

– Det viktiga är att vi fortsätter att växa och att vi skapar rätt momentum i det fjärde kvartalet och in i 2018 när även XC40 anländer, säger han till Bloomberg.

XC40 är en kompakt crossover som är tänkt att konkurrera med exempelvis BMW X1. Tanken är att den nya Volvon ska avtäckas på bilmässan i Los Angeles senare i år.
