Uppgifter: Iphone 8 blir mycket dyr


Mats Karlsson


Apples kommande flaggskeppstelefon Iphone 8 kommer att få ett pris på 999 dollar. Det hävdar källor med insyn i saken som New York Times talat med. Vad det innebär i form av ett svenskt pris är förstås svårt att säga, men då Apples produkter ofta är avsevärt dyrare här än i USA så lär det sannolikt handla om över 10 000 kronor. En Iphone 7 Plus kostar till exempel 769 dollar i USA, medan den i Sverige har ett pris på 8 817 kronor.

Iphone 8 förväntas offentliggöras i september.
