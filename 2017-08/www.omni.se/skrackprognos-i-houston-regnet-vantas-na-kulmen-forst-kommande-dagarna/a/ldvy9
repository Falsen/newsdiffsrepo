Skräckprognos i Houston: Regnet väntas nå kulmen först kommande dagarna


Hanna Åkesson


Samtidigt som miljonstaden Houston drabbats av nära meterhög vattennivå efter stormen Harvey har regnet ännu inte nått sin kulmen. Under de kommande dagarna ska det enligt väderinstitutet NWS falla ytterligare 63 centimeter regn – ett helt års nederbörd.

30 000 människor har eller ska evakueras från vattenmassorna i Texas. Tre personer har bekräftats döda i stormen och det finns obekräftade uppgifter om ytterligare personer som omkommit. Polischefen Art Acevedo fruktar att dödstalet kommer att stiga.

– Jag är väldigt oroad över hur många kroppar vi kommer att hitta, säger han till nyhetsbyrån AP.
