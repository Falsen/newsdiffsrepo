Spansk bil stoppad – ingen koppling till Barcelona


Josefin Pehrson


Föraren i en spanskregistrerad skåpbil med gasflaskor i greps efter en varning om att ett terrorattentat skulle kunna ske på en konsert i Rotterdam i Nederländerna.

Mannen har gripits och förhörts. Enligt tjänstemän på polisens antiterrorenhet har skåpbilen inga kopplingar till Barcelonadådet.

Namnet på det amerikanska bandet som skulle spela är Allah-Las, vilket tidigare har upprört vissa muslimer som ska ha känt sig förolämpade, berättade en av bandmedlemmarna i en intervju med The Guardian förra året. Det är oklart om terrorhotet var kopplat till bandnamnet.
