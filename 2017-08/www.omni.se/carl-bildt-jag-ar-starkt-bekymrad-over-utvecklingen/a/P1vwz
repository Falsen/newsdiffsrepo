Bildt om M-krisen: ”Jag är starkt bekymrad”


Hanna Åkesson


”Jag är starkt bekymrad över utvecklingen”, skriver den tidigare moderate statsministern och utrikesministern Carl Bildt på sin blogg efter att Anna Kinberg Batra meddelat att hon lämnar partiledarposten. Beskedet kom efter några turbulenta dagar inom M, då det ena efter det andra av länsförbunden ställde sig bakom avgångskraven.

Bildt visar i inlägget sitt stöd för borttvingade Kinberg Batra.

”Jag tror – vilket jag ser att Annie Lööf också säger – att Anna skulle ha blivit en bra statsminister, och jag vet att hon var brett uppskattad i Alliansen och i dess arbete”, skriver han.
