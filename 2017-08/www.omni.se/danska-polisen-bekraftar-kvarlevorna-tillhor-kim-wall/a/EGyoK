Danska polisen bekräftar: Kvarlevorna tillhör Kim Wall


Emmelie Wallroth


Danska polisen skriver på Twitter att de har en dna-match i fallet med kvarlevorna som hittats i vattnet utanför Köpenhamn. Det är den försvunna journalisten Kim Wall.

Polisen kommer hålla en presskonferens klockan 9 och de kommer inte gå ut med några fler detaljer innan dess.

Det var i måndags som en förbipasserande såg en kropp i vattnet vid Amager i Køge-bukten och larmade polisen. Det rörde sig om en del av en kvinnokropp som var svår att identifiera.

Ubåtsägaren Peter Madsen sitter häktad misstänkt för att ha orsakat Kim Walls död. I polisförhör har han berättat att det hände en olycka ombord på ubåten och att han ”begravt” Kim Walls kropp till sjöss.
