Experter: Avstängningen rimlig – men hård


Michelle Muntau


Cas beslut att skärpa Therese Johaugs dopningsstraff från 13 till 18 månaders avstängning överraskar inte antidopningsexperten och professorn Arne Ljungqvist.

– Avstängningen känns rimlig, säger han till TT.

Idrottens skiljedomstol, Cas, valde att gå på det internationella förbundet, Fis, linje om ett ett strängare straff än det norska förbundets dom, förklarar han. Beslutet i Norge var i botten av skalan som var möjlig.

Även SVT:s kommentator Jacob Hård tycker att domen är rimlig, men hård.

– Det är till att börja med en kraftig bakläxa till de norska antidopingsinstanserna, säger han till SVT Sport.

Enligt Hård är det tydligt att Cas tycker att de norska instanserna brustit i sitt ansvar.
