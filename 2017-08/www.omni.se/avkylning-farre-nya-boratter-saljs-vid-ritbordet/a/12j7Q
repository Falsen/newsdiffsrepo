Avkylning: Färre nya borätter säljs vid ritbordet



Mindre bostadsutvecklare på börsen, som Tobin, Besqab, Oscar Properties och Magnolia, har sett nedåtgående kurser och får det tuffare att sälja nyproducerade bostadsrätter direkt från ritbordet, skriver DI.

Ted Lindqvist, vd för analysföretaget Evidens, säger att en orsak till avmattningen är att utbudet har ökat, framför allt i regionstäder som Uppsala men även i storstadsregionerna. Tor Borg, chefsekonom på SBAB, ser flera orsaker till avmattningen, bland annat skärpta amorteringskrav.

Enligt Maria Pleiborn, analytiker och demograf på WSP, blir bostadsutvecklare allt mer desperata och kan locka med erbjudanden om exempelvis ett års avgiftsfrihet till köpare.
