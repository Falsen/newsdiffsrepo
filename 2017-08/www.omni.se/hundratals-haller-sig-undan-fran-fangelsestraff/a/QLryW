Hundratals håller sig undan från fängelsestraff


Samuel Inghammar


Allt fler håller sig undan från fängelsestraff så länge att de preskriberas. Det rapporterar Ekot i Sveriges Radio, med hänvisning till statistik från Kriminalvården. De tre senaste åren rör det sig om över 300 personer.

Om någon inte inställer sig till platsen där fängelsestraffet ska verkställas så är det polisens uppgift att hämta den dömde. Men det misslyckas alltså i bland.

– Det kan ju uppfattas som ett hån ur brottsofferperspektiv om man får veta att någon lyckats hålla sig undan trots att det finns en lagakraftvunnen dom, säger Brottsofferjourens ordförande Sven-Erik Alhem till Ekot.
