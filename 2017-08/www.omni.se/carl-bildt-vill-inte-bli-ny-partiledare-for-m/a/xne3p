Carl Bildt: Vill inte bli ny partiledare för M


Sebastian Hagberg


Carl Bildt är inte intresserad av att bli partiledare för Moderaterna, säger han till ”Bara politik” i Expressen TV. I intervjun med reportern Niklas Svensson säger Bildt att han vill hjälpa Moderaterna, Alliansen och Sverige.

– Men det finns många andra sätt att göra det på. Partiledare ska man välja med framtidsperspektiv. Det ska vara ett framtidsnamn.

En mätning från DN/Ipsos visar att Bildt är favorit bland moderatväljare att ta över som partiledare. 45 procent vill se den förre stats- och utrikesministern som ny moderatledare.
