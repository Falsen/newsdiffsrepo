Mellin: Kinberg Batra gjorde fem misstag


Samuel Inghammar


Anna Kinberg Batra gjorde fem misstag som till slut blev hennes fall. Det skriver Aftonbladets Lena Mellin i en analys efter M-ledarens besked att hon avgår.

Enligt Mellin var det fel av Kinberg Batra att föreslå en gemensam alliansbudget i höst, trots att varken C-ledaren Annie Lööf eller L-ledaren Jan Björklund var med på båten. Andra fel var inställningen till SD, misstroendeförklaringarna och kommunikationen.

Det första felet, enligt Mellin, gjorde Kinberg Batra redan innan hon tillträdde som partiledare. Att hon gav sin välsignelse till Decemberöverenskommelsen ledde till kraftig intern kritik. När sedan KD:s riksting röstade ner överenskommelsen var Kinberg Batra den första utanför KD att säga att den fallit. ”Uthållighet var inte heller i den här frågan hennes signum.”
