Katastrofsiffror i ny mätning – få vill se Kinberg Batra som ny statsminister


Michelle Muntau


Endast sex procent av väljarna vill se Moderaternas partiledare Anna Kinberg Batra som statsminister efter valet 2018, enligt DN/Ipsos siffror. Och partiets egna väljare ger henne dåligt betyg, endast 30 procent vill ha henne som statsminister.

– Det ser inte bra ut när knappt en tredjedel av de egna väljarna helst vill se sin egen partiledare som nästa statsminister, säger David Ahlin, opinionschef på Ipsos, till DN.

En stor majoritet av Alliansväljarna vill heller inte se henne som statsminister. 17 procent föredrar henne medan 44 procent stödjer C-ledaren Annie Lööf.

78 procent av S-väljarna vill se Stefan Löfven som partiledare. Även C-ledaren Annie Lööf och SD-ledaren Jimmie Åkesson har ett starkt stöd bland sina väljare.
