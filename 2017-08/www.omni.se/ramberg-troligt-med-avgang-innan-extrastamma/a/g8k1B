Ramberg: Troligt med avgång innan extrastämma


Michelle Muntau


Det krävdes att åtta moderatförbund skulle ställa sig bakom avgångskravet mot partiledaren Anna Kinberg Batra för att M ska kunna kalla till extrastämman, och den siffran nådde man i dag.

– Blir det så blir det de närmaste dagarna och det är troligt att det blir en avgång när det har gått så här långt, säger Ekots inrikespolitiska kommentator Tomas Ramberg till SR.

Partiet har haft svårt att orientera sig politiskt, menar han och tillägger att krisen även påverkar Alliansen.

– Moderaterna kan vara väldigt skoningslösa mot varandra i sådana här processer, säger SVT:s politiska reporter Elisabeth Marmorstein till kanalen.
