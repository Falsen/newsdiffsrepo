Allra välkomnar utredning – kritiserar åklagare



Allra välkomnar Ekobrottsmyndighetens granskning och kommer att samarbeta med utredarna, skriver styrelsen i en kommentar till TT. Samtidigt uttrycker bolaget en besvikelse över åklagarens agerande.

”Vi anser det synnerligen olämpligt av åklagaren att offentligt spekulera i teoretiska konsekvenser utan att i detta läge kunna påvisa några konkreta brister i Allras verksamhet”, skriver Allras styrelse.

Tidigare under dagen rapporterade Ekot att Allra ska betala 70 miljoner kronor till sina ägare, pengar som EBM misstänker kommer från penningtvättsbrott.
