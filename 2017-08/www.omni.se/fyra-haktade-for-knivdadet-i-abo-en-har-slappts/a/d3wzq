Fyra häktade för knivdådet i Åbo – en har släppts


Malin Rising


Den huvudmisstänkte för knivdåden i Åbo, 18-årige Abderrahman Mechkah, häktas på sannolika skäl misstänkt för två mord och åtta mordförsök i terrorsyfte.

Ytterligare två 18-åringar och en 28-åring har häktas för samma brott, två av dem på den lägre misstankegraden. En 24-åring har släppts då man inte anser att det finns skäl för häktning. Han är dock fortfarande misstänkt. Samtliga fem är marockanska medborgare.

Abderrahman Mechkah, som ska ha hållit i kniven, hördes i Egentliga Finlands tingsrätt via videolänk från sjukhuset där han vårdas. Förhandlingen skedde bakom stängda dörrar.

– Baserat på vad utredningen kommit fram till hittills, finns inte nödvändigtvis några terroravsikter, säger hans advokat Kaarle Gummerus enligt Reuters.
