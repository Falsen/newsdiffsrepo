Boxningsyra: Århundradets fajt igång


Nina Latvala


Tidigt söndag morgon svensk tid är det dags för den efterlängtade matchen mellan Floyd Mayweather Jr och Conor McGregor i T-Mobile Arena i Las Vegas. Omkring klockan 05.30 var det tänkt att Mayweather och McGregor ska göra upp i ringen men matchen försenades något.

Arenan, som rymmer 20 000 åskådare, är fullsatt och bland kändisarna som fått tag på biljetter finns bland annat Angelina Jolie, P Diddy, Avicii, Denzel Washington och Elon Musk, enligt kändissajten Just Jared.

Innan dess tog den svenske stjärnan Badou Jack sig an Nathan Cleverly i viktklassen lätt tungvikt – och blev världsmästare.
