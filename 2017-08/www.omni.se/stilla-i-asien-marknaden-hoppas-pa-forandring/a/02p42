Stilla i Asien: ”Marknaden hoppas på förändring”



Rörelserna har varit små på Asienbörserna under natten när investerarna fortsätter att tolka de senaste turerna i den amerikanska politiken. Tokyobörsens Nikkei-index är ned 0,2 procent vid sextiden på torsdagen. Hongkongbörsen är samtidigt upp 0,6 procent – börsen var stängd under gårdagen på grund av en tyfon och nu tas tidigare uppgångar ikapp.

En viss avvaktan bland investerarna kan bero på att man nu inväntar eventuella stora nyheter från Federal Reserves stora centralbanksmöte i Jackson Hole som inleds idag.

– Marknaden hoppas på en förändring i sentimentet som kan ta oss ifrån den senaste riskaversionen, säger Michala Marcussen, global chef för nationalekonomi hos Société Générale, till Market Watch och tillägger att han däremot tror att så inte kommer att ske.
