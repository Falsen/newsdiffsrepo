Tokyo tappade: ”Marknaden hoppas på förändring”



Rörelserna var små på Asienbörserna under natten när investerarna fortsätter att tolka de senaste turerna i den amerikanska politiken. Tokyobörsens Nikkei-index vände dock nedåt mot slutet av handelssessionen och stängde 0,4 procent lägre. Hongkongbörsen var samtidigt upp 0,5 procent – börsen var stängd under gårdagen på grund av en tyfon och tog igen tidigare uppgångar.

En viss avvaktan bland investerarna kan bero på att de inväntade eventuella stora nyheter från Federal Reserves stora centralbanksmöte i Jackson Hole som inleds idag.

– Marknaden hoppas på en förändring i sentimentet som kan ta oss ifrån den senaste riskaversionen, säger Michala Marcussen, global chef för nationalekonomi hos Société Générale, till Market Watch och tillägger att han däremot tror att så inte kommer att ske.
