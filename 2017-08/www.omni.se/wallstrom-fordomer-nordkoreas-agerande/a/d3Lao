Wallström fördömer Nordkoreas agerande


Elin Joleby


Utrikesminister Margot Wallström (S) reagerar starkt på uppgifterna om Nordkoreas senaste robotuppskjutning. I ett inlägg på Twitter skriver Wallström att hon starkt fördömer Nordkoreas agerande. ”Dessa provokationer måste upphöra”, tillägger hon.

Den nordkoreanska roboten sköts upp i riktning mot Stilla havet tidigt på tisdagsmorgonen lokal tid. Strax därefter passerade den över Japan innan den slog ner i havet.
