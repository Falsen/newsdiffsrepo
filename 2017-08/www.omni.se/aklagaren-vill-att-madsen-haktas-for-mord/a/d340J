Åklagaren vill att Madsen häktas för mord


Emmelie Wallroth


Åklagaren vill nu att Peter Madsen häktas för mord och brott mot griftefriden, rapporterar danska BT. Jens Møller, chef för Köpenhamnspolisens mordenhet, har tidigare sagt till GP att Madsen hela tiden ”från polisens sida” varit misstänkt för det man i Danmark kallar ”manddrab”.

– Alltså det ni i Sverige kallar för mord, säger Jens Møller till tidningen.

Det är också ”manddrab” som åklagaren nu vill att Madsen häktas för.

När Madsen greps valde domaren att häkta honom för ”uagtsomt manddrab under særligt skærpende omstændigheder” (under särskilt försvårande omständigheter). Madsen har i polisförhör sagt att Kim Wall dog i en olycka ombord på ubåten och att han sedan ”begravde” henne till sjöss. Han nekar till att han skulle ha dödat henne.
