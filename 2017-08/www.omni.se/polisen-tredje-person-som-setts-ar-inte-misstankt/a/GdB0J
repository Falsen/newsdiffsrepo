Polisen: Tredje person som setts är inte misstänkt


Malin Rising


Polisen i Danmark säger att de vet vem den tredje person är som setts tillsammans med ubåtsägaren Peter Madsen och den svenska journalisten Kim Wall innan de reste iväg med ubåten. Det rapporterar Kvällsposten.

Madsen misstänks ha mördat Wall och sedan ha sänkt ubåten för att undanröja spåren. En del av hennes kropp hittades senare i havet utanför Vestamager i Danmark. I lördags kom det uppgifter om att en tredje person setts tillsammans med de två innan de åkte iväg.

– Vi har uppgifter om det och vi vet också vem det är. Men det är inget märkligt. Det är inget misstänkt med personen, säger utredningsledaren Jens Möller Jensen till Kvällsposten.
