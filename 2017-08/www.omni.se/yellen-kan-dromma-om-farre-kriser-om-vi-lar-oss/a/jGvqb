Yellen: Kan drömma om färre kriser – om vi lär oss



Federal Reserves ordförande Janet Yellen ägnade fredagens tal från centralbankskonferensen i Jackson Hole åt att försvara den finansiella reglering som antagits sedan finanskrisen. Det rapporterar Wall Street Journal. Hon öppnade samtidigt dörren för måttlig justering av nämnda reglering.

”Vi kan aldrig vara säkra på att en ny kris inte kommer, men om vi bär denna läxa färskt i minnet och agerar därefter så har vi anledning att hoppas att det finansiella systemet och ekonomin kommer att drabbas av färre kriser samt återhämta sig från framtida kriser snabbare”, säger Yellen i sitt tal som publicerats på centralbankens hemsida.

Yellen nämnde inte den egna penningpolitiken i talet, vilket investerare tolkar som ett tecken på minskad sannolikhet för ytterligare räntehöjningar i år. Det rapporterar Reuters.
