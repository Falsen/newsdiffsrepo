Publicerad 22 augusti, 09:22


Huvudmisstänkt för attacken Åbo har erkänt


Emmelie Wallroth


Den huvudmisstänkte för knivdåden i Åbo, Abderrahman Mechkah, har häktats på sannolika skäl misstänkt för två mord samt åtta mordförsök i terrorsyfte. 18-åringen har erkänt, enligt finländska medier på plats vid Egentliga Finlands tingsrätt i Åbo. Häktningsförhandlingen hölls bakom stängda dörrar och Abderrahman Mechkah, som är marockansk medborgare, deltog via en videolänk från sjukhuset.

Ytterligare en person begärs häktad misstänkt för terrorbrott i samband med knivattacken i Åbo och tre personer begärs häktade för medhjälp till samma brott. De nekar till dåden.
