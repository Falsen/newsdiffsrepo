Kreml bekräftar: Fick mejl av Trumps rådgivare


Linnea Järkstig


Dmitrij Peskov, president Vladimir Putins talesperson, bekräftar att han fått mejl från Donald Trumps advokat Michael Cohen, rapporterar CNN. I mejlet ska Cohen ha bett om hjälp att få fart på en fastighetsaffär i Moskva, men Peskov ska inte ha svarat.

Mejlet ska inte heller ha nått Putin, enligt talespersonen.

Michael Cohen, som då var en av Trumps närmaste affärsrådgivare, bekräftade på måndagen att han kontaktat Kreml för att få hjälp med en Trump Tower-byggnad i Moskva i mitten av januari 2016, men han förnekade att projektet skulle ha någonting att göra med Trumps kampanj.
