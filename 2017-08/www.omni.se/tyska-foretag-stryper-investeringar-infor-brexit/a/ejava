Tyska företag stryper investeringar inför brexit


Nina Latvala


Flera tyska företag har börjat styra bort sina investeringar från Storbritannien, på grund av en ökande oro för handelshinder efter EU-utträdet. Det säger Martin Wansleben, ordförande för den tyska industri- och handelskammaren DIHK, enligt Reuters.

I ett uttalande tillsammans med den brittiska motsvarigheten BCC kräver DIHK att EU och Storbritannien berättar för näringslivet vad som gäller efter brexit.

”Företagen är väldigt oroade över att brexit kommer att påverka mycket negativt”, skriver Wansleben i uttalandet enligt nyhetsbyrån.
