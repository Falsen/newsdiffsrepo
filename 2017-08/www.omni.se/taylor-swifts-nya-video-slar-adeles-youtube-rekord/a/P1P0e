Taylor Swifts nya video slår Adeles Youtube-rekord


Malin Rising


Taylor Swift har gått om Adele som den artist vars video setts flest gånger på 24 timmar på Youtube, skriver amerikanska medier.

Swift släppte videon för låten ”Look What You Made Me Do” under MTV Music Awards i söndags.

Adeles låt ”Hello” hade 27 miljoner visningar på 24 timmar, men Swift behövde inte ett helt dygn för att slå rekordet. Under kvällen efter att videon släpptes sågs den som mest 3 miljoner gånger per timme och 28 timmar efter den hade lagts upp hade den 42 miljoner visningar, skriver Forbes.
