Publicerad 22 augusti, 06:08


Bali om afghanerna: ”Låt dem strejka ihjäl sig”


Michelle Muntau


När moderate riksdagsledamoten Hanif Bali fick en fråga på Twitter om vems ansvar det är att bemöta dem som protesterar mot utvisningar till Afghanistan på Medborgarplatsen i Stockholm svarade han: ”Ingen - låt dem strejka ihjäl sig fram tills verkställighetsdatum.”

Han fick både stöd och kritik för sitt inlägg på Twitter. Till Expressen säger Bali att formuleringen var bildligt menad och inte olämplig.

– Det är precis som att man är sen med lunchen, ”jag håller på att svälta ihjäl mig” det är ett idiom, ett uttryck.

Gruppledaren för Moderaterna i riksdagen, Jessica Polfjärd, menar dock att formuleringen var olämplig. Hon skriver i ett sms till Expressen att det är viktigt att man håller god ton på Twitter.

Bali menar att han fördömde de motdemonstranter som protesterade mot afghanerna på Medborgarplatsen i lördags. Det är kontraproduktivt att skrika ”ut med packet” utan man bör vänta tills demonstranterna tröttnar, menar han.
