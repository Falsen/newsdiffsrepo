Starka signaler om tillväxt lyfte Wall Street



Oväntat positiva tillväxtsiffror fick Wall Street att tillfälligt släppa tankarna på orkanen Harvey och de tilltagande spänningarna mellan USA och Nordkorea. Hushållen höll konsumtionen på en stabil nivå, företagen investerade och antalet nya jobb ökade.

Investerarna väntade också spänt på Donald Trumps första tal specifikt om skattereformer. De utlovade reformerna har varit en nyckelfaktor för börsuppgången sedan valsegern i november.

Dow Jones industriindex gick upp försiktiga 0,1 procent medan Nasdaqs kompositindex steg med 1,0 procent och S&P 500 ökade med 0,5 procent.
