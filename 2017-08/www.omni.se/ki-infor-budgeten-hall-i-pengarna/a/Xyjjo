KI inför budgeten: Håll i pengarna


Emma Hedlin


Det finns en risk att regeringen gör av med för mycket pengar nästa år, säger konjunkturinstitutets prognoschef Ylva Hedén till Ekot.

Bakgrunden är att finansminister Magdalena Andersson i morgon väntas presentera en positiv prognos över landets ekonomi inför den kommande höstbudgeten.

– Regeringen kommer anse att de har mera pengar att spendera, säger Hedén och flaggar för att risken är att man hamnar för långt från överskottsmålet. Det kan ge mindre pengar att spendera längre fram, något som kan leda till framtida skattehöjningar.
