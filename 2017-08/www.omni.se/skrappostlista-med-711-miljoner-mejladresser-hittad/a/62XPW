Skräppostlista med 711 miljoner mejladresser hittad


Mats Karlsson


Zdnet rapporterar att en säkerhetsexpert i Paris hittat en skräppostlista som innehåller hela 711 miljoner e-postadresser. Säkerhetsexperten Troy Hunt, som bland annat driver sajten Have I Been Pwned, menar att mängden data som listan består av är direkt häpnadsväckande.

Listan ska enligt uppgifter till Zdnet ha koordinerats med en så kallad spambot för att sprida den skadliga koden Ursnif, som bland annat kan stjäla känslig data från webbläsare och diverse mjukvara.

Säkerhetsexperter och myndigheter jobbar nu med att försöka få bort listan från nätet.
