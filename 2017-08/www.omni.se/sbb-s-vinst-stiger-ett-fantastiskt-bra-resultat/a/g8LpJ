SBB:s vinst stiger: ”Ett fantastiskt bra resultat”


Nina Latvala


Fastighetsbolaget Samhällsbyggnadsbolaget (SBB) rapporterar ett resultat för årets två första kvartal på 1 686 miljoner kronor, en ökning från motsvarande period förra året då resultatet var 354 miljoner kronor. Det framgår av den delårsrapport som presenterades på tisdagen. Uträknat per aktie blev delårsresultatet 2,93 kronor. ”Ett fantastiskt bra resultat”, skriver vd:n Ilija Batljan i en kommentar.

Fastighetsportföljens värde uppgick under perioden till 21 143 miljoner kronor, jämfört med 2 326 miljoner kronor för ett år sedan. Driftnettot för perioden ökade till 357 miljoner kronor, från 5 miljoner kronor motsvarande period i fjol.

För andra kvartalet uppgick driftnettot till 226 miljoner kronor, från 5 miljoner kronor motsvarande kvartal förra året. Kvartalsresultatet uppgick till 1 038 miljoner kronor, jämfört med 354 miljoner kronor året innan.
