SD-toppens hot: ”Ska gräva ner dig i en jävla garderob”


Elin Joleby


Sverigedemokraternas ordförande i Göteborg, Jörgen Fogelklou, hotar en annan SD-sympatisör i ett ljudklipp som sprids internt i partiet. Det rapporterar GP.

– Kommer du hit, jag lovar dig. Jag kommer skalla ner dig. Jag kommer sparka ner dig. Jag kommer gräva ner dig i en jävla garderob, säger Fogelklou i inspelningen.

Enligt uppgifter till GP är inspelningen från 2015 och har sin bakgrund i ett privat bråk mellan Fogelklou och en partisympatisör.

Fogelklou säger till tidningen att han är ångerfull men att saken är överspelad och att han bett om ursäkt.

– När vissa saker händer så blir man förbannad, och då säger man saker som man inte menar, säger han till GP.
