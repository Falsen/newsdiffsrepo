Ledare: SD har kvaddat Reinfeldtska idén om M


Josefin Pehrson


Krisen för Moderaterna har bara börjat eftersom grundproblemet finns kvar, skriver DN:s ledarsida i dag och menar att partiet inte vet vad det vill.

”SD har helt enkelt kvaddat den Reinfeldtska idén att Moderaterna ska vara ett statsbärande parti som tillsammans med de borgerliga allianskollegorna når majoritet i val och levererar vad det har lovat sina väljare.”

Avgående partiledaren Anna Kinberg Batras beslut att öppna dörren för samtal med SD lyfts av flera ledarsidor fram som ett problem.

Piteå-tidningens ledarskribent Peter Swedenmark skriver att ”AKB var lika körd som en Volvo 240” och att det var just inviten till SD som var hennes stora politiska misstag.

Det är mer än M:s framtid som står på spel, skriver Tobias Wikström på DI:s ledarsida – nu avgörs om det är M eller SD som ska bli Sveriges näst största parti.
