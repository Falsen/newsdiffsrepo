”Projektet en milstolpe för Ikea och Malaysia”



Från malaysiskt håll är det mycket positiva tongångar över Ikeas satsning i landet. Den malaysiske handelsministern Mustapa Mohamed säger i ett uttalande att investeringen är resultatet av ett idogt arbete från myndigheten Mida att ”stimulera och underlätta”.

– Det är en milstolpe både för Ikea och Malaysia, säger han och tillägger att etableringen kommer att ge en skjuts för landets ambition att göra Malaysia till en regional distributionshub för Asean-regionen.
