11 halshuggna vid vägspärr – IS tar på sig attacken


Ines Micanovic


Minst elva personer har halshuggits i en attack mot en vägspärr söder om den libyska huvudstaden Tripoli. Området Al-Jufra kontrolleras av den mäktige generalen Khalifa Haftar, vars styrkor håller landets östra delar. Attacken ägde rum tidigt i morse.

– Minst nio soldater har halshuggits, och två civila, sa överste Ahmad al-Mesmari och anklagade samtidigt jihadistgruppen IS för att ligga bakom dådet.

Senare under dagen tog terrorgruppen på sig dådet via en av sina propagandakanaler.
