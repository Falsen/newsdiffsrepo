Analyser: ”M-ledarens dagar kan vara räknade”


Linnea Järkstig


Läget förvärras snabbt för Anna Kinberg Batra och om fler länsförbund sluter upp med avgångskrav kan M-ledarens dagar som partiledare vara räknade, skriver SVT:s politiske kommentator Mats Knutson.

Det är inte överraskande att Stockholms länsförbund, som är M:s tyngsta, är först ut med försöken att avsätta henne då missnöjet bland dessa länge varit stort, skriver Knutson. Han påpekar också att det över hela landet finns missnöjda moderater som anser att partiledningen ligger bakom de svajande opinionssiffrorna. Enligt källor till SVT medverkar personer ända upp i partitoppen i försöken att avsätta Kinberg Batra, skriver Knutson som betonar allvaret i detta.

”Och frågan är hur länge hon klarar av att stå emot attackerna. För varje offentligt angrepp av sina egna undergrävs hennes position som partiledare”.

SvD:s Göran Eriksson skriver i en analys att det skulle vara ”en historisk ironi om det blir Stockholmarna som fäller M-ledaren” eftersom det var hon som för länge sedan sade att ”Stockholmarna är smartare än lantisar”.
