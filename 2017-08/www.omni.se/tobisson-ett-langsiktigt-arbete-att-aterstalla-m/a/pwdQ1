Tobisson: Ett långsiktigt arbete att återställa M


Hanna Åkesson


Moderaterna bör ägna sig mindre åt personfrågor och mer åt politik, skriver tidigare partisekreteraren Lars Tobisson (M) i en debattartikel i SvD.

Han skriver att Fredrik Reinfeldt inte bäddade mjukt för sin efterträdare Anna Kinberg Batra när han avgick under valnatten 2014. Han skriver också att det fanns en tidfrist för hur länge Reinfeldts ”Nya Moderaterna” kunde förneka sin politik och sina rötter.

Nu hoppas Tobisson att den nya partiledaren ges en ordentlig chans.

”Vi skall vara medvetna om att det krävs ett långsiktigt arbete för att återställa Moderaterna som ledande borgerligt parti”, skriver han. ”Det förutsätter också att alla moderater lojalt sluter upp bakom den nya partiledning som skall väljas.”
