Polisen: Fler fynd har gjorts – dna-besked i morgon


Linnea Järkstig


Köpenhamnspolisen kommer i morgon ge besked om den del av en kvinnokropp som hittades vid danska ön Amager i går, uppger de i ett uttalande. Det är först då som dna-analysen av kroppen väntas vara klar.

Dessutom har ytterligare ett fynd gjorts som skulle kunna vara en del av ett lik. Men enligt polisen går det ännu inte bekräfta

– Längden på kroppen gör att det inte går att utesluta att det är Kim Wall, men det går inte att säga i nuläget, säger Jens Möller, chef på mordenheten vid Köpenhamnspolisen.

Det var den 10 augusti som den svenska journalisten Kim Wall försvann efter en ubåtstur med uppfinnaren Peter Madsen. Under måndagen meddelade polisen att Madsen i polisförhör sagt att Wall dog i en olycka ombord och att han ”begravt” henne till sjöss.
