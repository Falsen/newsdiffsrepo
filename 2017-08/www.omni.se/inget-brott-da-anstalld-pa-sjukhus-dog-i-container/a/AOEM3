Inget brott då anställd på sjukhus dog i container


Malin Rising


Det låg inget arbetsmiljöbrott bakom olyckan, då en anställd vid sjukhuset i Varberg hamnade i en sopcontainer och avled tidigare i år. Kammaråklagare Bo Lindgren konstaterar i sitt beslut att det inte finns tillräckliga skäl för ett åtal.

– Det har hållits ett mycket stort antal förhör och gjorts husrannsakningar, tekniska och medicinska undersökningar, säger Lindgren till TT.
