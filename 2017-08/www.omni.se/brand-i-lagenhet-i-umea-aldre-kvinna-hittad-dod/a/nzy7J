Brand i lägenhet i Umeå – äldre kvinna hittad död


Linnea Järkstig


En äldre kvinna har dött i den brand som härjar i ett flerfamiljshus i Haga i Umeå, skriver TT.

Räddningstjänstens rökdykare hittade kvinnan när de sökte igenom huset.

– Det är en fullt utvecklad brand och räddningstjänsten arbetar fortfarande med att släcka branden, säger Peder Jonsson, presstalesperson vid polisen, vid 16.20.

Samtidigt har två närliggande fastigheter utrymts och polisen har spärrat av ett större område kring branden.
