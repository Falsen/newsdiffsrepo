Statsvetare: Aldrig varit så svår situation för AKB


Linnea Järkstig


Situationen har aldrig varit så svår för M-ledaren Anna Kinberg Batra som den är nu, enligt statsvetaren Jenny Madestam. Detta eftersom hon fått tunga avgångskrav – från både en majoritet av kommunalråden i Stockholmsdistrikt och det Moderata ungdomsförbundet.

– Storstockholm är Kinberg Batras egna länsförbund, vilket gör att det känns extra för henne personligen. Stockholm är också i symbolisk aspekt ett maktcentrum, säger Madestam till TT.

När TT frågar om M-ledaren blir kvar till valet nästa höst svarar Madestam att om ett skifte ska ske, så ska det ske nu.

– Det här är sista chansen.
