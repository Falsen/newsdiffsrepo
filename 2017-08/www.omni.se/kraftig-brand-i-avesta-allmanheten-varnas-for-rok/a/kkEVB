Kraftig brand i Avesta – allmänheten varnas för rök


Linnea Järkstig


Det brinner kraftigt i en byggnad i Avesta i Dalarnas län, skriver flera medier. I byggnaden finns både lägenheter och en pizzeria. Nu försöker räddningspersonal stoppa branden från att sprida sig.

– Det är mycket kraftigt rökutveckling och det är ett antal gasolflaskor i byggnaden, och vissa har redan exploderat, säger Daniel Lundin, brandingenjör på Södra Dalarnas räddningstjänstförbund.

Två personer har förts till sjukhus för kontroll efter att ha andats in brandrök. En annan man fick räddas från en balkong, skriver Aftonbladet.

Alla som befinner sig i området kring Skogsbo uppmanas att gå inomhus och stänga fönster, dörrar och ventilationn.
