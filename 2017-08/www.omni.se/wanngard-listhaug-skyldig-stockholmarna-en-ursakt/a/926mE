Wanngård: Listhaug skyldig stockholmarna en ursäkt


Hanna Åkesson


Stockholms finansborgarråd Karin Wanngård (S) är kritisk mot den norska invandringsministern Sylvi Listhaugs besök i Rinkeby under tisdagen.

– Den norska integrationsministern, Sylvi Listhaug, valde att använda vår gästfrihet till att göra populistiska och osanna poänger i den norska valrörelsen. Det gör mig både besviken och arg och jag tycker Sylvi Listhaug är skyldig stockholmarna en ursäkt, säger hon i ett pressmeddelande från Socialdemokraterna i Stockholms stad.

Sylvi Listhaug företräder högerpopulistiska Fremskrittspartiet och har varit kritisk mot svensk integrationspolitik. Enligt UD-källor varnade den norska regeringen den svenska för besöket skulle kunna ha ”felaktigt syfte”.

Sveriges integrationsminister Heléne Fritzon ställde med kort varsel in sitt planerade möte med Listhaug.
