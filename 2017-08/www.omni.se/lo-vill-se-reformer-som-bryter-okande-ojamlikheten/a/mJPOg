LO: Vill se reformer som bryter ökande ojämlikheten


Linnea Järkstig


LO hoppas på en höstbudget med rejäla reformer som tar itu med de stora utmaningar om ökande ojämlikhet som som Sverige står inför. Det skriver LO:s ordförande Karl-Petter Thorwaldsson och tre av hans närmaste medarbetare på DN Debatt.

Fackorganisationen menar att LO-medlemmarna upplever att utvecklingen i landet går åt fel håll – framförallt vad gäller tryggheten och välfärden – trots att tillväxten numera är hög och arbetslösheten sjunker.

Därför presenterar LO nu tre krav på regeringen inför höstens budget och nästa mandatperiod: att den ska investera stort i välfärden, satsa på utbildning för riktiga jobb, höja barnbidraget och skatten på kapital.

”Vanligt folk måste få det bättre. De som har det bäst ställt måste bidra mer”, skriver representanterna.
