Misstänkt: Målet var att bomba Sagrada familia


Ines Micanovic


En av de misstänkta i den spanska terrorcellen, Mohamed Houli Chemlal, säger att de planerade att attackera kyrkan Sagrada familia i Barcelona. Det skriver El Mundo med hänvisning till domstolskällor.

Fyra män har i dag ställts inför en domstol i Madrid, där en domare redovisade anklagelserna mot dem. Alla fyra häktades, men det kan ta månader eller till och med år innan rättegången kommer till stånd.

Mohamed Houli Chemlal skadades explosionen i ett hus i Alcanar söder om Barcelona, dagen före skåbilsattacken på Las Ramblas. Polisen misstänker att huset användes för bombtillverkning. I huset dog även den imam som pekats ut som hjärnan bakom dådet. Två av de misstänkta säger inför rätten att imamen Abdelbaki Essa var den som planerade dåden.
