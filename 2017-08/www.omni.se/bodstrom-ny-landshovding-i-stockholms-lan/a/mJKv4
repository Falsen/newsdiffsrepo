Bodström ny landshövding i Stockholms län


Michelle Muntau


Thomas Bodström tar över som landshövding och chef för länsstyrelsen i Stockholms län, skriver regeringen i ett pressmeddelande.

”Även om jag trivs bra som advokat är det här en chans som jag inte kan missa”, skriver han i pressmeddelandet och fortsätter: ”Att därtill få jobba i ett län som har en av världens vackraste huvudstäder är fantastiskt”.

Han tar över efter Chris Heister den 1 november och kommer ha rollen fram till den 31 oktober 2023. Bodström är advokat och var under åren 2000 till 2006 justitieminister i den Socialdemokratiska regeringen. Han har också varit riksdagsledamot och ordförande i justitieutskottet från oktober 2006 till oktober 2010, skriver TT.
