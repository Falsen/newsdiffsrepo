Professor: Högre tillväxt än vad ekonomin klarar av



Det var en valprognos som regeringen presenterade i torsdags, säger professor John Hassler i lördagens Ekonomiekot Extra. Han konstaterar att den svenska tillväxten är hög och ser ut att vara det ett tag framöver.

– Men, och det är ett viktigt men, tillväxten är faktiskt högre än vad Sveriges ekonomi orkar med och klarar av. Vi gasar mer än vad vår bil klarar av. Det är inte bra, säger Hassler.

Regeringen beräknar i sin prognos att det finns 40 miljarder kronor till reformer nästa år – vilket är 28 miljarder mer än Konjunkturinstitutets bedömningar. Den stora utmaningen för regeringen är nu att göra något som är ”strukturellt riktigt”, menar Hassler.

– Innan man spenderar en oväntad inkomst man försäkra sig om att det är något som man kommer att kunna fortsätta ta in, en permanent inkomst. Den kan man använda till permanenta utgifter, säger han.
