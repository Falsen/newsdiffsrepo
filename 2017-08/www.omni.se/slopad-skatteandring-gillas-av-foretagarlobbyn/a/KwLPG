Slopad skatteändring gillas av företagarlobbyn



Industri och intresseorganisationer ser ut att glädjas över att regeringen och Vänsterpartiet nu slopar införandet av nya skatteregler för småföretag.

– Företagarna i Sverige andas ut, säger Företagarnas vd Günter Mårder till DI.

Även Sveriges Byggindustrier anser det bra att förslaget för nya 3:12-regler dras tillbaka.

”Bra för mindre byggföretag, bra för byggjobben”, skriver organisationens kommunikationschef Håkan Lind på Twitter.

Tjänstemannafacket TCO:s ordförande Eva Nordmark stämmer också in.

”Vad som behövs är att ett arbete för en blocköverskridande skattereform inleds”, skriver hon på Twitter.
