Storbankerna ser tecken på ett stundande börsfall



Analytiker på bankjättarna HSBC, Citigroup och Morgan Stanley ser tecken på att den globala marknadsuppgången sjunger på sista versen, skriver Bloomberg. Man pekar bland annat på att den långvariga harmonin mellan aktier, obligationer och råvarupriser är på väg att klinga ut. Dessutom anses investerare prisa tillgångar baserat på risker kopplade till specifika sektorer och bortse från den breda ekonomins utveckling – på samma sätt som inför finanskrisen 2007.

Det hela kokar ner till en ökad risk för ras på aktiemarknaden, enligt bankernas analytiker.

”Det är ingen slump att senast vi såg så låga värden var 2005–2007”, skriver Morgan Stanleys analytiker Andrew Sheets enligt Bloomberg.
