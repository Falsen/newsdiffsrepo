Trump: USA kommer sannolikt att avsluta Nafta-avtalet



USA:s president Donald Trump säger att han tror att USA kommer att avsluta Nafta-avtalet med Kanada och Mexiko ”vid någon punkt”.

Det säger han vid ett kampanjmöte i Phoenix, Arizona.

Förra veckan inledde de tre länderna förhandlingar för att omarbeta det 23 år gamla handelsavtalet.

– Personligen tror jag inte att vi kan få till ett avtal, för vi har missgynnats så mycket av det, säger han, samtidigt som han reserverar sig för att han ännu inte slutligen bestämt sig.
