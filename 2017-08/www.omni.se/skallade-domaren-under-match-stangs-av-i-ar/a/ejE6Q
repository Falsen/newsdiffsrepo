Publicerad 21 augusti, 20:34


Skallade domaren under match – stängs av i år


Linnea Järkstig


Den division 4-spelare som skallade domaren under en match i Jokkmokk har fått en av svensk fotbolls längsta avstängningar – nästan två år och fem månader, skriver lokala medier.

– Ingen rättspraxis finns för en sådan här grov händelse. Spelaren har uppträtt obehärskat våldsamt på ett helt oacceptabelt sätt, säger Henrik Luttu, ordförande för tävlingskommittén i Norrbottens fotbollsförbund, till Piteå-Tidningen.

Spelaren är avstängd till den 31 december 2019.
