9-åriga Maelys försvann från bröllop i alperna


Michelle Muntau


I Frankrike pågår det en massiv sökinsats efter att en nioårig flicka, Maelys de Araujo, försvunnit under ett bröllop i Pont-de-Beauvoisin, i de franska alperna. Polisen misstänker att hon kan ha kidnappats och hundratals personer söker efter henne, skriver AFP. Sökhundarnas spår tog slut vid parkeringen och polisen tror därför att hon fördes bort med bil.

Sist man såg henne var vid klockan tre på söndagseftermiddagen då hon skickades till ett barnrum på festen. En DJ berättade senare för bröllopsgästerna att flickan var borta, säger ett vittne till de lokala nyheterna. När bröllopsgästerna inte lyckades hitta henne efter en stunds sökande ringde de polisen. De 180 personer som medverkande på bröllopet har förhörts.
