Ytterligare två gripna i Marocko efter attackerna


Linnea Järkstig


Ytterligare två personer har gripits misstänkta för att ha kopplingar till terrorattacken i Barcelona, skriver AFP. Det uppger spanska inrikesministern Juan Ignazio Zoido efter att ha besökt sin marockanska motsvarighet.

Personerna greps i Marocko efter ett samarbete mellan de två länderna, enligt inrikesministern.

16 personer dog efter attackerna i Barcelona den 17 och 18 augusti och över 100 personer skadades. Terrorgruppen IS har tagit på sig dåden.
