Analys: Fängelsedomen kan skaka om hela Samsung



Chaebol, Sydkoreas system med stora familjeägda konglomerat, skakas i grunden av Samsung-ledaren Lee Jae-yongs femåriga fängelsestraff, skriver SvD Näringslivs Tomas Augustsson. Företagsledare har dömts förut men den nye presidenten Moon Jae-in har tidigare sagt att det får bli ett slut på vanan att de sedan benådas.

Det kan sätta hård press på företagsgrupperna att se över hur de arbetar, skriver Augustsson som samtidigt konstaterar att Samsung hittills inte påverkats – elektronikjätten har redovisat nya rekordvinster och aktien har gått starkt i år.

Breaking Views Robyn Mak konstaterar att dramat inte riktigt är över än då Lee Jae-yong lär överklaga domen. Utgången kommer nu att följas noga av andra företagsledare i Sydkorea, skriver Mak.
