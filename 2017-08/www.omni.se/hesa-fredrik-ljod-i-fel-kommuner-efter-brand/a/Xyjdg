Hesa Fredrik ljöd i fel kommuner efter brand


Emmelie Wallroth


När räddningstjänsten i går valde att skicka ut ett VMA, viktigt meddelande till allmänheten, vid en brand i en pizzeria i Skogsbo, Avesta, så gick något fel, enligt SVT Nyheter Dalarna. Hesa Fredrik ljöd över Skogsbo och delar av Avesta, men när man sedan skulle skicka ut ”faran är över”-signalen så gick den även ut i Hedemora, Norberg och Fagersta, trots att det aldrig varit någon fara i de tre kommunerna.

Linda Bengtsson, presschef på SOS Alarm, säger till SVT att ”tekniska begränsningar i systemet” gjorde att felet uppstod.
