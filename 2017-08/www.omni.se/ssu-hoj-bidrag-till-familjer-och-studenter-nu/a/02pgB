SSU: Höj bidrag till familjer och studenter – nu


Elin Joleby


Barnbidraget och studiebidraget har inte höjts sedan 2006 trots att kostnaderna har ökat. Nu kräver SSU att bidragen höjs med minst hundra kronor i den kommande höstbudgeten. Det skriver förbundsordförande Philip Botström i en debattartikel i Aftonbladet.

En höjning skulle dels vara bra för samhället då det bidrar till ökad konsumtion och tillväxt, skriver Botström som menar att ”barnfamiljer och ungdomar är en konsumtionsbenägen grupp”. SSU tycker också att en höjning är viktig ur jämlikhetssynpunkt. ”Det må kosta lite för staten här och nu, men det finns ingen bättre investering än att garantera alla barn en bra uppväxt”, skriver Botström.
