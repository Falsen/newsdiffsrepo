Madsen sa att Wall var död redan tidigt i utredningen


Malin Rising


Ubåtsägaren Peter Madsen hade berättat för den danska polisen att den svenska journalisten Kim Wall var död redan innan han ställdes inför Köpenhamns tingsrätt den 12 augusti. Det rapporterar Ekstrabladet.

Madsen hade sagt att det hade skett en olycka på ubåten och att han ”begravt” Wall i havet. Häktningsförhandlingarna i Köpenhamns tingsrätt hölls bakom stängda dörrar, delvis av hänsyn till Walls familj. Enligt nya uppgifter i danska rättsdokument hade familjen då inte informerats om att Madsen sagt att Wall var död.
