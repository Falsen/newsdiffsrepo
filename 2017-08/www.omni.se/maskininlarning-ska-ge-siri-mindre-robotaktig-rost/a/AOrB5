Maskininlärning ska ge Siri mindre robotaktig röst


Mats Karlsson


Apple jobbar intenstvt med att ge sin AI-assistent Siri en mindre robotaktig röst. Och man använder sig av avancerad maskininlärning för ändamålet. Det rapporterar The Next Web.

En av de stora utmaningarna är att få betoning och intonation så lik mänskligt talspråk som möjligt. Med tillräckligt mycket träning så kan Siri sakta men säkert lära sig att använda rätt ljudfragment för varje enskild situation och därmed framstå som mer mänsklig. Apple har bland annat spelat in 20 timmar med röstprover som man delat in i mellan en och två miljoner ljudsegment som används i träningen.
