Fler hårdvaruprodukter får Google Assistant


Mats Karlsson


AI-högtalaren Google Home är i dagsläget en av få produkter som kommer rustade med Googles AI-assistent Google Assistant. Men Google har i samband med IFA-mässan i Berlin nu meddelat att Google Assistant inom kort kommer att finnas integrerad i betydligt fler hårdvaruprodukter. Bland annat nämns smarta högtalare som Ankers Zolo Mojo, Panasonics GA10 och Mobvois Tichome Mini. Google har sedan tidigare även ett samarbete med LG som går ut på att förse deras vitvaruprodukter med liknande stöd.
