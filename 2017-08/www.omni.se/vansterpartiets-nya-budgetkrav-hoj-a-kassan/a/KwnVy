Vänsterpartiets nya budgetkrav: Höj a-kassan


Linnea Järkstig


Vänsterpartiet är inte nöjda med höjningen av ersättningen i arbetslöshetsförsäkringen som gjordes 2015 och kräver nu ytterligare en höjning under denna mandatperiod. Det skriver Aftonbladet.

Kravet har förts fram av partiet under de budgetförhandlingar som nu pågår och partiet vill att taket höjs från 25 025 till 28 875 kronor i månaden. V vill också att grundbeloppet i a-kassan höjs från 365 till 425 kronor om dagen.

– Den som har oturen att förlora jobbet ska inte behöva fundera på att också sälja bilen eller huset, säger V-ledaren Jonas Sjöstedt, till tidningen.
