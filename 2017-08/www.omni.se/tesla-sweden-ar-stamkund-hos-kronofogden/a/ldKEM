Tesla Sweden är stamkund hos Kronofogden



Tesla Motors Sweden har de tre senaste åren haft 110 skulder till staten hos Kronofogden, skriver DI. Den senaste skatteskulden var på nästan 240 000 kronor.

Utöver slarv med skulder till staten har Tesla i Sverige 104 ansökningar om betalningsförelägganden hos Kronofogden. 44 av de ansökningarna har lett till en dom, vilket skulle kunna leda till indrivning. Men även i dessa fall har Tesla så småningom betalat.

Tesla uppger för tidningen att man nyligen effektiviserat sina rutiner och att betalningarna till leverantörer nu fungerar.
