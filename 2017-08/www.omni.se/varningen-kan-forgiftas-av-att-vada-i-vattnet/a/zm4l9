Varningen: Kan förgiftas av att vada i vattnet


Emmelie Wallroth


Amerikanska myndigheter varnar nu för att översvämningarna efter stormen Harvey kan leda till att människor blir sjuka.

– Vi bedömer att det kommer dö människor av det och att människor kommer att drabbas av förgiftning, säger Renee Funk vid hälsomyndigheten CDC till Reuters.

De menar att människor riskerar att bli sjuka bara av att vada i det höga vattnet, eftersom vattnet kan innehålla giftiga kemikalier som spolats ut från garage och förråd. De varnar också för att bakterier som salmonella och E-coli sprids i vattnet.

Hittills har minst nio personer dött efter ovädret. Ytterligare sex personer, en familj med fyra barn, tros ha dött när minibussen de färdades i sjönk.
