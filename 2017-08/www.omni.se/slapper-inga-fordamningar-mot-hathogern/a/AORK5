”Släpper inga fördämningar mot hathögern”


Josefin Pehrson


Den tyska valrörelsen är Europas viktigaste – men den finns inte, konstaterar Aftonbladets ledarskribent Karin Pettersson på plats i Berlin.

Angela Merkel har vunnit valet långt innan det hållits och i Tyskland märker ingen av hur världen skakar utanför, skriver Pettersson i sin ledarkrönika. Den tyska ekonomin går lika bra som den svenska – och till skillnad från i Sverige har Merkel fått tyskarna att förstå det.

Landet styrs av en koalition mellan Merkels CDU och socialdemokraterna SPD och en effekt av det är att ”rasism, populism och hatretorik” inte står i centrum, skriver Pettersson.

”Här finns ingen Anna Kinberg Batra som släppt fördämningarna till hathögern, ingen David Cameron som tvingar fram EU-utträde genom att dra igång en populistisk mardröm till folkomröstning.”
