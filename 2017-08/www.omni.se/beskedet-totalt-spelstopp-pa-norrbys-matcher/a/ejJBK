Beskedet: Totalt spelstopp på Norrbys matcher


Linnea Järkstig


Svenska spel stoppar allt spel på superettanlaget Norrbys matcher resten av säsongen, rapporterar Borås Tidning. Detta efter nyheten om att Norrbys 3–0-förlust mot Dalkurd utreds för matchfixning.

– Vi har gjort en helhetsbedömning på hela säsongen, och har sett rätt kraftiga avvikelser på Norrbys matcher, säger Per Carlander, Svenska spels chef för livespel och spelsäkerhet, till Borås Tidning.

Han vill dock inte berätta hur många avvikande spelmönster de hittat på Norrbymatcher i år.
