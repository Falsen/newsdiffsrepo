Asienbörserna skakar av sig Nordkorea-oro


Jonathan Axelsson


Asienbörserna har tagit rygg på New York-handeln och stiger under onsdagssessionen. Investerarna ser därmed ut att ha skakat av sig oron över Nordkoreas robottester.

”Risk av-sentimentet som överskuggade marknaderna efter ännu en robotuppskjutning från Nordkorea varade inte ens 24 timmar”, kommenterade en analytiker enligt CNBC.

Tokyobörsens Nikkei-index är upp 0,6 procent. Shanghais kompositindex låg vid 05.30-tiden svensk tid på plus 0,2 procent, medan Hongkongs Hang Seng-index avancerade 0,7 procent.
