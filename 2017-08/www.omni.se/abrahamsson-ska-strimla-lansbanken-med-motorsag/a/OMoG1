Abrahamsson: ”Ska strimla länsbänken med motorsåg”


Linnea Järkstig


Moderata riksdagsledamoten Maria Abrahamsson riktar nu hård kritik mot Stockholms länsförbund som kräver Anna Kinberg Batras avgång.

”I morgon är det jag som smyger in i kammaren iförd motorsåg och strimlar Stockholms länsbänk. Ge er för f-n!” twittrar hon.

Abrahamsson är en av flera moderata politiker som kritiserar de öppna avgångskraven mot partiledaren. Tidigare under dagen gick före detta partisekreteraren Sven Otto Littorin och Siri Steijer, tidigare politiskt sakkunnig i regeringskansliet, ut och kritiserade avgångskraven.
