Irak: Vi har återtagit centrala Tal Afar från IS


Samuel Inghammar


Irakiska regeringsstyrkor säger sig ha återtagit den gamla stadskärnan i staden Tal Afar från terrorgruppen IS.

Offensiven har pågått i en vecka. Enligt armén kontrollerar man nu 70 procent av staden.

Staden ligger längs vägen från Mosul till Syrien. Vägen har varit en viktig försörjningslinje för IS.

I Syrien pågår striden om IS-fästet al-Raqqa. Tidigare i år återtogs miljonstaden Mosul från IS.
