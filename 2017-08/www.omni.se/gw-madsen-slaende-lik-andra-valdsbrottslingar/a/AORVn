GW: Madsen slående lik andra våldsbrottslingar


Josefin Pehrson


Det enda unika med mordmisstänkte Peter Madsen är att han äger en ubåt. ”I allt övrigt är Peter Madsen slående lik alla andra grova våldsbrottslingar som saknar kriminell erfarenhet och hamnat i en akut konflikt som de inte klarat av att hantera”, skriver Leif GW Persson i en krönika i Expressen.

Han sammanfattar en rad spaningar om hur brottet kan ha gått till och menar att det räcker med en retsam fråga från en ung kvinnlig journalist för att väcka misshag hos ”gravt störda narcissister”.

Samtidigt som brottet inte är unikt framstår Madsen som mer ”förhärdad än genomsnittet” menar GW och påpekar att ytterst få klarar av att stycka någon direkt efter det dödliga våldet.
