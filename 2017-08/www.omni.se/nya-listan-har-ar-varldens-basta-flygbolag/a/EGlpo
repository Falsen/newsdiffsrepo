Nya listan: Här är världens bästa flygbolag


Anna Flemmert


Qatar Airways är världens bästa flygbolag 2017, enligt Skytrax årliga rankning. 19,9 miljoner passagerare från 105 olika länder har fällt avgörandet.

Fjolårets vinnare, Emirates, halkar ner till en fjärdeplats i år.

Enligt Business Insider är hela sex av de tio bästa flygbolagen asiatiska, bland annat Singapore Airlines på andra plats och japanska All Nippon Airways på tredje plats. Det enda europeiska bolaget bland topp-tio är tyska Lufthansa på plats sju.

Vagabond.se skriver att Finnair rankas som 25:a, Norwegian som 28:a och SAS som 65:a.

Det är inte första gången Qatar kammar hem förstaplatsen. Det Doha-baserade bolaget fick även utmärkelsen 2011, 2012 och 2015.
