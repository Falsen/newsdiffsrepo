Mexiko avfärdar Trumps hot om Nafta: ”Hans stil”


Samuel Inghammar


Mexikos utrikesminister Luis Videgaray tonar ner Donald Trumps uttalande att USA troligen kommer att avsluta handelsavtalet Nafta ”vid någon punkt”.

Enligt Videgaray rör det sig om förhandlingstaktik från presidentens sida.

– Han är en förhandlare med en särskild stil, en välkänd stil som han till och med skrivit böcker om. Och vad han gör nu är att förhandla.
