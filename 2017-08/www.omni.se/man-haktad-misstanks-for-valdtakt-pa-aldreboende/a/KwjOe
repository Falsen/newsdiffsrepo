Man häktad – misstänks för våldtäkt på äldreboende


Sebastian Hagberg


En man i 70-årsåldern häktades i dag, misstänkt för att ha våldtagit en kvinna på ett äldreboende i Göteborg, rapporterar GP. Övergreppet polisanmäldes i fredags och mannen greps samma dag.

– Han nekar till den här anklagelsen. I övrigt kan jag tyvärr inte uttala mig i ärendet, säger hans advokat Fredrik Hagby till tidningen.

Äldreboendet har lämnat in en lex Sarah-anmälan med anledning av händelsen. Enligt enhetschefen på äldreboendet ska mannen flyttas till ett annat boende, oavsett om han fälls eller inte.
