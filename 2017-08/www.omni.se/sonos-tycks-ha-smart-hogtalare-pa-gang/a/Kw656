Sonos tycks ha ”smart” högtalare på gång


Mats Karlsson


Sonos är i dagsläget känt som ett så kallat multirumssystem för ljud, det vill säga ett ekosystem med primärt trådlösa högtalare och en del andra typer av komponenter. Men nu har dokument dykt upp hos den amerikanska myndigheten FCC som vittnar om att Sonos tycks ha en ”smart” högtalare på gång, möjligen enligt samma princip som Amazon Echo eller Google Home. I dokumenten framgår nämligen att högtalaren – som kallas Product Model 13 – har integrerad funktionalitet för röststyrning. Vidare framgår att enheten ska ha stöd för flera olika plattformar.

Apple aviserade för en tid sedan att man kommer att släppa en AI-högtalare kallad Homepod strax innan årsskiftet, och enheten ska vara en utpräglad utmanare till just Sonos produkter.
