Körde in i bergvägg 740 meter under jord


Peter Johansson


En lastbilförare skadades vid en olycka i LKAB:s gruva i Kiruna under förmiddagen. En lastbil körde in i en bergvägg i gruvan, 740 meter under jord. Föraren klämdes fast i fordonet. Efter ett långvarigt räddningsarbete kunde mannen föras till sjukhuset i Kiruna med ambulans. Det är ännu oklart hur allvarligt skadad han är.
