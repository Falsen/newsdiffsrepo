Publicerad 21 augusti, 20:11


Ekonomer: ”Skydda det offentliga från affärsmän”


Linnea Järkstig


Näringslivet använder sig av för enkelspåriga lösningar på komplexa problem, skriver Hans Hasselbladh och Mikeal Holmqvist, båda professorer i företagsekonomi, på DN Debatt. Enligt debattörerna finns i dag en allmän föreställning om att det är viktigare att vara en ”god ledare” snarare än ha sakkunskapen.

Professorerna jämför med USA:s president Donald Trump som de menar är ett exempel på hur man inte kan styra ett land, som man styr sitt företag. Därför vill de att erfarenhet från näringslivet inte per automatik bör betraktas som en merit vid rekrytering av styrelseledamöter till universitet och kulturinstutitioner, sjukhuschefer, generaldirektörer och andra myndighetschefer.

Dessutom bör offentliga verksamheter undvika att samarbeta med privata konsultföretag som med sin företagsekonomiska begreppsaparat vill få samhällsinstitutioner att styras enligt ”näringslivets modell”.
