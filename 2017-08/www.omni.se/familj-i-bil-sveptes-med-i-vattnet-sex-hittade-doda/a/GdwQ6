Familj i bil sveptes med i vattnet – sex hittade döda


Linnea Järkstig


Sex kroppar har hittats i den bil som sveptes bort i översvämningarna i Houston, rapporterar AFP.

Familjen, ett äldre par och deras fyra barnbarn, försökte fly det stigande vattnet när deras vita skåpbil fastnade i leran och sedan drogs med av en flodvåg. Föraren kunde kasta sig ut, men 84-årige Manuel Saldivar och 81-åriga Bella Saldivar och fyra barn, den yngsta sex år, blev kvar i bilen.

Dessutom har ytterligare två personer bekräftats döda i ovädret Havrey, skriver AP. Totalt har 20 personer dött i katastrofen, men flera saknas fortfarande och dödssiffran väntas stiga.
