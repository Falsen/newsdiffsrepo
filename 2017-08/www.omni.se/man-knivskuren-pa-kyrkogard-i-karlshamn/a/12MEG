Man knivskuren på kyrkogård i Karlshamn


Linnea Järkstig


En man har blivit skuren eller huggen med ett vasst föremål på en kyrkogård i Karlshamn, skriver flera medier. Han uppges ha blivit attackerad av en annan man som sedan sprang från platsen.

– Det är inte några små skärskador utan det är allvarliga skador, säger Åsa Emanuelsson vid polisen, till Aftonbladet.

Vid 20-tiden greps en 16-årig pojke misstänkt för dråpförsök, skriver tidningen.

Kyrkogården har spärrats av för en teknisk undersökning och polisen söker området med hund.
