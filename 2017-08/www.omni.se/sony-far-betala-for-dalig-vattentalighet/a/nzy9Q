Sony får betala för dålig vattentålighet


Mats Karlsson


Sonys marknadsföring av flera av sina Xperia-telefoner som vattentåliga har blivit föremål för ett antal dispyter. 2015 gick den japanska elektronikjätten ut och vädjade till användarna att inte använda enheterna under vattnet, då de inte är IP-klassade för att klara det. Men i en grupptalan har nu flera Xperia-användare bland annat slagit ned på att telefonerna marknadsförts som vattentäta på diverse bilder, trots att de inte är det. Nu har personerna bakom grupptalan fått till stånd en förlikning med Sony, som gått med på att återbetala amerikanska användare med vattenskadade enheter 50 procent av inköpspriset.
