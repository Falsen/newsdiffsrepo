Amazons köp av Whole Foods får tummen upp



E-handelsjätten Amazon har nu fått klartecken både från aktieägarna och amerikanska myndigheter för bolagets förvärv av livsmedelskedjan Whole Foods, rapporterar Reuters.

Amerikanska konkurrensmyndigheten FTC kommer inte att fördjupa sin granskning av köpet och ser därmed ingen risk för att konkurrensen hämmas substantiellt av sammanslagningen.

Under onsdagen röstade även Amazons aktieägare för att affären värd 13,7 miljarder dollar, motsvarande 110 miljarder kronor, ska genomföras. Köpet väntas kunna slutföras i år.
