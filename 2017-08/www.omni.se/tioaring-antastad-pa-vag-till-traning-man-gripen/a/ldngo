Tioåring antastad på väg till träning – man gripen


Ines Micanovic


En tioårig flicka i Lidhult i Ljungby kommun blev antastad av en man när hon var på väg till fotbollsträningen på onsdagseftermiddagen, skriver flera medier.

– Då hoppade en man på flickan bakifrån och ville att hon skulle följa med honom, säger Henrik Johansson, jourförundersökningsledare vid Ljungbypolisen, till Smålandsposten.

Flickan lyckades slita sig loss och springa därifrån. Hon berättade för en av sina fotbollstränare, som larmade polis. Mannen hittades senare, bland annat med hjälp av film från en övervakningskamera, och greps. Han överlämnades senare till sjukvården. Han är misstänkt för sexuellt ofredande.
