Åtta av tio som söker får förlängd rätt att stanna


Malin Rising


Cirka 5 100 personer har ansökt om förlängning av sitt tillfälliga uppehållstillstånd i Sverige. Drygt 370 fall har behandlats och av dem har de allra flesta, åtta av tio, fått förlängd rätt att stanna, skriver Svenska Dagbladet.

Det handlar framför allt om personer som bedömts vara alternativt skyddsbehövande, och som till största delen kommer från Syrien och Eritrea.

Personer som bedöms vara alternativt skyddsbehövande är de som löper risk att dömas till dödsstraff, utsättas för tortyr eller skadas på grund av väpnad konflikt, enligt Migrationsverket.
