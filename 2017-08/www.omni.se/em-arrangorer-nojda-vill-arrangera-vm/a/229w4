EM-arrangörer nöjda – vill arrangera VM


Malin Rising


Arrangörerna bakom ridsports-EM i Göteborg är väldigt nöjda med tävlingen och säger att de har fått mycket positiv respons från deltagarna. Nu öppnar de för att även arrangera VM, rapporterar Sveriges Radio.

– Det var jättemycket publik och stort intresse. Ryttarna sa att de aldrig varit på ett mästerskap där de fått sådan fin möjlighet att visa upp vad de kan, säger tävlingsledaren Tomas Torgersen.

Om Göteborg ska arrangera VM kan det bli aktuellt först 2022, alternativt 2026, skriver GP.

Sverige tog totalt fem medaljer i mästerskapen.
