Trump utlovar massivt stöd: ”Episka proportioner”


Linnea Järkstig


President Donald Trump säger att återhämtningsarbetet efter stormen Harvey ska göras ”bättre än någonsin tidigare”. Det säger han på en presskonferens i staden Corpus Christi, i delstaten Texas, på tisdagskvällen.

– Vi vill att man om fem år, tio år in i framtiden ska kunna titta tillbaka och se att det var så här det skulle göras. Det här var av episka proportioner.

Han passade även på att berömma guvernör Greg Abott för sitt ledarskap i samband med katastrofen. Men gratulera ville han inte göra eftersom det vill han inte göra förrän allt är över.

Strax efter presskonferensen besökte Trump en brandstation för att diskutera katastrofen med statliga, federala och lokala tjänstemän. Då ska han ha påpekat folkmängden som samlats för att höra honom tala – precis som att han var på ett kampanjmöte, skriver CNN.

– Vilken folkmassa, vilket deltagande!
