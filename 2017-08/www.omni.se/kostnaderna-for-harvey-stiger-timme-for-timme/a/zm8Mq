Kostnaderna för Harvey stiger timme för timme



Så sent som på tisdagsmorgonen uppskattade katastrofanalytiker på Enki Research kostnaderna för Harvey till 42 miljarder dollar, motsvarande 340 miljarder kronor. Men bara timmar senare hade de höjt den summan med 10 miljarder dollar till, skriver Bloomberg.

– Vi står på randen till en kaskad av sammanbrott, säger Chuck Watson, analytiker på Enki. Det är tänkbart att vi så småningom hamnar på en totalkostnad mellan 60 och 80 miljarder innan detta är över.
