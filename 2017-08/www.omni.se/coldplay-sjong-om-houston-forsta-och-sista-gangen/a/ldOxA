Coldplay sjöng om Houston – första och sista gången


Ines Micanovic


Coldplay har skrivit en ny låt om staden Houston i Texas, som är hårt drabbat av översvämningar efter stormen Harvey. Låten framfördes på en konsert i Miami, och enligt sångaren Chris Martin är det första och sista gången som de spelar den.

– Det här är för att vi alla växte upp med att älska countrymusik, och det är självklart det vi tänker på när vi tänker på Texas. Så om ni står ut med oss, det här är en ny låt och vi kommer aldrig att spela den igen. Det är en engångsgrej och vi kallar den ”Houston”, säger Chris Martin.

Bandet tvingades skjuta upp sin Houston-konsert som skulle ha ägt rum i fredags i förra veckan på grund av stormen.
