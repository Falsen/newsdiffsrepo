Harvey sänkte oljeaktier men lyfte raffinaderierna



Utveckligen var blandad på New York-börsen under måndagen. Dow Jones industriindex stängde oförändrat medan Nasdaqs kompositindex steg 0,3 procent. S&P 500 gick upp 0,1 procent.

Bland vinnarna fanns raffinaderiaktier som steg efter att orkanen Harvey pressat upp bensinpriserna. Även byggvaruhusbolag som Home Depot och Lowes är upp på förväntat att de ska tjäna på återuppbyggnaden i det stormdrabbade området.

Oljepriset föll drygt två procent när börsveckan på Wall Street drog i gång. En stor del av raffinaderierna har stängts sedan Harvey svept in över Texas, och investerarna oroas över att efterfrågan på amerikansk råolja kommer att minska.
