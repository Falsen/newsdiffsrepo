Hashtaggen har fyllt tio år #hurra


Mats Karlsson


Tro det eller ej. Hashtaggen, det vill säga symbolen ”#” följd av ett ord, är en företeelse som nu hunnit bli hela tio år gammal. Konceptet fick sitt genombrott i sociala medier och har nu blivit ett vedertaget sätt att samla olika typer av inlägg under en sökbar term. Det första initiativet till hashtaggen togs 2007 av den amerikanske designern Chris Messina, som såg den som en vettig metod för att sortera in tweets under olika ämneskategorier, skriver Ny Teknik.
