”Förtroendet för vår partiledare är förbrukat”


Michelle Muntau


Moderaterna på Gotland ställer sig nu bakom avgångskraven mot partiledaren Anna Kinberg Batra, skriver SVT Nyheter. De vill att valberedningen sammankallas för att ompröva partiledarfrågan.

”Efter att ha talat med min styrelse och våra föreningar på Gotland kan jag konstatera att förtroendet för vår partiledare är förbrukat”, uppger Jesper Skalberg Karlsson, moderat riksdagsledamot från Gotlands län, för SVT Nyheter.

Tidigare har även partidistrikten Stockholm, Västerbotten, Uppsala och Dalarna, samt MUF ställt sig bakom avgångskravet. Lokalföreningen i Östersund är inne på samma linje.

– Hon upplevs som stel och liknande i massmedia. Vi har haft goda chanser att vända saker i och med affären i Transportstyrelsen, men det lyfter inte, säger  M:s oppositionsråd Pär Jönsson till P4 Jämtland.
