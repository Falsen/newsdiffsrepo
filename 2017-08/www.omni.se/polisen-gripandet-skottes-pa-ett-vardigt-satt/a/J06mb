Polisen: Gripandet sköttes på ett värdigt sätt


Malin Rising


Polisen slår tillbaka mot kritiken från Svenska kyrkan och säger att allt gick rätt till då fem papperslösa barnfamiljer greps under ett kyrkoläger i skånska Kågeröd.

Svenska kyrkan menar att insatsen kan ha brutit mot kyrkofriden, men det stämmer inte enligt polisen.

– Vi anser att vi har skött det här på ett värdigt sätt och vi tänker på det mänskliga i det här, säger Ewa-Gun Westford, talesperson för polisen i Skåne, till tidningen.

Westford säger att det inte finns några fredade zoner i Sverige och att hon tror att kritiken från Svenska kyrkan är baserad på känslor.
