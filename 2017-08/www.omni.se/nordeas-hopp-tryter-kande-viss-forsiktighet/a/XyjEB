Nordeas hopp tryter: ”Kände viss försiktighet”


Nina Latvala


Nordea är skeptiskt inställd till den haltande telekomjätten Ericssons förmåga att leverera några positiva besked på kort sikt. Det skriver banken i en kommentar efter en analytikerlunch med bolagets finanschef Carl Mellander på tisdagen, skriver Nyhetsbyrån Direkt.

”När det kommer till slutsatser, kände vi en viss försiktighet och reservation relaterat till kortsiktiga framsteg från kostnadsbesparingsprogrammet på 10 miljarder kronor, marknadsförhållanden och dollarexponeringen”, skriver banken i sin kommentar.

Under analytikerlunchen dämpade bolaget bland annat förväntningarna om en minskning i rörelsekostnaderna under andra halvåret, något som bland annat sägs bero på ökade kostnader för forskning och utveckling.

Men banken ser trots allt vissa potentiella ljuspunkter, bland annat en förbättring i bruttomarginalen före årsskiftet.
