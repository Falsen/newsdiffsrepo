Nedskärningar i Danmark finansierar skattesänkning



Den danska regeringen vill lätta på skattetrycket i landet med 23 miljarder danska kronor, motsvarande nästan 30 miljarder kronor, skriver Ritzau. Skattesänkningarna finansieras delvis genom nedskärningar i integrationsersättningen och införandet av ett tak på socialbidrag. Dessutom ska pengar hämtas i ”det allmänna budgetutrymmet” och enligt finansminister Kristian Jensen (Venstre) kan det dessutom bli aktuellt att justera andra typer av dagpenning (overførselsindkomster).
