Norska regeringen varnade för egna ministerns besök


Hanna Åkesson


Migrationsminister Heléne Fritzon (S) har ställt in ett möte med den norska invandrings- och integrationsministern Sylvi Listhaug, från högerpopulistiska Fremskrittspartiet, i Stockholm. Listhaug var intresserad av att sprida en missvisande bild av Sverige, skriver Fritzon till VG.

Nu avslöjar UD-källor till Aftonbladet att det var Norges regering som själv varnade för ministern.

– De tog kontakt och varnade för att det här besöket kanske hade felaktigt syfte och bad om ursäkt på förhand, säger en centralt placerad uppgiftslämnare.

Den norska invandrings- och integrationsministern Sylvi Listhaug ligger bakom uttrycket ”det svenska tillståndet” som används flitigt i Norge för att illustrera en liberal invandrings- och flyktingpolitik, skriver VG.
