AMF och SEB bäst i år bland pensionsförvaltare



AMF och SEB Trygg Liv Gamla hör till vinnarna bland de pensionsbolag som presterat bäst på börsen under årets första sex månader, visar DI:s genomgång. AMF har levererat 4,2 procent i avkastning och SEB Trygg Liv Gamla drygt 4 procent, skriver tidningen.

SPP:s avkastning för pensionärskunder blev 2,8 procent, för Folksam Liv var siffran 2,3 procent och för Länsförsäkringar Gamla Trad 1,4 procent.

Skandia Liv har ännu inte redovisat halvårssiffror men hade efter årets fem första månader en avkastning på 4 procent, skriver DI.
