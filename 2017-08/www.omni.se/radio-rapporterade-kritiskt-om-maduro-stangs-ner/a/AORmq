Radio rapporterade kritiskt om Maduro – stängs ner


Josefin Pehrson


Regeringen i Venezuela anklagas för att kränka yttrandefriheten efter att två radiostationer som rapporterade kritiskt om president Nicolás Maduros regering har stängs ner. Regeringen har vägrat förlänga deras licenser och beordrat dem att sluta sända, det säger Enza Carbone vid landets radiosändningskammare, rapporterar AP.

Mindre än 48 timmar tidigare beordrade myndigheterna kabel-tv-leverantörer att ta bort signalen från colombianska tv-stationerna Caracol och RCN. President Maduro har varit mycket kritisk mot utländska mediers rapportering om Venezuelas politiska kris.

Samtidigt pågår under helgen stora militärövningar i landet i protest mot Donald Trumps utökade sanktioner.
