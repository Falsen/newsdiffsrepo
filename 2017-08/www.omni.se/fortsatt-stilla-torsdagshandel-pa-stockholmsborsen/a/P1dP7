Stockholmsbörsen något svagare än övriga Europa



Stockholmsbörsen stängde en bit under nollstrecket efter en relativt stilla torsdagshandel. Vid stängning stod storbolagsindex OMXS30 på minus 0,3 och breda OMXS på minus 0,4. Utvecklingen var något sämre än för börserna i Europa, där exempelvis Frankfurtbörsens DAX-index stängde på plus 0,1 procent

På de bredare marknaderna stod USA:s president Donald Trumps kommentarer om Nafta och nedstängning av statliga myndigheter i fokus tillsammans med centralbanksmötet i Jackson Hole som inleds senare i dag. Marknaderna visar tendenser på att ignorera vad Trump har sagt samtidigt som Jackson Hole-mötet bidrar till en något avvaktande handel.
