”BB-krisen ovärdig välfärdsstaten Sverige”


Elin Joleby


Att garantera kvinnor säkra förlossningar är det minsta man kan begära av en modern välfärdsstat som Sverige. Det skriver SvD:s Josefin Blomström i en krönika.

Hur är det då möjligt att vi hör berättelser om kvinnor som tvingas föda i bilen, som skickas till Finland för att de inte får plats och om bb-avdelningar som stängs? undrar Blomström. Kan det ha att göra med synen på modern, som en person som är beredd att göra vad som helst – att lida – för sitt barn? frågar hon sig. ”Och ja, visst skulle en mor ge sitt liv för sitt barn. Men i i-landet Sverige ska hon inte behöva det.”

Blomström ifrågasätter att det sparas resurser inom förlossningsvården. ”Det är inte värdigt. Det är obegripligt med tanke på hur mycket skatt vi betalar.”
