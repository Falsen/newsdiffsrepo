Bo i en bubbla på nya norrskenshotellet


Anna Flemmert


Bara 70 minuter från Reykjavik ligger Islands nyaste hotell, där du sover i en genomskinlig bubbla med norrskenet som tak, skriver resesajten The Culture Trip.

På Buubble Hotel finns fem bubblor som alla ligger nära turistrutten Gyllene cirkeln på västra Island, ett område med optimala förutsättningar för att se norrsken på vintern och midnattssol på sommaren. Platsen är känd för sina klara nätter och med 180 graders panoramautsikt från sängen är det inte heller svårt att skåda vintergatan i all sin prakt.

Enligt The Culture Trip kommer bubblorna med varsin dubbelsäng och ett ventilationssystem, som gör att du själv kan välja temperatur. Gästerna har även tillgång till kök, dusch och toalett.

Med tanke på de fantastiska recensionerna är det inte svårt att tänka att det här blir Island nästa stora succé.
