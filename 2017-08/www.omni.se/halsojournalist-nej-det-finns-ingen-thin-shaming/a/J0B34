Hälsojournalist: Nej, det finns ingen ”thin shaming”


Ines Micanovic


Det finns inget strukturellt förtryck mot smala personer, skriver Sara Dahlström, chefredaktör på tidningen Hälsa & Fitness i en debattartikel i Metro.

Dahlström skriver att hon för ett par år sedan var en person som många beskrev som ”äckligt smal”. Efter att hon opererats för en hjärntumör började hon gå upp i vikt. När hon påpekar problemen med så kallad ”fat shaming”, att överviktiga utsätts för elaka kommentarer och hån, kommer det alltid arga mejl från personer som vill påpeka att även smala hånas för sin vikt, så kallad ”thin shaming”. Men det finns inget förtryck mot smala, menar Dahlström.

”Jag kan garantera att det är få smala som har gått miste om jobb för att personen som anställer har fördomar om smala.”
