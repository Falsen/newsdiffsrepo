”Är inte säkert att Trump ens kan riva upp Nafta”


Nina Latvala


President Donald Trump har vid flera tillfällen aviserat sina ambitioner att häva det nordamerikanska frihandelsavtalet Nafta. Men frågan är om han verkligen har mandat att göra det, säger Simon Lester, som analyserar handelspolitik vid Cato-institutet i Washington.

Enligt Lester är det oklart om kongressen skulle tillåta att avtalet hävs.

– Teoretiskt sett skulle de kunna kliva in och säga ”du kan inte göra så här, vi måste få tycka till om allt det här”, säger han till Bloomberg.
