Zlatan skriver på ettårskontrakt med United


Jakob Rickardsson


Zlatan Ibrahimovic har skrivit på ett nytt ettårskontrakt med Manchester United, skriver Premier League-klubben på sin hemsida.

"Jag är tillbaka för att avsluta det jag har startat. Det har alltid varit min och klubbens avsikt för mig att stanna", säger Ibrahimovic till klubbens webbplats.

Zlatan rehabiliterar just nu den svåra knäskada som han ådrog sig i samband med Europa League-kvartsfinalen mot Anderlecht i april.

”Efter hans bidrag förra säsongen förtjänar han vårt förtroende och vi kommer tålmodigt vänta på att han återvänder. Jag tvekar inte om att han kommer bli viktig under den andra delen av säsongen”, säger Uniteds tränare José Mourinho till klubbens webbplats.

Texten uppdateras.
