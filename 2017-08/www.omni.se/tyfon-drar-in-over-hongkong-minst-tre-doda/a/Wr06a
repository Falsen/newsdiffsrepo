Tyfon drar in över Hongkong – minst tre döda


Josefin Pehrson


Högsta gradens stormvarning har utfärdats i Hongkong, där tyfonen Hato drar in. Minst tre personer har dött i stormen när den träffade den kinesiska halvön Macao som är en särskild administrativ region, rapporterar AP. Halvön ligger 65 kilometer väster om Hongkong.

Hundratals flygavgångar i Hongkong har ställts in och börsen håller stängt, liksom skolor. Många vägar är blockerade. Ovädret beskrivs som det värsta på fem år. Träd har ryckts upp med rötterna och byggkranar och byggställningar har rasat.
