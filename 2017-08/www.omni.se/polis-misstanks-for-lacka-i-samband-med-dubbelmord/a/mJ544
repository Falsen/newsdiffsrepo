Polis misstänks för läcka i samband med dubbelmord


Malin Rising


En polis misstänks för brott mot tystnadsplikten och tjänstefel i samband med fallet då ett mordvittne och hans fru mördades i Hallonbergen, skriver Aftonbladet.

Mordoffret, en man i 40-årsåldern, och hans fru mördades i sitt hem i Hallonbergen utanför Stockholm sex veckor efter att mannen hade blivit vittne till ett mord på en 25-årig man.

Chefsåklagare Martin Tidén på Särskilda åklagarkammaren säger till tidningen att det nu pågår en utredning avseende tjänstefel och brott mot tystnadsplikten som hänger ihop med utredningen av dubbelmordet. Han vill inte avslöja några detaljer om utredningen, men enligt Aftonbladet rör den en polischef som inte själv arbetade med mordutredningarna.
