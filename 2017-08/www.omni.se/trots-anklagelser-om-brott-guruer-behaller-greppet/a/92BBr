Trots anklagelser om brott: Guruer behåller greppet


Samuel Inghammar


Våldsamma upplopp bröt ut i norra Indien efter att gurun Ram Rahim Singh dömts för våldtäkt. Minst 30 människor har dödats och hundratals skadats.

Det är inte första gången något liknande inträffar rapporterar ABC News. Sedan 2013 sitter gurun Asaram Bapu i fängelse för våldtäktsdomar. Trots det fortsätter han att ha en stor följarskara och tusentals människor samlas vid domstolarna vid hans rättegångar.

Och 2014 dödades sex människor när anhängare till en annan andlig ledare, guru Rampal, skulle hämtas av polis i samband med en mordrättegång. Dödläget mellan polis och guru Rampals anhängare varade i över två veckor, enligt ABC.
