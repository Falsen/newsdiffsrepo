Analys: Svårt att se Ericson sitta kvar efter haveriet



Intrum Justitias fusion med Lindorff är ett haveri som står aktieägarna dyrt och ställer frågor kring vd:n Mikael Ericson, skriver DI:s Anders Hägerstrand i en analys. Först var Intrum Justitias styrelse för eftergivna mot Lindorffs ägare. Sedan krävde EU-kommissionen stora eftergifter för att godkänna affären, vilket sänkte kostnadssynergierna från 800 miljoner till 560 miljoner kronor. Och nu kan DI visa att Intrums kostnader till banker och jurister för genomförandet skenat i väg till 2,8 miljarder. Samtidigt har aktien backat rejält.

”Efter alla misstag Mikael Ericson har gjort under sin korta tid på Intrum Justitia är det svårt att se hur han ska kunna vinna tillbaka aktiemarknadens förtroende”, skriver Anders Hägerstrand.
