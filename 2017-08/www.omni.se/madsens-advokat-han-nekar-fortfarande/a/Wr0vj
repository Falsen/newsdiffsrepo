Peter Madsens advokat: Han nekar fortfarande


Emmelie Wallroth


Ubåtsägaren Peter Madsen har i polisförhör sagt att Kim Wall dog i en olycka ombord på ubåten och att han sedan ”begravde” henne till sjöss. Trots polisens uppgifter om att Kim Walls kropp har styckats så nekar han till att han skulle ha dödat henne.

Madsens advokat Betina Hald Engmark säger till danska BT att han står fast vid att det skett en olycka.

– Att man nu hittat den avlidne Kim Wall ändrar ingenting i förhållande till min klient, säger hon till BT och tillägger att det är bra att man hittat kroppen.
