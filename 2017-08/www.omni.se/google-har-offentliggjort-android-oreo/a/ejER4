Google har offentliggjort Android Oreo


Mats Karlsson


Google presenterade som utlovat den nya versionen av Android i samband med ett event under måndagskvällen. O:et i Android O står för Oreo och är alltså döpt efter det klassiska chokladkexet som tillverkas av Mondelēz International. Google har av tradition givit de olika versionerna av Android namn efter populära sötsaker.

Nexus 5X, Nexus 6P, Pixel och Pixel XL är de enheter som kommer att få den nya Android-versionen först, och utrullningen kommer att ske i olika faser.

Android Oreo innehåller en rad nya funktioner, inte minst för notifieringar och på säkerhetssidan.
