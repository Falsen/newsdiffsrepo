Ledare: Alliansens hot mot Hultqvist börjar bli pinsamt


Elin Joleby


Turerna kring it-skandalen på Transportstyrelsen är temat för flera av dagens ledarsidor.

En av frågorna som avhandlas är huruvida Alliansen kommer att stå fast vid sitt hot om misstroendeförklaring mot försvarsminister Peter Hultqvist även efter att Stefan Löfvens statssekreterare Emma Lennartsson fått avgå. Även om hon varit mest ansvarig för att föra informationen om tillsynen mot myndigheten vidare, gör det att Hultqvist i sin tur blir mindre ansvarig? frågar sig BLT på ledarplats.

De nya uppgifterna gör snarare ett skandalen fördjupats, skriver DN. Och GP:s Aleksandra Boscanin ger inte mycket för vad hon kallar ”Emma Lennartssons påstådda minnesförlust” och menar att det ytterligare spär på ”bilden av att regeringen försöker dölja information”.

Aftonbladets Anders Lindberg skriver att Lennartssons avgång nu blir ett test på om Alliansen menar allvar med att granska it-skandalen eller om de bara vill ta chansen att sätta åt socialdemokraterna. ”Om de borgerliga partierna ändå skulle fälla Peter Hultqvist betyder det i klartext att det inte längre behövs några som helst sakliga skäl för att fälla en minister.”
