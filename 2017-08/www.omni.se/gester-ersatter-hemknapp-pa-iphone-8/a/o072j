”Gester ersätter hemknapp på Iphone 8”


Mats Karlsson


En ny dockningslist och nya gester kommer att ersätta mycket av navigationen i IOS 11 på Apples nya flaggskeppsenhet Iphone 8. Det hävdar källor till Bloomberg. De flesta förhandsrykten om enheten som cirkulerat gör gällande att Apple slopat den fysiska hemknappen på Iphone 8, men om de nya uppgifterna stämmer så ska man alltså inte ens ha ersatt den med en virtuell hemknapp. Iphone 8 förväntas presenteras vid ett event som sägs äga rum i Kalifornien den 12 september.
