Två skadade vid explosion i  Kiev


Jakob Rickardsson


Två personer ha skadats vid en explosion i samband med firandet av Ukrainas nationaldag i Kiev, rapporterar AFP.

Enligt polisen ska explosionen ha inträffat i de centrala delarna av huvudstaden, nära regeringsbyggnaden.

”En man och en kvinna fick fysiska skador”, uppger polisen i ett uttalande.

Det är inte fastställt  vad som ska ha orsakat explosionen. Men enligt en talesperson för landets säkerhetstjänst utreder man händelsen som ett ”huligandåd”, rapporterar AFP.
