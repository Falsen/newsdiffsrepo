Linnéa Claeson: Kukbilden handlar om makt – inte sex


Hanna Åkesson


I en krönika i Aftonbladet skriver handbollsspelaren och aktivsten Linnéa Claeson om ännu en dag i hennes 25-åriga liv då en penisbild dimper ner i hennes inkorg. Det ovanliga för dagen är att bilden är samma som en annan man tidigare skickat. Det är inte ett ovanligt fenomen att det handlar om ”lånade lemmar”, sexuell upphetsning eller exhibitionism är inte det primära, skriver hon.

”Det är inte sex som står i fokus, det är makt.”

Claeson undrar raljant hur männen som skickat bilden resonerat. ”De kanske är med i samma klubb. På den senaste kukkonferensen körde de sten sax påse om vem som skulle agera modell.”

Kolumnisten avslutar sin krönika med en uppmaning om ständig påminnelse. ”Om att det är ett sexuellt ofredande. En brottslig handling. En bild på en kuk, som jag inte har bett om.”
