M vill öka försvarsutgifter: ”I princip en fördubbling”


Michelle Muntau


Moderaternas ledare Anna Kinberg Batra och försvarspolitiske talespersonen Hans Wallmark mötte pressen för att presentera partiets försvarspolitik inför partiets arbetsstämma i oktober.

– Vid tre tillfällen har vi drivit fram ökning av svenska försvarsanslag. Under den tiden har också omvärldsläget fortsatt försämras, säger M-ledaren under pressträffen.

Moderaterna har dragit slutsatsen att man behöver prioritera försvaret.

– Vi kommer söka mandat för att arbeta för att försvaret ska ta upp 2 procent av BNP. Det är svaret på de utmaningar som Sverige står inför, säger Wallmark.

Ambitionen är att kunna göra det här under en tioårsperiod, meddelar han.

– I princip är det en fördubbling jämfört med nu, säger Kinberg Batra, enligt TT.
