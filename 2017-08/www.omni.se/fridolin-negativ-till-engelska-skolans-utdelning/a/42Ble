Fridolin negativ till Engelska skolans utdelning


Emma Hedlin


Engelska skolan redovisade på onsdagen en vinst på 152 miljoner kronor för det brutna räkenskapsåret 2016/2017. Nu har man beslutat att en tredjedel av vinsten ska gå till aktieägarna, skriver TT.

Utbildningsminister Gustav Fridolin (MP) är negativ till beslutet och kallar det ”provocerande”.

– De investeringar vi gör i att stärka jämlikheten i skolan ska märkas för eleverna, inte aktieägarna, säger han till TT.

Även Åsa Fahlén, ordförande i Lärarnas riksförbund, tycker att Engelska skolan borde prioritera annorlunda och kallar skolans vinstsiffror för ”ett gyllene läge” att få upp lärarlönerna.
