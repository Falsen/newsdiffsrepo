Hälften tror på sjunkande bopriser med FI-kravet



Hälften av hushållen tror att Finansinspektionens kommande skuldkvotstak kommer att pressa bopriserna. Det visar en Demoskopmätning beställd av SEB, rapporterar DI. 44 procent räknar med en liten press nedåt medan 6 procent tror på kraftigt dämpad prisutveckling.

Störst är oron i storstadsområden.

I en konsekvensanalys tidigare i år räknar FI med att skärpningen dämpar skulderna med 4 procent och att bostadspriserna i hela landet sjunker med 1,5 procent. I Stockholm spås priserna backa med 3 procent, skriver DI.
