Odenbergs M-kritik: Långt ifrån statsmannamässigt


Samuel Inghammar


Mikael Odenberg, tidigare moderat försvarsminister och av vissa nämnd som en möjlig efterträdare till Anna Kinberg Batra som partiledare, skriver i ett inlägg på Facebook att Moderaternas kris inte handlar om en enskild person.

I stället handlar det om att partiet varit vilset och ”fladdrat planlöst mellan olika ställningstaganden”. Även om Anna Kinberg Batra haft det yttersta ansvaret så delar hon det med Ulf Kristersson, Elisabeth Svantesson, Tomas Tobé och andra som ingått i partiledningen, skriver han.

Odenberg tycker att Moderaterna agerat felaktigt i opposition. ”Ganska långt ifrån det mer statsmannamässiga som i vart fall jag förväntade mig av det då största oppositionspartiet.”
