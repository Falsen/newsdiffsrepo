M-förbund kallar till möte – ska diskutera AKB


Linnea Järkstig


Flera moderata förbund ska i kväll ha extrainsatta möten för att diskutera hur de ställer sig till Anna Kinberg Batras framtid inom partiet, rapporterar SVT Nyheter. Bland annat ska M i Uppsala och Västerbotten hålla telefonmöte, medan Kronoberg planerar att ta ett beslut i helgen.

Förtroendefrågan är splittrad inom partiet efter att flera M-toppar krävt partiledarens avgång det senaste dygnet. Men det finns flera länsförbund som fortfarande har förtroende för Kinberg Batra och elva länsförbund vill att hon stannar som partiledare, enligt en rundringning som SVT Nyheter gjort.

”Vi har förtroende fram till att vi meddelar något annat”, svarar Gävleborgs län.

Tidigare i dag riktades ett tungt avgångskrav mot Kinberg Batra när ordförande för Stockholms län moderater, Kjell Jansson, meddelade att han saknar förtroende. Dessutom gick ungdomsförbundet, Muf, ut med att de vill se någon annan på posten.
