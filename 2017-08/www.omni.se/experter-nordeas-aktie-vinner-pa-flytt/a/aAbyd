Experter: Nordeas aktie vinner på flytt


Emma Hedlin


En flytt av Nordeas huvudkontor skulle vara positivt för bankens aktie, menar analytiker som DI har pratat med. Mattias Eriksson, förvaltare på Coeli Asset Management, tror att en flytt vore ”signifikant positivt” för marknaden och lutar sig mot att aktien åkt på stryk under andra kvartalet.

– Då finns det gott om utrymme för en uppvärdering om det blir en flytt, säger han till tidningen.

Andreas Håkansson, analytiker på Exane BNP Paribas, är inte lika entusiastisk men tror att en flytt skulle ha en ”något positiv effekt” på aktiekursen. Det är däremot bara kortsiktigt, menar han.

– I slutändan tror jag inte en flytt kommer att påverka varken bankens vinst eller kapital, säger han till DI.

Nordea väntas ge besked om en eventuell flytt i september.
