Publicerad 22 augusti, 05:45


Rättens expert: Algerna visar inte att han mördats


Emmelie Wallroth


Arbogadomen får nu kritik från rättens egen expert, Anders Stehn, forskningsingenjör vid Sveriges Lantbruksuniversitet, skriver Aftonbladet. I domen har Västmanlands tingsrätt slagit fast att Johanna Möllers exmake inte kan ha drunknat i Hjälmaren, trots att rättsexperter sagt att bevisningen inte är ”100 procent övertygande”. Om han hade drunknat i Hjälmaren så borde man hittat fler än tre kiselalger i hans kropp, eftersom vattnet var kiselrikt, menar rätten.

Men enligt Anders Stehn, som vittnade om kiselalger i rätten, kan antalet kiselalger variera på en plats från en dag till en annan.

– En dag kan det vara en miljon, nästa dag en enda, säger han till Aftonbladet.

Han säger att man inte kan slå fast att avsaknaden av kiselalger i exmakens kropp inte bevisar att han inte drunknat i Hjälmaren.

Johanna Möller dömdes till livstids fängelse för mord och mordförsök på sina föräldrar, samt anstiftan av mord på sin exmake.
