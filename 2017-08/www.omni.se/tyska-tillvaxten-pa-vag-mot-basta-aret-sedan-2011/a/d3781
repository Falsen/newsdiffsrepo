Tyska tillväxten på väg mot bästa året sedan 2011



Morgonens statistik pekar mot att årets tyska tillväxt kommer att bli den högsta sedan 2011, skriver Bloomberg. De definitiva BNP-utfallen bekräftade att ekonomin växte stadigt under andra kvartalet och att hushållens konsumtion var drivande. De tyska företagen är också fortsatt optimistiska – Ifo-indexet sjönk marginellt i augusti men är kvar nära de rekordnivåer som syntes månaden innan.

Samtidigt är inte Tyskland immunt mot problemen i eurozonen som dröjer kvar sedan finanskrisen. Även om arbetslösheten är rekordlåg är den tyska lönetillväxten fortsatt trög och inflationen låg. Dessutom riskerar den senaste tidens förstärkning av euron att slå mot tyska exportbolag, skriver Bloomberg.
