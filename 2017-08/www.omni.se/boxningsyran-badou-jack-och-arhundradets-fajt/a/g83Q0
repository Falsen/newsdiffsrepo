Boxningsyran: Badou Jack och ”århundradets fajt”


Nina Latvala


Tidigt söndag morgon svensk tid är det dags för den efterlängtade matchen mellan Floyd Mayweather Jr och Conor McGregor i T-Mobile Arena i Las Vegas. Men innan dess ska den svenske stjärnan Badou Jack ta sig an Nathan Cleverly i viktklassen lätt tungvikt.

Matchen mellan Jack och Cleverly väntas starta tidigast klockan 03 på söndagsmorgonen svensk tid. Omkring klockan 05.30 är det tänkt att Mayweather och McGregor ska göra upp i ringen.

Arenan, som rymmer 20 000 åskådare, är fullsatt och bland kändisarna som fått tag på biljetter finns bland annat Angelina Jolie, P Diddy, Avicii, Denzel Washington och Elon Musk, enligt kändissajten Just Jared.
