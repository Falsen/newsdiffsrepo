Svenskt EM-brons i paradressyr: ”Kan bättre”


Michelle Muntau


Louise Etzner Jakobsson, på hästen Zernard, tog brons i paradressyr när ridsport-EM inleddes i Göteborg. Svenskan, som också fick två bronsmedaljer i Paralympics förra året, blev trea i klassen grad 4.

– Jag är väldigt nöjd med hästen. Men jag kan rida bättre. Jag hade en miss, och den ska jag inte ha, sade Louise Etzner Jakobsson till TT.

Felicia Grimmenhag kom på sjunde plats i grad 3. Placeringarna innebär att både Etzner Jakobsson och Grimmenhag får rida den avslutande küren på onsdag.
