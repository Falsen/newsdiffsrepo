Polis bekräftar: Kroppsdel hittad vid svensk strand


Jakob Rickardsson


En kroppsdel från en människa har hittats vid en strand i Höllviken, söder om Malmö. Det bekräftar polisen för Sydsvenskan.

Polisen i Sverige kommer att inleda en förundersökning med anledning av fyndet.

Dansk polis har kontaktats med anledningen av det pågående sökarbetet efter journalisten Kim Wall som försvann 10 augusti.

Om det visar det sig att kvarlevorna kommer från Wall ska undersökningen övergå till den danska polisen, uppger kriminalkommissarie Mattias Sigfridsson för Sydsvenskan.

Tekniska undersökningar av fyndet väntar, uppger Köpenhamnspolisen.

"Men det är ännu för tidigt att säga om fyndet kan relateras till den danska utredningen rörande Kim Wall", skriver Köpenhamnspolisen i ett pressmeddelande.
