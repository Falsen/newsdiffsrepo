Ronaldo: ”Orättvist” att överklagan avslås


Michelle Muntau


För andra gången på kort tid misslyckas Cristiano Ronaldo med en överklagan. När överklagan till Spanska fotbollsförbundet avslogs vände sig Cristiano Ronaldo till en spansk idrottsdomstol. Även där blev det nej till att ändra hans fem matcher långa avstängning.

”Ännu ett obegripligt beslut. Från en orättvisa till en annan. Men de kommer aldrig att sänka mig”, skriver Real Madrid-stjärnan på sin Instagram.

Fotbollsförbundet valde att stänga av honom ytterligare fyra matcher efter att han knuffat en domare som gav honom två gula kort i den första matchen i spanska supercupfinalen mot Barcelona.
