Nya uppgifter: Regeringen slopar två skatteförslag


Nina Latvala


Regeringen tänker dra tillbaka två av tre planerade skattehöjningar, efter Alliansens hot om fler misstroendevotum. Det förslag som kommer att kvarstå är det om flygskatten, enligt uppgift till SVT Nyheter. Beskedet ska enligt uppgifterna presenteras vid en pressträff i Rosenbad på lördagen.

Liknande uppgifter kom även tidigare i veckan från DI och Expressen, uppgifter som tillbakavisades av finansminister Magdalena Anderssons (S) pressekreterare Gösta Brunander.

Förutom flygskatten har regeringen tidigare aviserat förändrad brytpunkt för statlig inkomstskatt samt höjd skatt för småföretag.
