KI: Europa kan ge oss längre högkonjunktur



Trots att bygginvesteringar avtar på hemmaplan kan den svenska högkonjunkturen få draghjälp av Europa. Det hoppas i alla fall Konjunkturinstitutets prognoschef Ylva Hedén Westerdahl, skriver DI.

– Det är också därför vi tror på en ovanligt utdragen högkonjunktur, säger hon till tidningen.

Största riskerna för ekonomin är enligt Hedén Westerdahl att företagen inte får tag i rätt arbetskraft. Även brexit utgör en risk för svensk del, säger hon till tidningen.
