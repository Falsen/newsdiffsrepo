Trump i telefon med Abe: ”Är överens om Nordkorea”


Emmelie Wallroth


Japans premiärminister Shinzo Abe och USA:s president Donald Trump hade ett 40 minuter långt telefonsamtal efter att Nordkorea avfyrat en robot över Japan, skriver AP. Under samtalet analyserade ledarna Nordkoreas tilltag, samt vilka åtgärder länderna vill vidta.

– Japan och USA är överens, säger Abe i ett uttalande.

Båda länderna vill se hårdare tag mot Nordkorea och Trump ska ha sagt att han står på Japans sida till ”100 procent”.

– President Trump uttryckte sitt starka engagemang för att försvara Japan, säger Abe.
