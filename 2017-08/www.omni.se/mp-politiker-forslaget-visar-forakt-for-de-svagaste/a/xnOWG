MP-politiker: Förslaget visar förakt för de svagaste


Elin Joleby


Miljöpartiets ordförande i Vellinge, Angela Everbäck, håller inte med om att de som tigger i kommunen stör den allmänna ordningen. Hon är kritisk till förslaget från den moderata kommunledningen om att förbjuda tiggeri på utvalda platser.

Hon ställer sig också frågande till om kommunens invånare verkligen tycker att frågan är så angelägen att Vellinge ska försöka bli först i landet med ett tiggeriförbud. Everbäck tror att risken är stor att kommunen åter kommer att förknippas med främlingsrädsla och avståndstagande.

”Att lägga till ett förbud mot tiggeri på allmän plats är att visa förakt för de svagaste”, skriver Everbäck.
