M-väljarna i mätning: Vill se Bildt som partiledare


Sebastian Hagberg


Carl Bildt är moderatväljarnas överlägsna favorit till att ta över som partiledare. Det visar en ny mätning från DN/Ipsos. 45 procent av deltagarna i undersökningen vill se Bildt som ny ledare för Moderaterna. 12 procent vill att Anders Borg tar över och bara 5 procent föredrar den interna favoriten, Ulf Kristersson.

– Förtroendet för Bildt finns även på andra sidan blockgränsen och bland SD-väljare, säger David Ahlin, opinionschef på Ipsos, till DN.

Skillnaden märks även när M-väljarna får frågan om förtroendet för de olika kandidaterna. 87 procent har stort eller mycket stort förtroende för Bildt. För Kristersson är siffran 42 procent.
