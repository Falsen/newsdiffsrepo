Uppgifter: Förlorar ÖFK väntar bud på Ghoddos


Michelle Muntau


Om Östersund FK inte når Europa League efter kvalmatchen mot Paok ikväll väntar en försäljning av stjärnspelaren Saman Ghoddos, enligt uppgifter till Sportbladet. Enligt uppgifterna väntar fler än fem bud.

En kroatisk klubb ska vara intresserade men även klubbar i Italien, England, Nederländerna, Frankrike, Belgien och Schweiz. Detta bekräftar Östersunds ordförande Daniel Kindberg för FotbollDirekt.

Ghoddos säger till Sportbladet att han blir glad av alla rykten men att hans tankar just nu ligger på kvällens match.

– Just nu är tankarna bara på att vi ska vinna och gå vidare, där är allt fokus, säger han.
