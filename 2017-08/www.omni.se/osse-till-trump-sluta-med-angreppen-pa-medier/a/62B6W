OSSE till Trump: Sluta med angreppen på medier


Jakob Rickardsson


Organisationen för säkerhet och samarbete i Europa (OSSE) uppmanar USA:s president Donald Trump att sluta angripa medier. Trump har åtskilliga gånger beskyllt etablerade medier som The New York Times och CNN för att publicera falska nyheter.

"Jag uppmanar Förenta staternas administration att avhålla sig från att gå till sådana angrepp mot medierna", skriver Harlem Désir, representant för OSSE:s pressfrihetsorgan, i ett brev till Vita huset.

I brevet lyfts också Trumps utpekande av medierna som "folkets fiende" fram. Något som OSSE menar riskerar att göra journalister till måltavlor för våldshandlingar.
