Statsvetare: Partiledarstrid kan skada opinionen


Samuel Inghammar


Trycket på moderatledaren Anna Kinberg Batra att avgå har vuxit de senaste dagarna. Hälften av partidistrikten har i nuläget gått ut och sagt att de vill se en annan partiledare.

Statsvetaren Jonas Hinnfors säger till TT att om man dömer från tidigare fall så tycks den sortens press vara skadlig i opinionen.

– För några år sedan utmanades KD-ledaren Göran Hägglund av Mats Odell. Även om han lyckades sitta kvar som partiledare hade en stor minoritet röstat på Odell. Efter det präglades KD av två tydliga linjer i partiet och efter det gjorde partiet ett av sina sämsta val 2014.

Ett äldre exempel är striden i dåvarande Folkpartiet, när Maria Leissner utmanades av Anne Wibble och Bo Könberg 1995. Enligt Peter Esaiasson, professor i statsvetenskap vid Göteborgs universitet, hängde det med ända till valåret 1998.

– Efter att Leissner avgick innan valet hade Folkpartiet en svag politisk ställning och rörde sig mot fyraprocentsstrecket, säger Esaiasson.
