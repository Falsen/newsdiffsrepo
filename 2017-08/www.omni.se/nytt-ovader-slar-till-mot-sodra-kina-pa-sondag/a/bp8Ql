Nytt oväder slår till mot södra Kina på söndag


Michelle Muntau


Knappt har Macao hunnit hämta andan efter tyfonen Hato, som resulterat i stora översvämningar och mörklagda kasinon, innan nästa oväder drar in mot Kinas sydkust, skriver TT.

Observatoriet i Hongkong varnar för ännu en tropisk cyklon som rör sig mot området och kan nå land på söndag. Tyfon är det namn som används på så stora oväder i regionen; de motsvarar också orkaner i norra Atlanten.

Runt två dygn efter att Hato härjade i södra Kina pågår röjningsarbetet i spelparadiset Macao, som tidigare var portugisisk koloni och nu är en region i Kina.

– Det har varit en verklig känsla av förtvivlan. Varje person som läggs till dödstalet är demoraliserande för invånarna i Macao, Andrew Scott, vd för ett medieföretag.

Det officiella dödstalet i Macao blev nio. Ytterligare åtta personer omkom i de sydvästra delarna av Kinas fastland.
