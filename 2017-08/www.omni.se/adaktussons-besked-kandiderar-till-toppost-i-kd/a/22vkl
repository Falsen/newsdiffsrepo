Adaktussons besked: Kandiderar till toppost i KD


Josefin Pehrson


EU-parlamentarikern Lars Adaktusson kommer att kandidera till en toppost i Kristdemokraterna på partiets riksting i oktober. Han säger till SR Ekot att anledningen är att han nominerats av partimedlemmar och distrikt runt om i landet och även av ungdomsförbundet och seniorförbundet.

– Det här är ett stort förtroende, som jag naturligtvis är väldigt tacksam över, och jag vill svara upp mot det genom att säga att jag står till förfogande, säger Adaktusson till SR.
