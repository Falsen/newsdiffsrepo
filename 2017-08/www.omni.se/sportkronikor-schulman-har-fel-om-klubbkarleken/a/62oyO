Sportkrönikör: Schulman har fel om klubbkärleken


Ines Micanovic


Alex Schulman skrev i en krönika att han inte klarar av svenskar som passionerat håller på utländska lag. Men han försöker bara förminska andras klubbkärlek, skriver Expressens sportkrönikör Sebastian Mattsson.

”Vi som gillar Arsenal, Liverpool och Real Madrid kan vara lika passionerade, lika äkta och fina som de allsvenska supportrarna”, skriver Mattsson i en replik.

Trots att man saknar direkt koppling till en stad kan man visst känna äkta klubbkärlek, menar Mattson. Han ifrågasätter också Schulmans syn på identitet. Ingen skulle exempelvis be en nysvensk familj att ta ner en svensk flagga som de hängt upp hemma, skriver Mattsson som ett exempel.

”Där köper vi, med rätta, individens rätt att konstruera sitt eget jag efter eget huvud.”
