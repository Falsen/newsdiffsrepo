Uppgift: Kompass stoppas som ambassadör


Peter Johansson


Svenske toppdiplomaten Anders Kompass nekas ackreditering som ambassadör i Guatemala. Det rapporterar TT med hänvisning till den guatemalanska tidningen El Periódico. Tidningen skriver att landets president Jimmy Morales ”nekat godkännandet av en av de mest erfarna och respekterade diplomaterna på global nivå, Anders Kompass, som Sverige föreslagit som ambassadör i Guatemala”. Enligt tidningen beror detta på att Morales vill få bort chefen för en FN-anknuten granskningskommission som avslöjat stora korruptionshärvor i landet.

UD har ännu inte bekräftat uppgifterna.
