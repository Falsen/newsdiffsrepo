Läkare larmar: Nu svälter även medelklassens barn


Josefin Pehrson


Allt fler barn riskerar att bli undernärda och dö av svält i krigets Jemen. När BBC:s team besöker sjukhuset i Hudadyah träffar de den undernärda treåringen Alaa som fötts under inbördeskriget.

– Vi ser allt fler undernärda barn. Nu är det inte längre bara de fattiga som kommer hit med gravt undernärda barn utan även medelklassfamiljer, säger en av läkarna till tv-kanalen.

Tidigare importerade Jemen sin mat via hamnen i Hudadyah men matförsörjningen sätts ur spel av de saudiska flyganfallen mot hamnen.

– Mat borde inte vara ett krigsvapen, säger David Beasley vid FN:s livsmedelsprogram.

Han tillägger att hundratusentals barn kommer dö om hamnen fortsätter att bombas.

Treåriga Alaa dör under tiden filmteamet är på sjukhuset och hans familj ber BBC att filma deras sista tid tillsammans för att visa världen vad som pågår i Jemen.
