Dopningsjägare kritiserar studie: Är mycket oklar


Linnea Järkstig


Var tredje deltagare vid friidrotts-VM 2011 hade dopat sig, enligt en forskningsrapport som fått stor uppmärksamhet. Men studien möts nu av kritik för att ha varit otydlig och dåligt gjord, skriver SVT Sport.

Harri Syväsalami, dopningsjägare och generalsekreterare för Finlands etiska idrottscenter, tycker att resultatet ska tas med en nypa salt.

– Det kan vara att idrottare som dopat sig tidigare under karriären svarat ”ja” på frågan och samtidigt kan det finnas många som tagit ämnen som senare blivit förbjudna, säger han till SVT.

Publiceringen av rapporten dröjde på grund av en konflikt mellan forskarna om hur vetenskapligt pålitlig studien var.
