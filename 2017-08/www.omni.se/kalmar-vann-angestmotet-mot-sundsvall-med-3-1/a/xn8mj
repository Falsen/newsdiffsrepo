Publicerad 21 augusti, 19:31


Kalmar vann ångestmötet mot Sundsvall med 3–1


Linnea Järkstig


Kalmar FF vann ångestmötet mot Gif Sundsvall efter den demoraliserande 0–6-förlusten mot Malmö. Smålänningarna besegrade Norrlandslaget med 3–1 och ökar avståndet till allsvenskt kval.

– Vi är på gång, säger Viktor Elm till C More.

Jonathan Ring, nyligen hemplockad från ett misslyckat utlandsäventyr i turkiska Genclerbirligi, skruvade in 1–0 i den 13:e minuten med ett distansskott. Två minuter in i andra halvlek dubblade gästerna ledningen när ett hårt inlägg från Emin Nouri nickades ännu hårdare i eget mål av Sundsvalls mittback Eric Björkander. Efter en hörna avlossade Victor Elm vänstersläggan och bollen satt i ena krysset.

Men Sundsvall lyckades reducera storförlusten när Linus Hallenius forcerade in 1–3-reduceringen när bara två minuter återstod.
