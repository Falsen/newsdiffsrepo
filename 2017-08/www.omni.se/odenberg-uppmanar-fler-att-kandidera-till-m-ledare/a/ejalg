Odenberg uppmanar fler att kandidera till M-ledare


Andreas Victorzon


Den tidigare försvarsministern Mikael Odenberg uppmanar fler kandidater att träda fram till partiledarposten i Moderaterna, säger han till SvD. Partiet har inte tradition av att en partiledare utses öppet. Men det förespråkar nu Odenberg eftersom det skulle innebära att kandidaterna då måste presentera vad de vill. Visserligen måste valberedningen få diskutera saken bakom stängda dörrar.

– Men det är rimligt att partiet vet vilka namn som diskuteras och vad de vill med SD exempelvis, säger Mikael Odenberg till tidningen.

Odenberg vill också se ett blocköverskridande samarbete utan att blanda in SD, men vill inte kommentera hur detta kan se ut.
