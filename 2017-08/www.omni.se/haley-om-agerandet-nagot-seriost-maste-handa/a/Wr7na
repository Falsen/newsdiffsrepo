Haley om agerandet: ”Något seriöst måste hända”


Linnea Järkstig


USA:s FN-ambassadör Nikki Haley säger att ”något seriöst måste hända” efter Nordkoreas robotavfyrning över Japan. Enligt Haley måste FN nu vidta ”allvarliga åtgärder”, skriver Reuters.

– Det är oacceptabelt. De har brutit mot varje FN-säkerhetsråds resolution som vi har haft, och jag tror att något seriöst måste hända, säger hon utan att ge några detaljerade uppgifter.

FN:s säkerhetsråd ska träffas klockan 23, svensk tid, för att diskutera krisen.
