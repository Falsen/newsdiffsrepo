Wall Street backade efter Trumps utspel om muren



USA-börserna backade på onsdagen efter att Donald Trump lovat att bygga muren mot Mexiko om han så tvingas stänga ner statliga myndigheter. Dow Jones industriindex och S&P 500 sjönk 0,4 procent, medan Nasdaqs kompositindex stängde på minus 0,3 procent.

Inför handelsdagen hade Trump även uttryckt tvivel till USA:s fortsatta medverkan i Nafta-avtalet.

Federal Reserves möte för centralbankstoppar i Jackson Hole, som inleds på torsdagen, bidrog också till en försiktig stämning bland investerare.

Fastigheter var den sektor som gick bäst för dagen, följt av energi, skriver Direkt. Oljebolagen fick skjuts av att priset på olja steg under dagen, efter att energidepartementet rapporterat att algren av råolja sjönk med 3,3 miljoner fat under förra veckan.
