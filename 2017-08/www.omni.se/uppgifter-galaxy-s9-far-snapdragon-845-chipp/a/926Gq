Uppgifter: Galaxy S9 får Snapdragon 845-chipp


Mats Karlsson


Källor till sajten XDA Developers hävdar att Samsungs kommande flaggskeppsenhet Galaxy S9 – som förväntas släppas om ungefär ett halvår – kommer att vara rustad med Qualcomms Snapdragon 845-chipp. Liknande rykten har cirkulerat tidigare, och Snapdragon 845 ska helt enkelt vara uppföljaren till Snapdragon 835, som sitter i de flesta av dagens high end-Androidtelefoner.

Samsung ska ha fått första tjing på chippet, vilket innebär att man sannolikt också blir först med att lansera en enhet med det.

Andra rykten om telefonen gör gällande att den mindre versionen får en QHD-skärm, 4 GB arbetsminne och 64 GB lagring. Desto mindre är känt om den större enheten Galaxy S9+.
