Minst 22 döda efter Harvey – drar nu in över Louisiana


Michelle Muntau


Stormen Harvey drar just nu in över land strax väster om staden Cameron i delstaten Louisiana, rapporterar Reuters med hänvisning till det amerikanska orkancentret NHC. Meteorologerna räknar med att stormen snart kommer att försvagas.

Stormen har slagit regnrekord och städerna längs Texas kust kommer att ta lång tid att återställa. Aldrig har en enskild storm fört med sig lika mycket nederbörd till den amerikanska kontinenten, enligt flera medier. Minst 22 personer har dött, men dödssiffrorna väntas stiga. Uppemot 30 personer befaras ha omkommit, uppger lokala myndigheter enligt New York Times.
