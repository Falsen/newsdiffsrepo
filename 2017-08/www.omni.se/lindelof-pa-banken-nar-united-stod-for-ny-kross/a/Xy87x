Lindelöf på bänken när United stod för ny kross


Sebastian Hagberg


Manchester United har fått en smakstart på Premier League-säsongen. 4–0-segern i premiären mot West Ham följdes av en ny 4–0-vinst på bortaplan mot Swansea i dag. Eric Bailly gav United ledningen i slutet av den första halvleken. Den andra halvleken var länge mållös men under de sista tio minuterna gjorde United tre mål – Romelu Lukaku, Paul Pogba och Anthony Martial blev målskyttar.

Svenske Victor Nilsson Lindelöf fick plats i matchtruppen men fick stanna kvar på bänken hela matchen.
