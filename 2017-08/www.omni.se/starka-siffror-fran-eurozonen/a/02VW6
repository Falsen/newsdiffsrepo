Starka siffror från eurozonen



Både euron och Europaräntor stiger under förmiddagen, efter starka PMI-tal (inköpschefsindex) från euroområdet. Det rapporterar Nyhetsbyrån Direkt.

ECB-chefen Mario Draghi har talat i Tyskland i dag. Talet var ett mer teoretiskt resonemang utan bäring på den aktuella penningpolitiken. På fredag kväll ska han tala i Jackson Hole, med möjlighet till ny guidning.

Tidigare i dag har även de stora europeiska ekonomierna Tyskland och Frankrike levererat starka PMI-tal.
