Paltrow anklagas: Säljer D-vitamin mot cancer


Josefin Pehrson


Skådespelaren Gwyneth Paltrows livsstilsajt Goop får hård kritik av en amerikansk konsumenträttsorganisation som i ett brev till myndigheterna anklagar sajten för kvacksalveri.

Ett 50-tal ogrundade påståenden om de hälsoprodukter som säljs via sajten pekas ut. Bland annat säljer Goop ljudande kristallskålar, som sägs hjälpa mot infertilitet, rosenolja mot depressioner, bärbara klistermärken mot ångest och tillskott av D-vitamin mot cancer.
