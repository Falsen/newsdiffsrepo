Studie: Tredjedel av alla tävlande i VM 2011 dopade


Linnea Järkstig


Över en tredjedel av alla deltagare vid friidrotts-VM 2011 har erkänt att de dopat sig. Det visar en ny studie av forskare vid tyska universitetet i Tübingen och amerikanska Harvards medicinska fakultet.

Mer än 45 procent svarade ja på frågan om de tagit förbjudna medel, skriver forskarna i tidningen Sports Medicine.

– Studien visar att biologiska blod- och urintester endast avslöjar en väldigt liten del av dopningsfallen. Som vi skriver i rapporten är de troligt att idrottarna har funnit flera olika sätt som inte avslöjas i testerna, säger Harrison Pope, professor vid Harvard.
