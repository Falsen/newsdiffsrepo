Nazist tar plats i fullmäktige i Borlänge


Linnea Järkstig


Nazisten Pär Sjögren blir i höst ordinarie ledamot i kommunfullmäktige i Borlänge. Sjögren är ledare inom nazistiska Nordiska motståndsrörelsen (NMR).

Han valdes in som ersättare för Sverigedemokraterna i fullmäktige genom en kupp i valet 2014, och har sedan dess flera gånger tjänstgjort i kommunens högsta politiska organ. När nu en SD-ledamot flyttar och lämnar sina politiska uppdrag blir Sjögren ordinarie, skriver Dalarnas Tidningar.

Pär Sjögren skriver i ett sms till tidningen att han ”inte pratar med ’journalister’ som har som jobb att propagera för massinvandring och som går i kulturmarxisternas ledband”.
