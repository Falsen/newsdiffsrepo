”Modigt av Khosrowshahi att ta förarsätet”



Enligt samstämmiga medierapporter kommer Expedia-chefen, Dara Khosrowshahi, ta över vd-posten i Uber. Khosrowshahi beskrivs bland annat som en aktiv affärsman och en person som varit öppen i sin kritik mot USA:s president Donald Trump, skriver Bloomberg.

Även om Khosrowshahi inte har samma stjärnglans som Jeff Immelt, General Electrics ordförande som nämnts bland toppkandidaterna till jobbet, kan han vara ett utmärkt val. Det skriver Reuters Una Galani i en analys.

Khosrowshahi kan både tech- och transportsektorn och vet hur man gör aktieägare glada. ”Det är modigt av Khosrowshahi att ta förarsätet, men han har en god chans att sätta Uber på rätt kurs”, skriver Galani.
