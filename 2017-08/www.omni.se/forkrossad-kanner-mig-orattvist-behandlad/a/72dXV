Publicerad 22 augusti, 10:23


”Förkrossad – känner mig orättvist behandlad”


Michelle Muntau


Efter att norska skidstjärnan Therese Johaug fått besked om att hennes dopningsavstängning förlängs till 18 månader träffar hon pressen i tårar.

– Det är väldigt tufft, jag tycker det är orättvist. Jag känner mig orättvist behandlad. Jag har inte velat ge mig, säger hon och tillägger att hon är ”helt knäckt”.

Efter idrottens skiljedomstol Cas beslut står det klart att hon missar OS 2018.

– Jag är förkrossad. Jag hade en dröm om OS.

Hennes nästa mål är VM 2019.

– Det är ett och ett halvt år bort. Jag måste använda tiden med att jobba med mig själv och få avstånd till det här, säger  Johaug.
