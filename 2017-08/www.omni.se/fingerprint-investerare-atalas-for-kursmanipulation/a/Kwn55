Fingerprint-investerare åtalas för kursmanipulation



En av Fingerprint Cards mest profilerade aktieägare åtalas för försök till storskalig kursmanipulation, skriver DI. Enligt stämningsansökan som lämnades in på tisdagen ska den misstänkte ha lagt order på runt 3,5 miljarder kronor som inte varit avsedd att leda till avslut, skriver tidningen.

Personen ska ha lagt sina order precis i början eller slutet av handelsdagen vid totalt 78 tillfällen under stora delar av 2016, uppger chefsåklagare Thomas Langrot vid EBM.

Handelsmönstret ska ha upptäckts av Nasdaq Stockholm som slog larm.

Den åtalade har kopplingar till nätaliaset ”Crowhater”, skriver DI. Personen nekar till brott.
