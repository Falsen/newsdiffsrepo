Hoten mot vårdpersonal har ökat i Skåne


Andreas Victorzon


Hot mot vårdpersonal i Skåne i samband med vård av kriminella, skottskadade patienter har ökat de senaste åren. Det uppger Marie Jensen, säkerhetshandläggaren på Skånes universitetssjukhus, för SVT Nyheter Skåne.

I somras dömdes en 20-årig man som var inlagd för vård av en skottskada till böter för att ha hotat två sköterskor vid sjukhuset i Lund. Men långt ifrån alla hot leder till polisanmälningar eller ens en rapport till sjukhusledningen enligt Marie Jensen. Enligt interna intervjuer med sjukhuspersonal som SVT tagit del av är många anställda rädda för de kriminella och deras hot.
