Virus sprids på Facebook via vänners konton


Mats Karlsson


Ett nytt Facebookvirus härjar för fullt och lurar användare att klicka på skadliga länkar. Det är via Facebook Messenger som länkarna skickas. De ser ut att vara länkar till videoklipp  som kommer från någon av dina vänner på det sociala nätverket, men om man klickar på länken kommer man till en sida med en uppspelnings-ikon. Samtidigt ombeds man ladda ned ett tillägg till sin webbläsare, vilket är skadlig kod som sprider viruset vidare.
