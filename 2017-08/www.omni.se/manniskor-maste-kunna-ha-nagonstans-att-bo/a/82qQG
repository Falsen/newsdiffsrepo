”Människor måste kunna ha någonstans att bo”


Emma Hedlin


Bostadssituationen och segregationen är två av Boverkets stora utmaningar, säger myndighetens nya generaldirektör Anders Sjelvgren i en intervju i DI.

Sjelvgren menar att människor måste ha någonstans att bo och att det måste vara möjligt att förändra sin situation om man byter jobb eller flyttar isär. Han fortsätter:

– Det gäller att samhället vi bygger är för alla medborgare. En ökad segregation är inte bra för någon.

För att lösa utmaningarna efterlyser Sjelvgren dels ett effektivare regelverk hos Boverket och dels att myndigheten effektiviserar sina förslag på hur man kan förändra lagstiftningen.
