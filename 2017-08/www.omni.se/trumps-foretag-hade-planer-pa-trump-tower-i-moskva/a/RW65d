Trumps företag hade planer på Trump Tower i Moskva


Emmelie Wallroth


Donald Trumps företag hade planer på att bygga ett Trump Tower i Moskva, skriver The Washington Post. Enligt källor till tidningen pågick diskussioner under Trumps valkampanj i slutet av 2015 och i början av 2016. Något som under måndagen bekräftades av dokument som lämnades in till kongressens pågående utredning kring Trumpadminstrationens påstådda kontakter med Ryssland.

Investerare och Trumps företag ska ha skrivit på en avsiktsförklaring om att bygga Trump Tower i staden och ett annat företag skulle hålla i projektet. Men projektet övergavs i januari förra året.

Det oklart om Donald Trump kände till planerna på bygget i den ryska huvudstaden, men enligt tidningen visar detaljerna i projektet att Trumps verksamhet aktivt haft kommersiella intressen i Ryssland, samtidigt som Trump kampanjade till presidentposten.
