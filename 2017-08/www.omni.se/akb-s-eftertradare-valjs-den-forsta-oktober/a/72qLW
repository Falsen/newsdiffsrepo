AKB:s efterträdare väljs den första oktober


Elin Joleby


Moderaterna kommer att hålla extrastämma den 1 oktober för att välja efterträdaren till den avgående partiledaren Anna Kinberg Batra. Datumet beslutades efter möten mellan partistyrelsens arbetsutskott och valberedningens ordförande, säger partisekreteraren Anders Edholm till TT.

Länsförbund och organisationer som ungdomsförbundet, M-kvinnor, Öppna Moderater och Moderata seniorer får till den 11 september på sig att nominera en eller flera kandidater till partiledarposten. De uppmanas ta hjälp av partiets medlemmar i valet av kandidater, skriver TT.
