Sjunde mandatperioden inledd i Sametinget


Elin Joleby


Sametinget har inlett den sjunde mandatperioden med en ceremoni i rådhuset i Östersund.

Kronprinsessan Victoria är på plats. För en vecka sedan meddelade hovet att ingen från kungahuset hade möjlighet att närvara, men efter kritik från bland annat Sametingets ordförande Stefan Mikaelsson valde man att stuva om i kronprinsessans kalender.

Den nya mandatperioden inleds med ett maktskifte i Sametinget, sedan den tidigare oppositionen tillsammans med två enmandatspartier beslutat att bilda koalition. Det är rennäringspartierna Sámiid Riikkabellodat (Samelandspartiet) och Guovssonásti och Vuovdega (Skogssamerna) som tillsammans med Samiska Folkomröstningspartiet och partiet Samerna tar över den politiska ledningen. De fem partierna har totalt 17 av 31 mandat.
