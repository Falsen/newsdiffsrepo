Harvey slår mot oljan: Bensinpriset högsta på två år


Emma Hedlin


Stormen Harvey fortsätter att slå mot den amerikanska energiproduktionen. På onsdagsmorgonen kanar priset på råolja samtidigt som priset på bensin stiger till den högsta nivån sedan juli 2015, rapporterar CNBC. En femtedel av USA:s raffinaderier har stängts ner till följd av Harvey – något som minskar efterfrågan på råolja men ökar rädslan för bränslebrist.

Vid halv åttatiden på onsdagsmorgonen, svensk tid, hade Nordsjöoljan Brent gått ner 0,3 procent och kostar 51,80 dollar fatet. WTI-oljan var vid samma tidpunkt oförändrad och kostar 46,29 dollar fatet.
