Tv-bolag stämmer piratsajter inför matchen


Nina Latvala


Tv-bolaget Showtime, som äger rättigheterna att sända kvällens boxningsmatch mellan Floyd Mayweather Jr och Conor McGregor, har en annan pågående match utanför ringen. Enligt Forbes har Showtime lämnat in en stämningsansökan i en domstol i Kalifornien, riktad mot piratsajter som erbjudit liveströmning av boxningsmatchen utan tillstånd.

Uppemot en miljard människor i över 200 länder beräknas titta på matchen, som avgörs i T-Mobile Arena i Las Vegas i natt.
