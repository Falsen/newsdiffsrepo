Starbreeze rasade 19 procent på rapport



Starbreeze tillhörde torsdagens förlorare efter en rapportmiss. Vid stängning hade aktien rasat 19 procent. Även Raysearch, vars rapport också var en besvikelse, tappade och stängde på minus 12 procent.

På storbolagslistan dalade indextunga Ericsson 1,2 procent, samtidigt som Volvo var ned 1,9 procent. Sobi var en klar förlorare efter att Nordea sänkt rekommendationen. Aktien stängde ned 7,7 procent under hög omsättning. H&M vände till plus 0,6 procent efter att ha handlats på minussidan under förmiddagen.
