Starbreeze och Raysearch straffas efter rapporter



Två tidigare aktieraketer faller efter svaga rapporter på en annars stillastående börs på torsdagen. Bland storbolagen fortsätter augusti månads kräftgång för klädjätten H&M som är ned 0,4 procent efter cirka tio minuters handel. Sobi faller tungt, −6,5 procent, efter rekommendationssänkning från Nordea.

Spelutvecklaren Starbreeze vände till förlust och varnar för att fler förlustkvartal kan följa. Aktien är ned nästan 7 procent efter cirka tio minuters handel.

I går avslöjades att flera storblankare spekulerar i nedgångar för Raysearch. Morgonens rapport var också en besvikelse – resultatet sjönk rejält. Aktien tappar över 7 procent.

Karo Pharma lägger bud på norska Weifa och rapporterade kraftig vinsttillväxt. Aktien är upp 3,6 procent i inledningen.

Andra rapportbolag är bland annat Wilson Therapeutics, −5,6 procent, och det Aktietorgsnoterade spelbolaget Cherry, +5,3 procent.
