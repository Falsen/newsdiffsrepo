Starbreeze och Raysearch fortsätter falla på börsen



Starbreeze fortsätter att falla efter morgonens rapportmiss. Strax efter klockan 12 på torsdagseftermiddagen hade aktien rasat 15 procent. Även Raysearch, vars rapport också var en besvikelse, har tappat och ligger på minus 13,8 procent vid samma tid.

Bland storbolagen fortsätter kräftgången för klädjätten H&M som är ned 1,6 procent vid lunchtid. Även Sobi fortsätter torsdagens tapp efter att Nordea sänkt rekommendationen och ligger på minus 8 procent samma tid.

SSAB och Assa Abloy går mot den röda strömmen och ligger på plus 1 procent respektive plus 0,7 vid kvart över tolv.
