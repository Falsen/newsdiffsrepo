Uppgift: Tesla-lastbil kan nå 50 mil på en laddning



Teslas ellastbil som väntas presenteras under september ska enligt uppgifter till Reuters ha en körräckvidd på 200–300 miles, alltså upp till nära 50 mil. Räckvidden är ett tecken på att Tesla siktar på marknaden för regional frakt.

Teslas vd Elon Musk sägs ha förhoppningar om att kunna inleda storskalig produktion ”inom ett par år”.

En diesellastbil i samma segment kostar i genomsnitt cirka 120 000 dollar, knappt 1 miljon kronor. Bara batteriet till en lastbil med den räckvidd Tesla sägs sikta på bedöms kosta mer än så, enligt analytiker.
