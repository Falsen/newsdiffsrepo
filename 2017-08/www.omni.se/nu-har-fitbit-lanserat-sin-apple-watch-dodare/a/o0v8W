Nu har Fitbit lanserat sin Apple Watch-dödare


Mats Karlsson


Wearable tech-jätten Fitbit har till slut offentliggjort sin omtalade smartwatch. Enheten får namnet Ionic och beskrivs av många experter som en potentiell Apple Watch-dödare.  Ionic är i stora stycken en uppföljare till Fitbit Blaze och är bland annat rustad med inbyggd GPS och en vattentäthet på ned till 50 meters djup. Klockan har även en lagringskapacitet på hela 2,5 GB och en batteritid på hela fyra dagar (förutsatt att man inte använder GPS konstant). Dessutom kör klockan sitt eget operativsystem Fitbit OS och är rustad med betaltjänsten Fitbit Pay.
