Mellin: Dumt av Fritzon att ställa in med Listhaug


Hanna Åkesson


Det var dumt av migrationsminister Heléne Fritzon (S) att ställa in mötet i Rinkeby med den norska invandrings- och integrationsministern Sylvi Listhaug, från högerpopulistiska Fremskrittspartiet. Det skriver Aftonbladets Lena Mellin i en krönika.

”Det ger bara ytterligare spridning åt Sylvi Listhaugs bisarra bild av Sverige”, skriver hon.

Mellin skriver att Listhaugs påstående att det finns 60 ”no go-zoner” i Sverige är kvalificerat nonsens. Att i sista stund ställa in det planerade mötet och inte erbjuda en motbild ger draghjälp åt Sylvi Listhaugs kampanj, menar hon.
