Friades för bebismord – får nu 160 000 kronor


Linnea Järkstig


En man som i över tre månader satt häktad misstänkt för att ha dödat sin fem månader gamla bebis får 160 000 kronor i ersättning för frihetsberövandet, skriver Värmlands Folkblad. Den 21-årige pappan får ersättningen eftersom misstankarna gällde särskilt allvarlig brottslighet.

Förundersökningen lades ner i slutet av förra året då man enligt åklagaren inte kunde avgöra om mamman eller pappan var skyldig till barnets död.

Det var förra sommaren som barnet dog i värmländska Sunne. Sjukvårdspersonal slog larm eftersom de ansåg att skadorna orsakats av ett fall och därefter häktades både mamman och pappan misstänkta för mord, men paret skyllde på varandra.
