Kraftiga översvämningar efter orkanen Harvey


Jakob Rickardsson


Myndigheter i Texas varnar nu för kraftiga översvämningar i och omkring Houston efter att orkanen Harvey har dragit in över land. Solen börjar nu gå upp över det drabbade området och de första rapporterna om skador börjar nu komma.

– Det är omfattande förödelse, säger borgmästaren i staden Rockport till The Weather Channel och beskriver hur bostäder och affärsbyggnader har skadats, vissa uppges vara helt förstörda.

Den lokala vädermyndigheten väntar sig att vattennivåerna på vissa ställen kan nå upp till en meter. Närmare 300 000 hushåll är utan ström.
