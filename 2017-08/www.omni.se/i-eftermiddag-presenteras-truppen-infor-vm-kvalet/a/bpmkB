Flera överraskningar i Anderssons VM-kvaltrupp


Elin Joleby


Förbundskapten Janne Andersson kom med flera överraskningar när han på onsdagen avslöjade truppen inför VM-kvalmatcherna i Bulgarien den 31 augusti och i Vitryssland den 3 september.

Oscar Hiljemark och Sam Larsson petas och Gustav Svensson, Marcus Rohdén och Alexander Fransson gör comeback i landslaget. John Guidetti saknas sedan tidigare på grund av en skada. Han ersätts av Samuel Armenteros.

– Det är två tuffa utmaningar som väntar och det kommer att krävas två topprestationer av oss, säger Andersson på en presskonferens.
