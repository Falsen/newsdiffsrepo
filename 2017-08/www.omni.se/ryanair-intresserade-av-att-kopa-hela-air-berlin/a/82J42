Ryanair intresserade av att köpa hela Air Berlin



Ryanair kan tänka sig att lägga ett bud på hela det konkurshotade flygbolaget Air Berlin, uppger bolagets vd Michael O’Leary, enligt Reuters.

Det irländska flygbolaget vill dock titta närmare på Air Berlins finanser och se vilka förluster de gör, för att kunna avgöra hur mycket omstrukturering som behövs. O’Leary upprepade även sin tidigare syn om att hela Air Berlins konkursprocess är fabricerad för att stärka Lufthansas position på den tyska marknaden.
