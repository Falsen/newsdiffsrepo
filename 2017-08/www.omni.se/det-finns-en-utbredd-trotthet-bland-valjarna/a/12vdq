”Det finns en utbredd trötthet bland väljarna”


Hanna Åkesson


En större andel väljare – fyra av tio – är positiva till en blocköverskridande mittenregering än de som är positiva till den rödgröna regeringen eller en alliansregering. Det visar en mätning från DN/Ipsos. En av tre väljare är positiva till en regering där SD samarbetar med ett eller flera partier.

– Svensk politik har hamnat i ett slags dödläge och det finns en utbredd frustration och trötthet bland väljarna, säger David Ahlin, opionionschef på Ipsos.

Han tror att många väljare inte anser att riksdagen fungerar. Regeringen får inte heller igenom sin politik samtidigt som det i dagsläget inte finns något som kan träda in i dess ställe, säger han.
