M-debattörer: Inför ”gated hospitals” med vakter


Elin Joleby


Hägna in och bevaka hela sjukhusområden för att skydda vårdpersonal och patienter från personer som hotar. Det föreslår Skånemoderaterna Carl Johan Sonesson och Stefan Lamme i en debattartikel i Sydsvenskan.

Debattörerna skriver att fler än femtio skottskadade personer vårdats på de skånska akutmottagningarna det senaste året. Ofta handlar det om personer med kopplingar till kriminella gäng, som för med sig oroligheter till sjukhusen och leder till att personal känner sig otrygg.

Sonesson och Lamme förespråkar ”gated hospitals”, inhägnade sjukhusområden. ”I alla fall nattetid ska hela områdena vara stängda. Utöver det är det minst sagt rimligt att säkerhetskameror placeras ut på sjukhusområdena och då speciellt vid akutmottagningarna.”
