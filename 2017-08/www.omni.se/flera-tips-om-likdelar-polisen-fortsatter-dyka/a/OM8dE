Flera tips om likdelar – polisen fortsätter dyka


Linnea Järkstig


Köpenhamnspolisen har under dagen fått mellan fyra och fem tips från folk som möjligtvis har sett något som skulle kunna vara andra likdelar i vattnet utanför Köpenhamn. Det berättar vice polisinspektör Jens Møller i ett videomeddelande.

– Vi har följt upp detta och ska dyka på ett ställe i Köpenhamns hamn för att se om det skulle kunna vara en likdel. Men vi har ännu inget bekräftat fynd, säger han.

Identifieringen av den kvinnotorso som i går hittades pågår fortfarande och polisen beräknas ha sin dna-analys klar i morgon. Det går enligt polisen inte att utesluta att det rör sig om den försvunna journalisten Kim Wall.
