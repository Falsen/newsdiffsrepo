Första direktflyget från Europa till Australien


Anna Flemmert


För första gången är det möjligt att flyga mellan Europa och Australien utan mellanlandning. Den 25 mars 2018 är det premiär för Qantas Airlines nya linje som tar passagerare från London till Perth på 17 timmar, skriver flera medier.

Enligt The Guardian börjar priset för en biljett i ekonomiklass på motsvarande cirka 11 300 kronor. Flygningen blir Qantas längsta och även den längsta i världen med en Boeing 787 Dreamliner.

Förhoppningen är att rutten ska öka turismen i västra Australien. Resenärer som ska vidare till exempelvis Sydney eller Melbourne kan mellanlanda i Perth istället för i Dubai, vilket förkortar restiden med en dryg timme, enligt The Guardian.
