Första dödsoffret bekräftat efter Harvey


Jakob Rickardsson


Minst en person har bekräftats död efter orkanen Harvey i den amerikanska delstaten Texas, uppger lokala myndigheter, för nyhetsbyrån AFP.

Den omkomna ska ha dött i samband med en brand i ett bostadshus som uppstod i samband med att orkanen drog in över staden Rockport.

Flera olika myndigheter arbetar just nu med att bilda sig en uppfattning om hur omfattande skador som orkanen har orsakat.

– Återhämtningen efter denna katastrof kommer att ta år, säger Brock Long, chef för den federala katastrofmyndigheten till MSNBC.
