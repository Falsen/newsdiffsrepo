Känd rysk regissör åtalas för grovt bedrägeri


Ines Micanovic


Den ryske regissören Kirill Serebrennikov åtalas för grovt bedrägeri, meddelar den federala utredningsmyndigheten Sledkom.

Regissören misstänks ha berövat staten över 68 miljoner rubel, motsvarande omkring 9,3 miljoner kronor, under en treårsperiod. Serebrennikov nekar till anklagelserna.

Serebrennikov har de senaste åren hamnat i bråk med ryska myndigheter och har öppet kritiserat regeringen. AFP beskriver åtalet som ryska regeringens senaste drag för att censurera konst och kultur i landet.
