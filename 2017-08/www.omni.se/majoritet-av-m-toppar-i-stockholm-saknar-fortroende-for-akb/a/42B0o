Majoritet av M-toppar i Stockholm saknar förtroende för AKB


Michelle Muntau


En stor majoritet av de moderata kommunalråden i Stockholms län saknar förtroende för partiledaren Anna Kinberg Batra, rapporterar flera medier.

– Jag kan bekräfta att en tydlig majoritet i förbundsstyrelsen och bland de moderata kommunalråden i Stockholms län uttryckt att de saknar förtroende för Anna Kinberg Batra som partiledare, skriver chefombudsmannen Oskar Öholm, i ett sms till TT.

Beskedet kommer efter att tre M-toppar i partiet krävt hennes avgång. 25 moderata kommunalråd i Stockholms län hade ett telefonmöte om partiets framtid under onsdagsförmiddagen.
