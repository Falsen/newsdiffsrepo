Titta! Nu blommar världens torraste öken


Anna Flemmert


Atacamaöknen i Chile är världens torraste plats bortsett från Nordpolen och Sydpolen, men nu exploderar hela landskapet i färg, skriver BBC.

Ovanligt kraftiga regnfall har fått miljontals vilande frön att vakna till liv och förvandlat den karga öknen till en milsvid blomstermatta med fler än 200 olika sorters vildblommor.

Fenomenet inträffar i regel vart sjunde år, men detta är andra året på raken som Atacamaöknen blommar.

Den som kommer hit före november kan se oändliga gula, lila och blå ängar och enligt BBC kommer det bli ännu mer de kommande veckorna. Hur lockande det än kan vara är det strikt förbjudet att plocka en bukett. Ängarna skyddas nämligen av myndigheterna.
