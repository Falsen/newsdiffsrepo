Försvarsministern intervjuas om misstroende


Josefin Pehrson


Hoten om att bli fälld i den kommande misstroendeomröstningen hänger över försvarsminister Peter Hultqvist (S) som i dag intervjuas i Ekots lördagsintervju.

Två andra ministrar rök under sommarens tumult efter it-skandalen på Transportstyrelsen men Stefan Löfven behöll Hultqvist. I intervjun utlovar SR svar på frågan varför han väljer att sitta kvar och om det finns något som kan rädda honom.
