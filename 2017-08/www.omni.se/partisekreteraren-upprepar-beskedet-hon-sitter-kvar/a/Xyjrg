Partisekreteraren upprepar beskedet: Hon sitter kvar


Linnea Järkstig


Trots flera nya öppna avgångskrav mot M-ledaren och rasande opinionssiffror kommer Anna Kinberg Batra sitta kvar. Det säger partisekreteraren Anders Edholm till TT.

– Det är klart att vi tar våra partivänners oro på allvar. Vi lyssnar in organisationen nu och jag håller kontakt med både förbundsordförande och föreningsordförande runtom i landet. Men för att vända den här situationen för Moderaterna krävs det att vi fokuserar på politiken och inte på interna bråk, säger han.

Partisekreteraren påpekar att det fortfarande finns många förbund som har uttryckt sitt stöd för M-ledaren. Under dagen har avgångskrav rests från två länsförbund – i Stockholm och Dalarna – dessutom har ungdomsförbundet gått ut med att de kräver någon ny på partiledarposten.
