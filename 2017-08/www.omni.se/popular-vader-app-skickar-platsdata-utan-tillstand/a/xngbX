Populär väder-app skickar platsdata utan tillstånd


Mats Karlsson


Den amerikanska vädertjänsten Accuweathers mycket populära väder-app för IOS skickar platsdata till annonsörer även om man väljer att inte tillåta appen att samla in platsdata. Det slår nu säkerhetsforskaren Will Strafach larm om.

Det är med hjälp av kod från företaget Revealmobile som appen trots nekad platsdelning försöker lokalisera användaren så gott det går ändå, bland annat genom att kontrollera var eventuella wifi-nätverk man ansluter sig mot finns rent geografiskt. Uppgifterna skickas vidare till Revealmobile, som sedan kan spåra användaren.
