Hultqvist: Tänker inte avgå frivilligt


Josefin Pehrson


Hoten om att bli fälld i den kommande misstroendeomröstningen hänger över försvarsminister Peter Hultqvist (S). I Ekots lördagsintervju är han tydlig med att han inte tänker avgå frivilligt utan i så fall låta oppositionen rösta bort honom i september.

– Jag är beredd att stå kvar vid att vi har gjort våran del av den här hanteringen på ett korrekt sätt, och jag tycker inte att de skäl som anges för min del är tillräckligt starka för att jag ska ställa min plats till förfogande. Jag kommer att vara beredd att stå ända ut i den här processen, säger Peter Hultqvist, till Ekot

Två andra ministrar rök under sommarens tumult efter it-skandalen på Transportstyrelsen men Stefan Löfven behöll Hultqvist.

– Jag tycker att ribban nu läggs så lågt så att i stort sett alla kan stå inför ett misstroendevotum av ett eller annat skäl, säger Hultqvist i intervjun.
