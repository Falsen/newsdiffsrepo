Samsungs Gear Fit 2 Pro läckt i förtid


Mats Karlsson


Det är oklart huruvida det är ett misstag som skett eller inte, men Samsung publicerade en kort stund innan sitt lanseringsevent i New York på onsdagseftermiddagen all information om det nya träningsarmbandet Gear Fit 2 Pro. Det är på Samsungs spanska sajt som enheten nu offentliggjorts. Gear Fit 2 Pro har en lätt böjd 1,5-tums AMOLED-skärm, inbyggd GPS+GLONASS, bluetooth 4.2, wifi, 4 GB lagringsutrymme samt 500 MB arbetsminne. Klockan kör operativsystemet Tizen och ska hålla för upp till fem dagars användning innan den behöver laddas igen.
