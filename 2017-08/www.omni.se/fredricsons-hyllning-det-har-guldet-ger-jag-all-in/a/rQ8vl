Fredricsons hyllning: ”Det här guldet ger jag All In”


Jakob Rickardsson


I OS förra sommaren var Peder Fredricson en outsider, till rid-EM i Göteborg kom han som den tunga favoriten som höll.

– Jag visste att jag kanske aldrig får en chans till att vinna en guldmedalj på hemmaplan med en häst som den här, sa Fredricson på presskonferensen efter guldet.

Peder Fredricson gick ut sist av alla i finalens andra runda, och hade råd med både en rivning och tidsfel. Med en rivning på trekombinationen på sista rakan blev det vinst med minsta möjliga marginal.

Fredricson har hunnit rida många hästar av varierande förmåga i sin karriär, men aldrig på någon som den numera elvaårige valacken All In.

– Det här guldet ger jag All In.
