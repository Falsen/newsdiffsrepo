Maduro hotar med Interpol och vädjar påven om hjälp


Ines Micanovic


Venezuelas president Nicolás Maduro tänker be Interpol utfärda en internationell arresteringsorder för landets sparkade riksåklagare, rapporterar flera medier.

Luisa Ortega Díaz flydde hemlandet i fredags tillsammans sin man, parlamentsledamoten German Ferrer. De flydde till Colombia, men har enligt myndigheterna där fortsatt resan mot Brasilien.

Maduro säger vid en presskonferens att de båda är inblandade i ”allvarlig brottslighet”. Han uppmanar samtidigt påven Franciscus att stötta honom mot ”det militära hotet från USA”.

– Må påven hjälpa oss att hindra Trump från att skicka soldater för att invadera Venezuela.
