Tidigare premiärminister fri efter kidnappningsdrama


Ines Micanovic


Libyens tidigare premiärminister Ali Zeidan har släppts fri efter att ha varit kidnappad i över en vecka, rapporterar Reuters.

Zeidan blev kidnappad av en väpnad grupp på ett hotell i huvudstaden Tripoli förra veckan, enligt en vän som reste ihop med honom.

Vänner och anhöriga misstänker att den väpnade gruppen har kopplingar till samlingsregeringen GNA, eftersom de var de enda som kände till detaljerna om Zeidans resa.

Zeidan flydde Libyen efter att ha avsatts hösten 2012, anklagad för förskingring. Han har inte återvänt till landet förrän nu.
