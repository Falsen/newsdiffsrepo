Specialpolis läckte info om offret efter mordet


Sebastian Hagberg


Den man som mördades i Hallonbergen tillsammans med sin fru i januari hade strax före dådet tagit kontakt med en polis vid en specialenhet för att lämna information om ett tidigare mord i Sundbyberg som han blev vittne till. Det framgår av förundersökningen som blev offentlig i dag när åtal väcktes för Hallonbergenmorden, skriver Expressen

Vittnet träffade polismannen vid en badmintonhall och överlämnade då en hylsa från brottsplatsen i Sundbyberg. Men polismannen lämnade inte vidare hylsan till mordutredarna utan lät den ligga på ett skrivbord. I förhör säger polismannen att han inte förstod var hylsan kom ifrån.

Dessutom ska polismannen ha pratat med en utomstående person, en före detta polis, om mordet på uppgiftslämnaren.

”Ngn kändis som blev klippt i HB idag?” frågade exkollegan.

”Min UL. (uppgiftslämnare, red. anm) Var tyst om det”, svarade polismannen.
