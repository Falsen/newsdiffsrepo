Hård fajt på vänsterkanten inför kval mot Bulgarien


Malin Rising


Det är en hård kamp om att få spela på vänsterkanten inför Sveriges VM-kvalmatch mot Bulgarien, skriver TT.

Inför VM-kvalen mot Frankrike i november och mot Vitryssland i mars valdes Martin Olsson bort på grund av skador. I stället fick Ludwig Augustinsson chansen och han fick sedan stanna kvar i hemmamatchen mot Frankrike i juni.

Det köper Olsson, men han ger inte upp fajten om positionen.

– Jag var inte med mot Frankrike och blir det samma lag nu så förstår jag det, säger han, men tillägger:

– Jag är ganska säker på mig själv och känner att spelar jag som jag har gjort tidigare i landslaget så borde jag vara med på planen.
