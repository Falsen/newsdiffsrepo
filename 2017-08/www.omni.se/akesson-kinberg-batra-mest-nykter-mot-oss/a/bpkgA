Åkesson: Kinberg Batra mest nykter mot oss


Josefin Pehrson


Sverigedemokraternas partiledare Jimmie Åkesson beklagar att Anna Kinberg Batra avgår från partiledarposten i Moderaterna.

– Anna Kinberg Batra har varit den av partiledarna inom borgerligheten som har varit mest nykter det senaste året i förhållande till oss, säger han till DN.

Partiledarbytet kan bli negativt för SD, tror Åkesson.

– Det är inte säkert att det är bra.

SD inledde i går sin sommarfestival i Sölvesborg, Åkessons hemstad. Under lördagen håller han sitt sommartal som bland annat ska handla om förslag på åtgärder för att skydda vårdpersonal från våld, skriver DN.
