Dna:t matchar Kim Wall – polisen kallar till pressträff


Emmelie Wallroth


Köpenhamnspolisen har kallat till en pressträff klockan 9 med anledning av att dna-test visat att det är den försvunna svenska journalisten Kim Wall som hittats i vattnet utanför Köpenhamn. Innan dess kommer de inte gå ut med några detaljer.

Under tisdagen meddelade polisen att dykare gjort fler fynd i närheten av platsen där Kim Walls kvarlevor hittats.

Kim Wall försvann den 10 augusti efter en ubåtstur med uppfinnaren och ubåtsägaren Peter Madsen. Madsen har i polisförhör sagt att Wall dog i en olycka ombord och att han ”begravt” henne till sjöss. Han är häktad för att ha orsakat Kim Walls död och polisen tror att han har gjort sig skyldig till mord eller dråp.
