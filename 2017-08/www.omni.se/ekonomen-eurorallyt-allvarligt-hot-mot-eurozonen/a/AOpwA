Ekonomen: Eurorallyt allvarligt hot mot eurozonen


Nina Latvala


Den största faran för eurozonen just nu är en stärkt euro gentemot dollarn. Det säger ekonomen Daniel Gros, chef för tankesmedjan European Policy Studies, till CNBC. Eurohotet riskerar framför allt att förstöra återhämtningen i bland annat Irland, Portugal och Spanien – länder som drabbades hårt av finanskrisen och som har lyckats komma på fötter med hjälp av utomeuropeiska långivare och export.

I dagsläget kostar en euro strax under 1,20 dollar. Enligt Gros bör riskländerna än så länge kunna hantera nivåerna, men gränsen är snart nådd.

– Om kursen skulle stiga mer kommer de naturligtvis få problem, eftersom de har sådana stora utländska skulder och inget andra ben att stå på, säger han till CNBC.
