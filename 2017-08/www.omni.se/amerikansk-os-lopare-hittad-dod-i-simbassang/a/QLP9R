Amerikansk OS-löpare hittad död i simbassäng


Emmelie Wallroth


Den amerikanske OS-löparen David Torrence har hittats död, rapporterar amerikanska medier. Torrence hittades flytande i en simbassäng i Scottsdale i Arizona och hans liv gick inte att rädda.

Han ska ha kommit till Scottsdale för några veckor sedan för att träna och hittades av personal på idrottsanläggningen på måndagen. Polisen misstänker inget brott.
