Krönikörer: Han vill sätta alla tvivlare på plats


Jakob Rickardsson


Zlatan Ibrahimovics återkomst till Manchester United blir stjärnans sista chans att ta den åtråvärda Premierleague-titeln, skriver SvD:s Anders Lindblad i en krönika.

Det ska trots en bra inledning på säsongen mycket till för att United ska ta hem segern, konstaterar Lindblad, men ser det inte som en omöjlighet för Ibrahimovic: ”Han drivs av att vinna titlar och inte minst – efter den svåra knäskadan – att sätta alla tvivlare på plats och visa att han kan komma tillbaka till absoluta världstoppen.”

En attityd som lär uppskattas av Uniteds tränare José Mourinho, skriver Lindblad som inte skulle förvånas om 35-åringen spelar en avgörande roll för laget under denna säsong.

Beskedet om en fortsättning för Zlatan i Premier League kan också öppna för en fortsättning i landslaget, hoppas Expressens Daniel Kristoffersson i en krönika. ”Jag tror även att Zlatan är sugen på det perfekta slutet i Blågult”, skriver han.
