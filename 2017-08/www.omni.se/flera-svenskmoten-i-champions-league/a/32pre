Flera svenskmöten i Champions League


Jakob Rickardsson


Manchester United, med Victor Nilsson Lindelöf och nu även Zlatan Ibrahimovic, ställs mot Pontus Wernblooms CSKA Moskva och Alexander Franssons Basel i Champions Leagues gruppspel.

Nilsson Lindelöf får också möta sitt tidigare lag, portugisiska Benfica, när United lottades in i grupp A vid en ceremoni i Monaco.

Regerande mästarlaget Real Madrid fick en tuff lottning. Den spanska giganten ställs mot fjolårets tyska ligatrea Borussia Dortmund, engelska liga tvåan Tottenham och Cyperns mästarlag Apoel.
