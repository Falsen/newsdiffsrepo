Skolgrundare: ”Förklarar krig mot hela näringslivet”



I hårda ordalag fördömer Barbara Bergström, grundare till Internationella Engelska Skolan, det föreslagna vinsttaket i välfärden.

– Om regeringen följer kommunisterna och Reepalu innebär det en krigsförklaring mot hela näringslivet, inte bara vissa branscher, säger hon enligt SvD Näringsliv.

Bergström menar att det varken tekniskt eller lagligt går att genomföra det förslag som utredningen, ledd av Ilmar Reepalu, kommit fram till.

2012 sålde Barbara Bergström större delen av den börsnoterade skolkoncernen till amerikanska riskkapitalbolaget TA Associates för nästan 700 miljoner kronor. Barbara Bergström är nu vice ordförande och ännu stor ägare.
