Kraftiga regn och åska över södra Sverige i natt


Sebastian Hagberg


Stora delar av södra Sverige kommer att drabbas av ett kraftigt regnoväder i kväll och i natt, skriver SVT Nyheter. SMHI har inte utfärdat någon varning men uppger att det lokalt kan komma regnmängder på upp till 35 millimeter.

Regn- och åskvädret väntas dra in över Halland och sedan upp över Västra Götalands, Hallands, Jönköpings, Östergötlands, Södermanlands och Stockholms län.

– Det kan bli en del blixt och dunder och i samband med det blir det ofta mycket regn, säger SVT:s meteorolog Nils Holmqvist.
