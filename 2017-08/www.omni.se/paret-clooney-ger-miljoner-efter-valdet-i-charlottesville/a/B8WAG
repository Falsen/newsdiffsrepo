Paret Clooney ger miljoner efter våldet i Charlottesville


Ines Micanovic


George och Amal Clooney donerar motsvarande 8 miljoner kronor till Southern Poverty Law Center, en ideell organisation som övervakar extremister och hatgrupper, efter den våldsamma demonstrationen i Charlottesville.

”Det som hände i Charlottesville och som händer i områden över hela landet kräver vårt gemensamma engagemang för att stå upp mot hatet”, säger paret i ett uttalande.
