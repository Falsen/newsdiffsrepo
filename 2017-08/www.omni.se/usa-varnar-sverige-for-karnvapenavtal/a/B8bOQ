USA varnar Sverige för kärnvapenavtal


Malin Rising


USA:s försvarsminister James Mattis varnar Sverige för att skriva under en konvention om en kärnvapenfri värld. Det skriver Svenska Dagbladet och hänvisar till ett hemligstämplat brev som Mattis skrivit till försvarsminister Peter Hultqvist.

Enligt den amerikanske ministern skulle det vara negativt för försvarssamarbetet mellan Sverige och USA.

Brevet ska ha diarieförts vid försvarsdepartementets sekretariat för säkerhetspolitik i går.

Enligt vad SvD erfar rör innehållet regeringens avsikt att skriva under FN-konventionen om en avveckling av alla kärnvapen i världen. Konventionen öppnas för undertecknande den 20 september i New York.
