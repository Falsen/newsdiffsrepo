Regeringen varnades för säkerhetsriskerna 2015


Linnea Järkstig


Transportstyrelsen varnade regeringskansliet för it-säkerhetsriskerna i samband med IBM-projektet redan i december 2015, skriver DN. Enligt dokument som tidningen tagit del av ska myndigheten ha varnat regeringen för att rådande tidspress kunde leda till ”otillbörlig åtkomst av känslig information”.

Dokumentet ska ha skickats till både Myndigheten för samhällsskydd och beredskap och regeringskansliet, utan att de fick någon direkt respons.

I september 2015 slog Säkerhetspolisen larm till justitiedepartementets dåvarande statssekreterare Ann Linde (S) om myndighetens planer, men trots varningen togs driften över av IBM.
