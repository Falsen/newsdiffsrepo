Prodell målvakt när Elfsborg vann i cupen


Linnea Järkstig


Anfallaren Viktor Prodell fick vikariera som målvakt när Kevin Stuhr Ellegaard utvisades. Trots det lyckades Elfsborg vinna mot Landskrona med 3–4 efter förlängning och är klart för gruppspel i Svenska cupen.

– Jag kände bara ”inga straffar nu”, säger Prodell till TT.

Malmö FF vann mot division 2–laget Trollhättan med 4–1. Och AIK behövde en tveksamt utdömd straffspark för att besegra Katrineholms-klubben Värmbols FC, hemmahörande i division 2, med 1–0.
