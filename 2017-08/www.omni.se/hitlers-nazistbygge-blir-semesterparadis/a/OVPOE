Publicerad 17 augusti, 20:30


Hitlers nazistbygge blir semesterparadis


Anna Flemmert


För 80 år sedan byggde Adolf Hitler semesteranläggningen Prora på ön Rügen i Tyskland, där 20 000 nazister skulle kunna slappa på den 4,5 kilometer långa stranden under sommarledigheten. Nu har de östra delarna av betongklumpen blivit en femstjärnig lyxresort med spa, hotell, hostel och permanenta semesterbostäder, skriver CNBC.

När Prora byggdes 1936-1939 var planen att det skulle bli världens största semesteranläggning. Så blev det inte. När andra världskriget bröt ut avstannade bygget.

Enligt Allt om resor har det varit ett museum med kafé sedan 1993, men 2013 drogs en omfattande renovering igång och nu flyttar badgästerna in. De första lägenheterna såldes förra sommaren för cirka 3,5 till sex miljoner kronor.

Den nya jätteanläggningen kommer att stå helt klar 2022.
