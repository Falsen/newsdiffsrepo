Nordea Danmarks vd: Har ett stort arbete framför oss



Frank Vang-Jensen, chef för Nordea Danmark, säger till Finans.dk att han inte kan kommentera Voxmeters undersökning i detalj, men medger att det saknas balans mellan antalet nytillkomna kunder och antalet kunder som lämnar banken.

– Det är en utmaning som vi är mycket medvetna om. Att återskapa en hög kundtillfredsställelse är otvivelaktigt vårt största, enskilda fokusområde i banken. Vi har ett stort arbete framför oss och har satt igång en lång rad aktiviter som kunderna gradvis kommer att märka effekten av, säger han till tidningen.
