Första kvinnan att bli svensk ambassadör i USA


Ines Micanovic


Regeringen har utsett Karin Olofsdotter till ny svensk ambassadör i Washington. Hon efterträder Björn Lyrvall och blir Sveriges första kvinnliga ambassadör i USA, enligt Ekot.

Olofsdotter är utrikesråd för handelsfrågor och kommer att tillträda som ambassadör den 1 september. Tidigare har hon bland annat tjänstgjort vid ambassaden i Washington, ambassaden i Moskva, vid NATO-delegationen och vid EU-representationen i Bryssel. Hon har också varit ambassadör i Budapest och enhetschef för UD:s ministerkansli.
