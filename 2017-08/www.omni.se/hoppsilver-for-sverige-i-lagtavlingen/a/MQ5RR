Hoppsilver för Sverige i lagtävlingen


Jakob Rickardsson


En ny felfri ritt av den imponerande Peder Fredricson gav ett svenskt EM-silver i hoppningens lagtävling, trots att flera lagkamrater misslyckades. Irland tog guldet, tack vare tre ryttare som var helt felfria.

Sverige hade gått in till finalen på Ullevi i en knapp ledning. Henrik von Eckermann startade först i det svenska laget. Han klarade banan utan rivning, men fick ett tidsfel.

– En av de bästa rundor han gjort, säger förbundskapten Henrik Ankarcrona till SVT om von Eckermanns ritt på Mary Lou.
