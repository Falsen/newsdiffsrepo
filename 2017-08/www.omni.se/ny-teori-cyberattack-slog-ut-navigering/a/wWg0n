Ny teori: Cyberattack slog ut navigering


Josefin Pehrson


Amerikanska flottans senaste teori om de många olyckorna med amerikanska krigsfartyg är att hackare kan ligga bakom.

Sedan i januari har det inträffat fyra olyckor med amerikanska krigsfartyg i Stilla havet, den senaste i måndags då USS John S McCain kolliderade med tankerfartyget Alic MC.

Att cyberattacker skulle ligga bakom är fullt möjligt, menar flera experter på it-säkerhet som nyhetsbyrån AP talat med. Andra teorier är att det är den mänskliga faktorn som felat.

Tio sjömän saknas fortfarande efter den senaste olyckan, och fem människor skadades. I går påträffade dykare mänskliga kvarlevor i delar av fartyget som översvämmats.
