Bostads-vd: Klipparna har lämnat marknaden



Stockholmsfokuserade fastighetsutvecklaren Alm Equity menar att spekulationsköparna på nyproducerade bostadsrätter har lämnat marknaden, enligt delårsrapporten.

Bolagets vd Joakim Alm påpekar att lägenheterna i nya projekt numera inte säljs på någon vecka, det tar istället två-tre månader. Prisuppgångarna på bostäder ser ut ha dämpats, enligt Alm, som tillägger att sommaren normalt är en period när det görs färre affärer. Jämförelser är därför inte alltid rättvisande.
