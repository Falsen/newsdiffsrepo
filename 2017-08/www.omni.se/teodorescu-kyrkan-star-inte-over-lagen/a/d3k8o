Teodorescu: Kyrkan står inte över lagen


Ines Micanovic


”Svenska kyrkan är ingen ’fredad zon’, oavsett företrädarnas egna uppfattningar”, skriver GP:s ledarskribent Alice Teodorescu om det uppmärksammade polistillslaget mot papperslösa i en kyrka i Skåne.

Fem av sex barnfamiljer, som var på ett kyrkoläger i skånska Kågeröd, blev bortförda vid tillslaget. Kyrkan har kritiserat polisens agerande.

Givetvis menade kyrkans företrädare väl, skriver Teodorescu. Men deras humanitära gärning innebär inte att de står över lagen – den som inte har asylskäl får inte stanna i Sverige, tillägger hon.

”Frågan är svår, desto viktigare att kyrkans agerande inte bidrar till att urgröpa det demokratiska systemets legitimitet.”
