Sverige kan hota Postnord Danmark med konkurs



Postnord måste snart få klartecken kring de tre miljarder kronor som bolaget begärt av danska och svenska staten. Annars kan hela omställningen av den förlusttyngda danska verksamheten försenas och fördyras ytterligare, rapporterar Dagens Nyheter.

Näringsminister Mikael Damberg (S) har flera gånger upprepat att Sveriges syn på saken är att Postnords problem i huvudsak är relaterat till Danmark. Ett alternativ Sverige har är att låta Postnord Danmark sättas i konkurs. På så sätt skulle svenska staten, som äger 60 procent av Postnord, slippa att betala sin andel av det kapitaltillskottet som krävs, skriver tidningen.
