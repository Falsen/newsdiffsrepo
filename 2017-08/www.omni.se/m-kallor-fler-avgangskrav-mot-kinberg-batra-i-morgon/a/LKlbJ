M-källor: Fler avgångskrav mot Kinberg Batra i morgon


Ines Micanovic


Inom Moderaterna pågår en intern mobiliseringskampanj för att få bort partiledaren Anna Kinberg Batra, skriver Dagens Industri som hänvisar till tunga partiföreträdare. Enligt tidningens källor, som är anonyma, kommer fler offentliga avgångskrav riktats mot AKB redan i morgon.

I dag har Solnas kommunalråd Pehr Granfalk (M) gått ut med ett offentlig avgångskrav. Även Pia Almström, kommunstyrelsens ordförande i Kävlinge ansluter sig, säger hon till DI.

– Det har gjorts omtag, men det har inte gett resultat och det fungerar inte. Jag är djupt oroad.

I maj kom det första öppna avgångskravet, då från Östergötland. Men då lyckades Kinberg Batra lugna situationen, bland annat möblerade hon om i partiledningen och lovade att bli bättre på att kommunicera partiets politik.
