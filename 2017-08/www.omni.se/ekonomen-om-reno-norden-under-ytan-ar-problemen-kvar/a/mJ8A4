Ekonomen om Reno Norden: Under ytan är problemen kvar


Nina Latvala


Renhållningsbolaget Reno Norden redovisar ett något bättre resultat för andra kvartalet än efter årets första tre månader. Men konkurshotet hänger fortfarande kvar. Det säger Tom Hauglund, sparekonom vid Nordnet i Norge, till SvD Näringsliv.

Enligt Hauglund är det främst kassaflödet som är problematiskt. För kvartalet uppgick kassaflödet till minus 144 miljoner kronor, bland annat tyngt av ett stort utrustningsköp. Han menar att bolaget troligen måste betala sin utrustning kontant, eftersom man inte kan få några lån. ”Ett jätteproblem”, konstaterar han.

– Jag tror att bolaget inte är kreditvärdigt, och att det är nära konkurs, säger han till tidningen.
