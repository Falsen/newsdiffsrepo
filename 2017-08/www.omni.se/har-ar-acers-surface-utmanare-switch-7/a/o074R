Här är Acers Surface-utmanare Switch 7


Mats Karlsson


Datorjätten Acer har presenterat flera nya hybriddatorer i samband med IFA-mässan i Berlin. Och mest iögonfallande är modellen Siwtch 7, som är en potentiell utmanare till framför allt Microsofts Surface Pro. Enheten har en 13,5-tums pekskärm med löstagbart tangentbord. Under skalet sitter en mycket kraftull åttonde generationens Intel Core i7-processor, och dessutom har man lyckats klämma in kraftfull grafikhårdvara i form av Nvidias Geforce MX150. Switch 7 kommer att släppas i USA i december, där den får ett pris på motsvarande cirka 13 600 kronor.
