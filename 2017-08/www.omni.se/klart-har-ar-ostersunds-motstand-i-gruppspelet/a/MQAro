Klart: Här är Östersunds motstånd i gruppspelet


Elin Joleby


Östersund ställs mot spanska Athletic Bilbao, tyska Hertha Berlin och ukrainska Zorja Luhansk i gruppspelet till Europa League. Det står klart efter fredagens lottning i Monaco.

– Det här är enda gången på året som man hoppas på tråkigt väder, när man möter lag från sydligare städer, säger lagkapten Brwa Nouri till Sportbladet.

ÖFK, som tog sig till gruppspelet efter att ha slagit ut Paok Thessaloniki i gårdagens avgörande playoffmatch, var lägst rankad av de 48 lagen och drogs som ett av de sista i lottningen.
