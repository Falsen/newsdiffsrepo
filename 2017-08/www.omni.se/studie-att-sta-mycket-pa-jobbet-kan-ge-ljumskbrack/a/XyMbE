Studie: Att stå mycket på jobbet kan ge ljumskbråck


Elin Joleby


Män som står eller går minst sex timmar under sin arbetsdag löper 30 procent större risk än andra att behöva opereras för ljumskbråck. Det visar en dansk studie som tidningen Arbetet skriver om.

Nästan 18 000 danska män i olika yrken deltog i studien. Forskarna kom fram till att resultatet var oberoende av vilket yrke männen hade.
