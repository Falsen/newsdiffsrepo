Dokumentär om Peter Madsen stoppas


Ines Micanovic


En dokumentär om uppfinnaren Peter Madsen skulle ha haft premiär i Århus i höst, i samband med att den danska staden firar att de är årets kulturhuvudstad i Europa. Men filmvisningen ställs in sedan Madsen misstänks ha orsakat journalisten Kim Walls död, rapporterar DN.

– På grund av de tragiska händelserna omkring ubåten och polisens förundersökning har vi i samråd med fotografen beslutat att stoppa detta projekt, säger Peter Vestergaard, presschef på sekretariatet för Aarhus 2017, till DN.
