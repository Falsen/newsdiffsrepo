Lövin: 300 miljoner till minskade växthusutsläpp


Samuel Inghammar


Den svenska processindustrin ska få 300 miljoner kronor nästa år för att ställa om till att släppa ut mindre växthusgaser.

Det beskedet kommer klimat- och biståndsminister Isabella Lövin (MP) att ge när hon håller sitt sommartal, rapporterar Ekot i Sveriges Radio.

Lövin säger till radion att processindustrin står för en tredjedel av de svenska klimatutsläppen.

– Det går inte att effektivisera med befintlig teknologi. Vi måste hitta nya vägar att göra de här processerna på ett smart sätt.
