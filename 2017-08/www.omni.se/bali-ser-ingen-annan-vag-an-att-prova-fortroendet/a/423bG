Bali: ”Ser ingen annan väg än att pröva förtroendet”


Michelle Muntau


Den moderata riksdagsledamoten Hanif Bali har ställt sin plats som ledamot i partistyrelsen till förfogande och uppmanat partistyrelsen att göra detsamma.

– Jag ser ingen annan möjlig väg att komma ut ur krisen än att pröva förtroendet för Anna Kinberg Batra, säger han till P1 Morgon.

För att lösa förtroendekrisen krävs det att pröva allas förtroende vid partistämman i oktober. Han vill inte svara på om partiledaren Anna Kinberg Batra ska avgå utan säger att det är något hon får avgöra. Men på Twitter skriver han att det är: ”Uppenbart att politiken ej är problemet utan avsändaren”.
