35 års sparande för insats till Stockholmsbostad



Den som vill spara ihop till kontantinsatsen för en bostadsrätt på 60 kvadratmeter i Stockholms innerstad får i snitt gneta i minst 35 år. Det visar beräkningar som Länsförsäkringar har gjort, skriver Svenska Dagbladet.

Genomsnittet för riket är fem år. Om boytan krymper till 50 kvadrat tar det "bara" 22 år i centrala Stockholm.

Det är de senaste årens kraftigt höjda bopriser och gränsen på bolån till 85 procent av bostadens värde som gjort kontantinsatsen till ett hinder på bomarknaden, skriver tidningen.
