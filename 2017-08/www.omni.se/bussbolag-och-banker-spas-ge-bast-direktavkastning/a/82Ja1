Bussbolag och banker spås ge bäst direktavkastning



Lågräntemiljön har gjort aktier med hög direktavkastning allt attraktivare. DI har utifrån analytikerprognoser som SME Direkt samlat in listat vilka aktier som ger högst direktavkastning nästa år.

På tio i topp-listan finns samtliga storbanker, men etta är bussbolaget Nobina som spås ge 9,34 procent. Sedan årsskiftet har aktien backat med drygt 25 procent men samtidigt har utdelningen i år höjts från 2,6 kronor till 3,1 kronor. På marknaden finns en förhoppning om att Nobina med sina långa kontrakt ska bli en stabil utdelningsaktie i framtiden, skriver DI.
