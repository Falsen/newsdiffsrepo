Furtenbach: Ser mörkt ut – kan hända saker fort


Michelle Muntau


Avgångskraven mot Moderaternas partiledare Anna Kinberg Batra växer. Sveriges Radio Ekots inrikespolitiske kommentator, Fredrik Furtenbach, tror inte att situationen kan pågå länge till.

– Det ser väldigt mörkt ut för henne så det kan hända saker fort, säger han i P1 Morgon.

Furtenbach tror att det kan komma fler avgångskrav mot M-ledaren i dag.

– Då måste hon återigen bedöma om hon klarar det här eller slutar, säger han.
