KI varnar: Reformerna kan kräva åtstramningar



Om regeringen satsar 40 miljarder på reformer nästa år kan det krävas åtstramningar längre fram. Det bedömer Konjunkturinstitutet (KI), regeringens egen expertmyndighet.

– Det blir svårare att uppnå överskottsmålet. Det skulle bli mindre utrymme för nya framtida reformer. Det kan innebära att det längre fram behövs fler åtstramningar, säger Ylva Hedén Westerdahl, KI:s prognoschef.
