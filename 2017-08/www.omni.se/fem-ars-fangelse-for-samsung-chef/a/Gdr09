Samsung-chef döms till fem års fängelse för mutbrott


Emma Hedlin


Lee Jae-Yong, vice ordförande för Samsung, har dömts till fem års fängelse av en domstol i Sydkorea, skriver TT. Åklagaren hade yrkat på 12 års fängelse för mutbrott och förskingring.

Lee Jae-Yong, som i praktiken är den som styr elektronikjätten, fängslades i februari och har hela tiden hävdat att han är oskyldig. Han döms för att ha mutat den dåvarande sydkoreanske presidenten Park Geun-Hye i utbyte mot politiskt stöd. Mutbeloppet uppgick till hundratals miljoner kronor och ska ha betalats ut till presidentens nära vän och rådgivare Choi Soon-Sil.
