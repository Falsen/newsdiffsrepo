C-politiker: Staten borde begränsa porren


Hanna Åkesson


Centerkvinnorna vill att staten ska samarbeta med internetleverantörerna för att begränsa pornografin och skydda unga människors hälsa. Det skriver förbundsordförande Sofia Jarl i en debattartikel i Expressen.

Jarl skriver att medelåldern när pojkar ser porr för första gången är elva år och att mycket av det som klassas som ”mainstreamporr” innehåller kränkningar och våld mot kvinnor.

Förslaget går ut på att det ska finnas ett inbyggt filter i smarttelefoner och datorer och att myndiga internetanvändare ska kunna ringa upp internetleverantören för att ta bort det.

”Det handlar alltså inte om förbud av pornografi utan om att skydda barn och ungas hälsa genom att begränsa tillgängligheten.”
