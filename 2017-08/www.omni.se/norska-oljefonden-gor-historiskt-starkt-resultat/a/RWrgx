Publicerad 22 augusti, 08:34


Norska oljefonden gör historiskt starkt resultat


Nina Latvala


Den norska statliga oljefonden passerade milstolpen 8 000 miljarder norska kronor i marknadsvärde under andra kvartalet, rapporterar Aftenbladet. Avkastningen uppgick till 2,6 procent, motsvarande 202 miljarder kronor, skriver Hegnar.

Avkastningen för de två första kvartalen var 6,5 procent, motsvarande 499 miljarder kronor.

– Det är det bästa halvårsresultatet mätt i kronor i fondens historia. Vi kan inte förvänta oss en så stor avkastning framöver, säger Trond Grande, vice vd för Norges Bank Investment Management, till sajten.

Grande menar att rekordresultatet främst kan förklaras med att fonden har blivit så stor.
