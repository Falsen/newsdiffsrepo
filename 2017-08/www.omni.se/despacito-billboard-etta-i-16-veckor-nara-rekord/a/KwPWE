”Despacito” Billboard-etta i 16 veckor – nära rekord


Malin Rising


Remixen av världshiten ”Despacito” har nu legat etta lika länge på Billboards prestigefulla Hot 100-lista som den rekordhållande balladen ”One sweet day”, rapporterar AFP.

Mariah Careys och Boyz II Mens ballad från 1995 var tidigare den enda låt som legat etta i 16 veckor under listans 59-åriga historia. Luis Fonsis och Daddy Yankees ”Despacito” släpptes i januari i år och har hittills fått 3 miljarder visningar på Youtube.

”Historiskt för latinsk musik”, kommenterar Luis Fonsi på sitt Instagramkonto.
