Tiggeriförbud i Vellinge får kritik: ”Horribelt”


Elin Joleby


Vellinge kommuns önskan att förbjuda tiggeri utanför kommersiella lokaler möter stark kritik från föreningen ”Hjälp tiggare i Lund”, rapporterar SVT Nyheter Skåne.

– Det är horribelt, säger ordföranden Joakim Månsson Bengtsson, som menar att ett förbud kan leda till att människor tvingas till andra desperata åtgärder, som att bli kriminella eller sälja sig.

Carina Wutzler (M), ordförande för kommunstyrelsen i Vellinge, har sagt att kommunledningen är beredd att gå till domstol för att få igenom ett tiggeri- och campingförbud i kommunen.

– Jag tror det är bättre att trycka på de här länderna eller stötta ideella organisationer som hjälper de här människorna i sitt hemland, säger hon till SVT.
