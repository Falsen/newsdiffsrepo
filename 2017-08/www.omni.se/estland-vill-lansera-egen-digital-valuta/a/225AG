Estland vill lansera egen digital valuta



Estland vill lansera en egen statsuppbackad kryptovaluta kallad ”estcoin”, rapporterar CNBC.

Lanseringen väntas genomföras via den digitala kryptovalutarörelsens motsvarighet till crowdfunding, kallat initial coin offering (ICO). En ICO ger till exempel nystartade företag möjlighet att ta in pengar, genom att sälja kryptovalutor.

Vitalik Buterin, som ligger bakom Bitcoin-utmanaren Ethereum, ska ha hjälpt Estland i processen att ta fram den nya digitala valutan.
