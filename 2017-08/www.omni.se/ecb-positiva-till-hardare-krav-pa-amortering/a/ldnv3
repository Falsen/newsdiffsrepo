ECB positiva till hårdare krav på amortering


Emma Hedlin


Europeiska centralbanken, ECB, ställer sig bakom Finansinspektionens förslag om att skärpa amorteringskraven, skriver SvD Näringsliv.

”De finansiella riskerna ökar när hushållens skuldkvoter stiger”, menar ECB och ger tummen upp till åtgärder som kan skapa en sund amorteringskultur och motverka finansiell instabilitet.

Förslaget, som presenterades i maj, är nu ute på remissrunda. Bland de svenska aktörerna är det bara Villaägarna som svarat. Organisationen menar, till skillnad från ECB, att förslaget inte kommer att leda till den stabilitet som Finansinspektionen hoppas uppnå.
