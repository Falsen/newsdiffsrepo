Ex-premiärminister kidnappad – borta i nio dagar


Ines Micanovic


Libyens tidigare premiärminister Ali Zeidan har kidnappats av en beväpnad grupp i huvudstaden Tripoli, uppger vänner och anhöriga för nyhetsbyrån AFP. Han har varit borta i nio dagar.

Zeidan avsattes av parlamentet hösten 2012 efter att ha anklagats för förskingring. Han belades med reseförbud men lyckades fly landet. Nu i augusti reste han tillbaka till Libyen och tanken var att han skulle hålla en presskonferens för att bemöta kritik som riktats mot honom. Enligt Karam Khaled, en vän som reste tillsammans med Zeidan, kidnappades han på hotellet av en väpnad grupp med kopplingar till Libyens samlingsregering GNA.

– Det var GNA som förberedde besöket, inklusive vad som skulle hända på flygplatsen och hotellbokningen, säger Khaled till AFP.
