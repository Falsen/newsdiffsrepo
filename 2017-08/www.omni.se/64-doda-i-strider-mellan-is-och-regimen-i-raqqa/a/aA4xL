64 döda i strider mellan IS och regimen i Raqqa


Michelle Muntau


Minst 64 personer har dödats i strider mellan regimstyrkor och terrorgruppen IS i den syriska Raqqaprovinsen det senaste dygnet, enligt oppositionella Syriska människorättsobservatoriet (SOHR).

Striderna sker mot bakgrund av regeringsarméns offensiv i riktning mot det angränsande Deir Ezzor, som är den enda provinsen i Syrien som fortfarande kontrolleras av extremistgruppen, rapporterar AFP.
