Rikspolischefen i bastudrama – avhyste två män


Ines Micanovic


När två äldre herrar vägrade lämna Solbergabadet i Visby fick polispatrullen hjälp – av ingen mindre än rikspolischefen Dan Eliasson. Det skriver Gotlands Allehanda.

I går, strax före klockan halv sju, larmades polisen om att två män vägrade lämna badet eftersom de ville bada bastu. Eliasson, som befinner sig på Gotland för att delta i en konferens, hakade på utryckningen.

Tillsammans med två andra poliser övertygade Eliasson männen att lämna badhuset.

– Det är inom ramen för vår verksamhet, ibland gör man konstiga saker som polis, säger Thomas Rasch, stationsbefäl hos polisen.
