Cohn under ”enorm press” att avgå i Trumpstorm



Donald Trumps ekonomiske rådgivare Gary Cohn utsattes i förra veckan för en ”enorm press” om att både avgå och sitta kvar på sin post, efter kritiken mot presidentens hantering av de våldsamma protesterna i Charlottesville. Det säger Cohn, tidigare ordförande för Goldman Sachs, i en intervju med Financial Times.

Kritiken handlade om att Trump anklagade ”båda sidor” för våldsamheterna och att han även sa att det fanns ”väldigt fint folk” i vit makt-kretsarna.

– Medborgare som står upp för jämlikhet och frihet kan aldrig likställas med högerextremister, nynazister och KKK, säger Cohn till FT.
