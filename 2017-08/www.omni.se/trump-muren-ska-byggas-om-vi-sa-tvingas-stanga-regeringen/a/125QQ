Trump: ”Muren ska byggas – om vi så tvingas stänga regeringen”


Josefin Pehrson


Donald Trump avslutade just ett kampanjliknande möte i Phoenix. Han pratade bland annat om den planerade muren mot Mexiko och lovade sina väljare att den ska byggas till vilket pris som helst.

– Tro mig – om vi så måste stänga ned vår regering så ska vi bygga den här muren, säger presidenten.

Han tillägger att de demokrater i kongressen som är emot muren sätter ”USA:s säkerhet på spel”.

Under kampanjmötet försvarade även Trump sin kritiserade reaktion på händelserna i Charlottesville och la fram sina strategier mot illegal invandring.
