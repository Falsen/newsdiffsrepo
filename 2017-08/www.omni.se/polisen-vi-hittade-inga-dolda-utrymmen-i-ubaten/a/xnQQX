Polisen: Vi hittade inga dolda utrymmen i ubåten


Malin Rising


Den danska polisen har inte hittat några dolda utrymmen i den ubåt där man misstänker att den svenska journalisten Kim Wall mördades. Det rapporterar danska TV2.

Polisen undersökte i går ubåten med en särskild scanner för att se om det fanns dolda utrymmen.

– Det fanns hålrum där vi förväntade oss att finna dem, men det fanns ingenting där, säger polischefen Jens Møller.

Ubåtsägaren Peter Madsen misstänks ha mördat Kim Wall då hon reste med honom i ubåten. En del av Walls kvarlevor har hittats i vattnet utanför Köpenhamn.
