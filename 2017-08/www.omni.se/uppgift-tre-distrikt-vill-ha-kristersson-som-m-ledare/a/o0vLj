Uppgift: Tre distrikt vill ha Kristersson som M-ledare


Andreas Victorzon


Även Moderaterna i Sörmland vill se Ulf Kristersson som partiledare, enligt uppgift till SVT Nyheter. Efter ett möte på måndagskvällen ska de ha meddelat valberedningen sitt beslut, enligt SVT:s källor.

Nu väljer även Moderaterna i Västerbotten att ställa sig bakom Kristersson.

– Vi tror att han är bäst lämpad för uppdraget och den som snabbt kan ena partiet, säger riksdagsledamoten Edward Riedl, andre vice partiordförande i Västerbotten, till SVT Nyheter.

Tidigare har Moderaterna i Norrbotten meddelat att man vill se Ulf Kristersson som ny partiledare.
