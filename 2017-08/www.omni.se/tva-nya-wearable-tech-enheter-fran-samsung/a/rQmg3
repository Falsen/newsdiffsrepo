Två nya wearable tech-enheter från Samsung


Mats Karlsson


Samsung presenterade som väntat två nya wearable tech-enheter med fokus på träning och hälsa i samband med ett event inför IFA-mässan i Berlin på onsdagskvällen. Gear Fit 2 Pro – som är en renodlad ersättare till fitnessbandet Gear Fit 2 – är mer vattentät än sin föregångare och har dessutom en mer sofistikerad pulsmätare.

Den andra enheten har namnet Gear Sport och är inte någon ersättare för Gear S3, vilket vissa bedömare hade trott att man eventuellt skulle få se. Det handlar i stället om en träningsfokuserad smartwatch utan LTE-stöd.

Samsung passade även på att presentera en ny version av de trådlösa hörlurarna Gear Icon X med bättre batteritid än föregångarna.
