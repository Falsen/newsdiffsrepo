Microsoft och Amazon integrerar sina AI-assistenter


Mats Karlsson


Amazon och Microsoft planerar att till viss del integrera sina AI-assistenter Alexa och Cortana, så att användarna kan dra nytta av båda assistenterna på samma plattform. Integrationen över plattformsgränserna gör det till exempel möjligt att använda sig av Cortanas integration med Office-sviten via en Amazon Echo-enhet. På samma vis kan Cortana-användarna komma åt färdigheter som Alexa besitter.

Samarbetet har pågått i hemlighet sedan i våras och integrationen av de två AI-assistenterna ska lanseras officiellt framåt slutet av året, hävdar New York Times.
