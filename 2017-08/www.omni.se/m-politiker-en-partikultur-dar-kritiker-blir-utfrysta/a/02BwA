M-politiker: En partikultur där kritiker blir utfrysta


Hanna Åkesson


Riksdagsledamoten Finn Bengtsson (M) – en av de mest högljudda kritikerna till Decemberöverenskommelsen – skriver att Moderaternas problem inte är över med Anna Kinberg Batras avgång. ”Det första en ny partiledare måste göra är att genomlysa den partikultur som växt fram inom Moderaterna”, skriver han i en debattartikel i DI.

Enligt Bengtsson är det en kultur där partiledaren ges nästintill oinskränkt mark, där ja-sägare belönas och kritiker straffas.

”Varje riksdagsledamot som ställt sig i ledet och lytt order utan att protestera när han eller hon tyckt att det varit fel har ett ansvar”, skriver han.

Enligt Finn Bengtsson var det Fredrik Reinfeldt som införde den nya partikulturen genom att visa sitt förakt mot meningsmotståndare öppet och frysa ut kritiker.
