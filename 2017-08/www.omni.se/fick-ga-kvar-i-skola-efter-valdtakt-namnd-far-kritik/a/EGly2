Fick gå kvar i skola efter våldtäkt – nämnd får kritik


Michelle Muntau


Barn- och skolnämnden i Lunds kommun får skarp kritik av Kommunrevisionen, skriver Sydsvenskan. Det efter att man låtit två pojkar som våldtagit en flicka gå kvar i skolan, medan hon undervisades på en annan plats.

När händelsen fick uppmärksamhet i medier ändrade sig kommunen och flyttade på pojkarna. Nu har fallet granskats.

– Det är skillnad på ett litet bråk i korridoren och ett våldtäktsärende. Men allt verkar ha anmälts som kränkande behandling och de har inte tagit tag i de riktigt besvärliga och väsentliga ärendena, säger Britt Svensson (S), ordförande i kommunrevisionen, till Sydsvenskan.
