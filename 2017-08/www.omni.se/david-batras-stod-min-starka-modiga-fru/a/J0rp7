David Batras stöd: ”Min starka, modiga fru”


Michelle Muntau


Kort efter att Anna Kinberg Batra meddelat att hon avgår som partiledare hyllar hennes make, komikern David Batra, henne i ett inlägg på Instagram.

”Min starka, modiga och snygga fru har idag meddelat att hon ska kliva av som partiledare”, skriver han.

Han tillägger att det det känns som att det finns ”ännu mer att prata om” i hans kommande show ”Elefanten i rummet – han som är gift med henne” som snart har premiär.

– Det finns fler idéer och ännu mer att prata om nu, känns det som. Nu är det ännu mer av en elefant, säger David Batra till TT.
