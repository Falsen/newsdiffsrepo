Känslosamma hälsningen: ”Jag ska göra er stolta”


Linnea Järkstig


Den norska skidstjärnan Therese Johaug skickar via Instagram en hälsning efter beskedet att hon missar OS. Nu tackar hon för stödet – och siktar mot VM i Seefeld 2019, skriver flera medier.

”Drömmen om VM kan ingen ta ifrån mig”, skriver hon på Instagram och fortsätter:

”Tack för allt stöd, jag ska göra er stolta”.

Det var i går som idrottens skiljedomstol Cas meddelade att Johaugs dopningsstraff förlängs till 18 månader och att hon därmed missar OS i Pyeongchang.
