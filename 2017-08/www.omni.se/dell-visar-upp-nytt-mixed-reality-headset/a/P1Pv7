Dell visar upp nytt Mixed Reality-headset


Mats Karlsson


Dell har i samband med årets IFA-mässa i Berlin visat upp ett Mixed Reality-headset kallat Visor som blandar VR och AR. Headsetet är baserat på plattformen Microsoft Mixed Reality och påminner i stora drag om liknande produkter från HP och Acer. Visor kommer med ett par handkontroller som ser näst intill identiska ut med de handkontroller som Microsoft lanserade själva tidigare i år. Det är i nuläget oklart om headsetet enbart fungerar med Dells egen hårdvara eller om man kan använda det även med andra datorer.
