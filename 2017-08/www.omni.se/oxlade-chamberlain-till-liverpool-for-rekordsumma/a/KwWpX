Oxlade–Chamberlain till Liverpool för rekordsumma


Linnea Järkstig


Liverpool blåser Chelsea på Arsenals engelske landslagsmittfältare Alex Oxlade-Chamberlain, skriver engelska tidningar. Laget betalar 35 miljoner pund, ungefär 360 miljoner kronor, för Oxlade-Chamberlain som skriver på ett femårskontrakt. Det är Arsenals dyraste försäljning någonsin.

Oxlade-Chamberlain genomgår nu en läkarundersökning och ska skriva på kontraktet innan det engelska fotbollslandslaget flyger till Malta för fredagens VM-kval

Till en början såg det ut som att Chelsea skulle vinna kampen om 24-åringens signatur, men när Liverpool erbjöd en rekordsumma tackade han nej till Londonrivalen.
