Undersökning: Unga använder mer än en streaming-app


Mats Karlsson


Marknadsundersöknings-företaget Nielsen konstaterar i en färsk rapport att personer mellan 18 och 34 års ålder är betydligt mindre trogna en specifik tjänst när det kommer till app-användande än vad äldre är. Det är till exempel betydligt vanligare bland yngre personer att använda två streamingtjänster för musik snarare än en. Hela 57 procent av alla mellan 18 och 34 använder två eller fler appar för musikstreaming, medan motsvarande siffra för gruppen som är 35 eller äldre ligger på 39 procent. Det är även betydligt vanligare bland yngre att använda två meddelande-appar i stället för en, visar undersökningen.
