Spotify tecknar licensavtal med giganten Warner Music



Spotify har rott i hamn ett nytt stort licensavtal, nu med Warner Music, skriver Financial Times. Därmed har den svenska musiktjänsten övervunnit det sista hindret inför sin omtalade börsnotering, skriver tidningen. Även Breakit skriver att vägen mot börsen nu ligger vidöppen.

Bolagen förhandlade i nästan två år om tunga frågor som intäktsdelning och royaltybetalningar, skriver Direkt.

Spotify planer är en börsnotering på New York Stock Exchange senare i år eller tidigt under 2018, skriver Financial Times.
