Spotify tecknar licensavtal med giganten Warner Music



Spotify har rott i hamn ett nytt stort licensavtal, nu med Warner Music, skriver Financial Times. Därmed har den svenska musiktjänsten övervunnit det sista hindret inför sin omtalade börsnotering, skriver tidningen.

Bolagen förhandlade i nästan två år om tunga frågor som intäktsdelning och royaltybetalningar, skriver Direkt.

Spotify planerar en börsnotering på New York Stock Exchange (NYSE) senare i år eller tidigt under 2018.
