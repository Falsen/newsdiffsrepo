Ny spelteknologi kopierar ansiktsuttryck i realtid


Mats Karlsson


Spelutvecklaren Cloud Imperium Games speltitel Star Citizen kommer att förses med en ny och banbrytande teknologi för ansiktsuttryck. Det rapporterar spelsajten Polygon.

Det hela går ut på att spelarens ansiktsuttryck med hjälp av en kamera förs över till spelkaraktären i realtid, något som självfallet skänker en extra dimension av realism till spelet. Bakom teknologin står företaget Faceware Technologies, som bland annat utvecklat ansiktsuttrycken till spelet Grand Theft Auto V.
