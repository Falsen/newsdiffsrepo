EU granskar miljardaffär mellan Bayer och Monsanto



EU-kommissionen har startat en fördjupad undersökning av tyska Bayers planerade köp av amerikanska kemi- och biotech-bolaget Monsanto, skriver Reuters.

Anledningen är att man oroas över påverkan på konkurrenssituationen inom bekämpningsmedel och frömarknaden. Sammanslagningen skulle göra Bayer Monsanto till världens största företag i sin bransch. Affären är värd 66 miljarder dollar, motsvarande över 532 miljarder kronor.

Monsanto är världens näst största producent av genmodifierade fröer.
