Ekonomer vill se satsningar på jobben i höstbudgeten



Att få ner arbetslösheten, få in nyanlända på arbetsmarknaden, sänkta skatter snarare än höjda, utökat rut-avdrag och satsningar på infrastruktur. Det är vad några av Sveriges toppekonomer vill se från regeringen när de på torsdagen samlas på Harpsund för att förhandla nästa års budget, skriver SvD Näringsliv.

–  Arbetsmarknaden börjar bli ett allvarligt bekymmer, säger SEB:s chefsekonom Robert Bergqvist till tidningen.

Nordeas chefsekonom Annika Winsth vill se sänkta skatter för dem med lägst inkomster, vilket skulle göra det mer lönsamt att arbeta än att gå på bidrag. Enligt Swedbanks chefsekonom Anna Breman är integrationen av en av de största utmaningarna för svensk ekonomi. Där är utbildning en viktig faktor, säger Länsförsäkringars chefsekonom Anna Öster till tidningen.
