Bali om M-krisen: ”Ställer min plats till förfogande”


Linnea Järkstig


Den moderata riksdagsledamoten Hanif Bali ställer sin plats som ledamot i partistyrelsen till förfogande, skriver han på Twitter. Han uppmanar de andra i ledningen att göra samma sak inför partistämman i oktober.

– Det är rimligt att vi som har en del i detta ställer våra platser till förfogande, säger han till Expressen.

Bali anser att det är uppenbart att partiet befinner sig i en förtroendekris. Han påpekar också att det är viktigt att få förtroendet prövat eftersom 30 procent av M:s väljarbas säger sig inte ha förtroende för partiet.
