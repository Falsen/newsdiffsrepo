Falsk varning om hackaren ”Fabrizio” sprids


Ines Micanovic


Ett kedjebrev som varnar för en hackare vid namn ”Fabrizio Brambilla” skickas just nu runt på Facebook. Precis som tidigare liknande kedjebrev rör det sig om en bluff, skriver Metros Viralgranskaren.

I varningen uppmanas användare att inte acceptera några meddelanden från ”Fabrizio Brambilla”, för då riskerar ens konto att hackas. Men Facebook-profiler kan inte hackas på det sättet, utan kräver exempelvis att användaren först luras till att installera ett webbläsartillägg, skriver Metro.
