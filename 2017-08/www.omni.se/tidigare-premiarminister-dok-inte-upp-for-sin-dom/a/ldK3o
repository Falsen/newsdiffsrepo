Tidigare premiärminister dök inte upp för sin dom


Josefin Pehrson


Högsta domstolen i Thailand ska utfärda en arresteringsorder mot landets tidigare premiärminister Yingluck Shinawatra som uteblev när hon skulle få sin dom i en rättegång.

Enligt en av domarna finns det risk för att hon kommer försöka fly.

– Hennes advokat sade att hon var sjuk och bad oss senarelägga domen. Domstolen tror inte att hon är sjuk och har beslutat att utfärda en arresteringsorder, säger domaren Cheep Chulamon.

Domen handlar om Yingluck Shinawatra ansvar för rissubventioner som kritiker hävdar kostade landet flera miljarder kronor i onödan och utlöste de stora gatuprotesterna 2014. Dessa slutade i en militärkupp.
