Madsen har fått se på tv –  ”blir lättare för honom”


Michelle Muntau


Peter Madsen, som misstänks ha dödat svenska journalisten Kim Wall, har haft tillgång till nyhetsrapporteringen kring fallet, skriver Expressen. Madsens försvarsadvokat Betina Hald Engmark har bekräftat för tidnigen att han kunnat se på danska tv-nyheter i häktet.

– Det blir lättare för honom att anpassa sina vittnesmål när han kan följa nyhetsrapporteringen, säger professorn och kriminologen Jerzy Sarnecki till Expressen.

I Sverige är det vanligt att de som misstänks för grova brott inte tillåts se på nyheter, för att utredningen inte ska påverkas. Men ett sådant beslut togs inte inledningsvis av den danska polisen. Om detta sedan förändrats är oklart – Köpenshamnspolisen vill inte svara på frågan när Expressen ringer.
