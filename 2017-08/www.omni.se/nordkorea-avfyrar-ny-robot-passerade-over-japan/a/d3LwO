Nordkorea avfyrar ny robot – passerade över Japan


Jakob Rickardsson


Nordkorea har avfyrat en robot mot norra Japan. Roboten har passerat över Japan och landat i havet, uppger den japanska regeringen enligt Reuters.

Enligt det japanska tv-bolaget NHK uppmanades regeringen invånare i regionen Tōhoku, i de nordöstra delarna av landet, att söka skydd.

Enligt Bloomberg ska roboten ha avlossats klockan 23 svensk tid. Sydkoreas militär uppger att roboten sköts upp från en region nära Nordkoreas huvudstad Pyongyang. Enligt NHK gick roboten sönder i tre delar och föll i vattnet 118 mil öster om den nordligaste av Japans huvudöar, Hokkaido.

Nordkorea har avfyrat en rad robotar tidigare som har slagit ned i vattnen väster om Japan.
