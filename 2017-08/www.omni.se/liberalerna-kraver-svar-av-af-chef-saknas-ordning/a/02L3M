Liberalerna kräver svar av AF-chef: ”Saknas ordning”


Emma Hedlin


Efter Arbetsförmedlingens kritiserade avtal med konsultbolaget Gaia Leadership är irritationen stor bland Moderaterna och Liberalerna, skriver DI.

Mats Persson, ekonomisk-politisk talesperson för Liberalerna, säger till tidningen att Arbetsförmedlingens avtal med ledarskapskonsulterna visar på brist på ordning och reda. Nu kräver han att generaldirektör Mikael Sjöberg förklarar sig.

– Det finns stora frågetecken kring Arbetsförmedlingens hantering av upphandlingar, säger han till DI.

Även Elisabeth Svantesson, marknadspolitisk talesperson för Moderaterna, är kritisk och kallar Arbetsförmedlingen för ”en dåligt fungerande myndighet”.

Det var i helgen som DI avslöjade att Arbetsförmedlingens upphandlat en ledarskapsträning som kostat 114 miljoner kronor.
