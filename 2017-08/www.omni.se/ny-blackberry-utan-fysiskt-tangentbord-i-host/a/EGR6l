Ny Blackberry utan fysiskt tangentbord i höst


Mats Karlsson


TCL Global, som nu mer tillverkar alla smartphones under varumärket Blackberry, har avslöjat att man kommer att släppa en ny enhet i höst utan fysiskt tangentbord. Det ska vara en telefon i stil med den tidigare i år släppta modellen Keyone.

Avslöjandet kom från TCL:s globala säljchef François Mahieu i samband med en pressträff i Berlin inför IFA-mässan. Mahieu hävdar att det finns efterfrågan på Blackberry-enheter med enbart pekskärm och menar att det vore dumt att inte tillgodose den saken.
