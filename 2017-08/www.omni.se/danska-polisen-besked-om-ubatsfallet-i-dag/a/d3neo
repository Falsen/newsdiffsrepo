Danska polisen: Besked om ubåtsfallet i dag


Emmelie Wallroth


Polisen i Köpenhamn kommer gå ut med mer information i ubåtsfallet under tisdagseftermiddagen, skriver de på Twitter.

”Innan dess har vi inga fler kommentarer”, skriver de.

På måndagskvällen meddelade danska polisen att man hittat en del av en kvinnokropp vid ön Amager i Køge-bukten, i samma område där man sökt efter försvunna svenska journalisten Kim Wall. Vid en presskonferens sa polisen då att det var för tidigt att säga om det är Kim Wall som hittats och att det också var svårt att säga hur lång tid en identifiering kommer ta.
