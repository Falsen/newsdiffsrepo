Hösten har nått norra Sverige


Josefin Pehrson


Hösten är här. Den har enligt SMHI redan nått fjälltrakterna och den nordligaste delen av Norrlands inland. Kravet för att det ska klassas som höst är en genomsnittlig dygnstemperatur på under tio grader minst fem dygn i sträck.

Under helgen kan hösten avancera en bra bit in över Norrland och även ut mot kusten.

– Och i så fall är det en tidig höst för kustlandets del. Där brukar det vara första veckan in i september man brukar kunna få höst, säger Lovisa Andersson, meteorolog på SMHI, till TT.
