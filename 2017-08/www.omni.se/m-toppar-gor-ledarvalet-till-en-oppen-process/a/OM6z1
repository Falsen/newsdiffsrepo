M-toppar: Gör ledarvalet till en öppen process


Elin Joleby


”Vi vet egentligen inte varför, men inom vårt parti har sättet att välja partiledare alltid varit något av ett mysterium.” Det skriver moderaterna Carl Johan Sonesson, Fredrik Larsson och Stefan Olsson i en debattartikel på SVT. Nu efterlyser de att Moderaterna ansluter sig till den modell som redan är praxis i flera andra partier – nämligen öppna kandidaturer.

En ökad insyn skulle ha flera fördelar, menar skribenterna. Bland annat skulle ingen kunna säga att den nya ledaren fick uppdraget på grund av att den hade kompisar i valberedningen.

”Och när opinionssiffrorna viker, vilket de alltid gör för alla partiledare, vet medlemmarna att det var de själva som valde henne, och kommer därför att vara villiga att kämpa för henne och partiet trots iskall motvind.”
