Advokat: Skäms för vad vi gör med ensamkommande


Hanna Åkesson


”Jag skäms när jag måste förklara den fruktansvärda sanningen. Att behöva redogöra för konsekvenserna av att skriva upp ett barn i ålder.”

Det skriver advokaten Emilie Hillert i en debattartikel i SvD om mötet hon har med ”en pojke som har en kroppsdel vars mognad enligt RMV talar för att han är över 18”. Hillert undrar hur den aktuella hotbilden, som gör afghanska barn skyddsbehövande, vips kan försvinna på barnets 18-årsdag. Hon får inget svar från Migrationsöverdomstolen, skriver hon.

Konsekvenserna när en ålder skrivs upp i Sverige är dramatiska, skriver advokaten. Man får till exempel inte får bo kvar i sitt hem, inte få en ny familj, tvingas omplaceras av Migrationsverket till ett boende med plats, inte får gå i skolan eller läsa på SFI och blir med ens av med sin gode man.

”Detta är konsekvenserna av ett läkarutlåtande baserat på en enda kroppsdel, som har analyserats med en metod som fått stark kritik, med en bristfällig skala och en än mer häpnadsväckande tillämpning.”
