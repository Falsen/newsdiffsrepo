Hårt kritiserad psykolog får fortsätta undervisa


Sebastian Hagberg


Psykologiprofessorn Sven Å. Christianson, som kritiserats hårt för sin roll i Kevinfallet, får fortsätta att undervisa i rättspsykologi vid Stockholms universitet, skriver Psykologtidningen.

Kritiken mot Christiansons roll i polisutredningen som slog fast att två bröder, då fem och sju år gamla, var skyldiga till mordet på Kevin ledde till att hans arbetsgivare Stockholms universitet inledde en granskning av hans kurser. Granskningen har nu kommit fram till att kurserna håller hög kvalitet och är förankrade i vetenskaplig forskning.

– Processen har varit märklig. Universitet gick bara på uppgifterna i media och agerade närmast panikartat. Ingen frågade mig om vad som var sant eller falskt, säger han till tidningen.
