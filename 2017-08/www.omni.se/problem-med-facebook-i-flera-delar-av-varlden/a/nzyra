Problem med Facebook i flera delar av världen


Mats Karlsson


Ett avbrott som berör användare på flera håll i världen tycks ha drabbat Facebook under onsdagen. Det är i nuläget oklart hur omfattande problemen är, men användare från både Europa och USA har sedan 11-tiden på förmiddagen rapporterat om svårigheter med att komma in på sajten. Flera Chrome-användare vittnar om att de möts av meddelandet att sidan inte kan nås, men vissa hävdar att man lyckats komma in på sidan efter att ha tömt webbläsarens cacheminne. Enligt sajten Downdetector hade drygt 1 400 rapporter om problem med Facebook kommit in vid 13-tiden. Facebook har ännu inte bekräftat något avbrott.
