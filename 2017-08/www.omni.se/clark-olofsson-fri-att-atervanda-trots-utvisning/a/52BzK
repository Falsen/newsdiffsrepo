Clark Olofsson fri att återvända – trots utvisning


Linnea Järkstig


Clark Olofsson, 70, som är en av Sveriges mest kända kriminella, dömdes till livstid utvisning och sa upp sitt svenska medborgarskap efter att han blivit medborgare i Belgien. För ett år sedan flögs Clark Olofsson, eller Daniel Demuynck som han numera heter, till ett fängelse i Belgien då han själv ansökt om förflyttning. Kort därefter sökte han också om att få tillbaka sitt medborgarskap – vilket nu beviljats, skriver Aftonbladet.

Det innebär att han nu är fri att återvända till Sverige och dessutom kan få både pension och rätten att ansöka om bostadstillägg, skriver Expressen.

Clark Olofsson är mest känd för att ha varit inblandad i Norrmalmstorgsdramat. Bankrånaren och gisslantagaren Janne Olsson krävde att Olofsson, som då satt i fängelse, skulle komma till banken. Olofsson hämtades och togs till banken där han tillringade sex dygn med gisslan och Janne Olsson innan polisen kunde ta sig in och fria gisslan. Olofsson friades helt i samband med dramat.
