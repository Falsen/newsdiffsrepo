Andy Murray drar sig ur US Open: ”Det gör för ont”


Nina Latvala


Världstvåan i tennis, brittiska Andy Murray, drar sig ur årets sista grand slam-turnering US Open som inleds på måndag. Det rapporterar brittiska medier. Anledningen är den höftskada som bland annat ställde till det för honom under årets upplaga av Wimbledon i somras.

– Det gör för ont för att jag ska kunna vinna turneringen och det var i slutänden det jag var här för att göra, säger Murray enligt The Telegraph.

Sedan tidigare står det klart att både världstrean och världsfyran, Stan Wawrinka och Novak Djokovic, inte kommer att delta i US Open.
