Känd guru fälld för våldtäkt – minst 28 döda i kravaller


Michelle Muntau


När en domstol fastslagit att kändisgurun Gurmeet Ram Rahim Singh gjort sig skyldig till våldtäkt utbröt våldsamma protester i Panchkula, utanför Chandigarh i norra Indien, skriver AP.

Uppemot 200 000 av hans anhängare hade samlats inför domslutet för att protestera mot domen. Somliga gick till angrepp mot journalister och bilar. Flera järnvägsstationer ska ha stuckits i brand. Minst 28 personer har dött i tumultet, enligt indiska medier. Polisen har använt tårgas och vattenkanoner mot demonstranterna. En strid ström av blodiga människor förs till sjukhus.

2002 ska gurun ha våldtagit två av sina kvinnliga anhängare, vilket han nekar till. Fallet har prövats i en federal specialdomstol.
