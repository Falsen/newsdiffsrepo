FI: Bankernas marginal på bolån kan växa ännu mer



Bankernas marginaler på bolån ser ut att slå ett nytt rekord nästa kvartal, skriver Dagens Industri med hänvisning till en prognos från Finansinspektionen. I andra kvartalet var bankernas bruttomarginal på bolån 1,73 procent tack vare att bankernas inlåningskostnader sjunkit samtidigt som utlåningsräntorna bara sjunkit marginellt. Det är i nivå med den högsta noteringen någonsin.

Fi:s analytiker tror att bolånemarginalen kan stiga ytterligare i innevarande kvartal.

– Det skulle innebära att vi får en ny högsta notering. Det är en prognos baserat på att marginalen i slutet av andra kvartalet var snarare upp än ner, spår Henrik Larsson, analytiker på FI.
