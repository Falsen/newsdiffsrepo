B&O har offentliggjort en ny OLED-tv


Mats Karlsson


Det danska lyxelektronik-märket Bang & Olufsen har i samband med IFA-mässan i Berlin presenterat en ny OLED-tv med 4K-upplösning. Tv-apparaten har namnet Eclipse och kommer i de två storlekarna 55 respektive 65 tum. Själva skärmpanelen är tillverkad av LG, men höljet är däremot signerat B&O själva. Tv:n kör också LG:s operativsystem Web OS, vilket innebär att den kan köra appar som Netflix, Amazon, Spotify och Youtube.

Det svenska priset landar på 87 690 kronor för 55-tumsversionen och 124 690 kronor för 65-tummaren.
