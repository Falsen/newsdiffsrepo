Utredning av broolyckan i Ludvika kan dröja ett år


Emmelie Wallroth


Utredningen av broolyckan i Ludvika, då 18 personer skadades, kan dröja uppemot ett år, rapporterar Dalarnas Tidningar. Åklagare Charlotte Tanner säger till tidningen att det är mycket teknisk utredning som återstår och många slutsatser som måste dras.

– Sedan är det ett flertal personer som måste höras som inte befinner sig i Sverige, säger Tanner.

Förundersökningen gäller arbetsmiljöbrott genom vållande till kroppsskada. Olyckan inträffade när ett brobygge vid järnvägen i centrala Ludvika plötsligt kollapsade den 13 juli.
