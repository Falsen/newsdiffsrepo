Överlevare i tårar när han hör sin far: ”Älskar dig”


Linnea Järkstig


Aaron Mitchel, boende i Aransas Pass i Texas, har sökt sina föräldrar sedan stormen bröt ut och förstörde hans hem. Utan täckning på mobiltelefonen gick han nästan två mil i mörkret till sin pappas hus – men hittade varken sin mamma eller pappa.

När CNN hjälpte honom att via sattelittelefon få tag i sin pappa bryter han ut i gråt.

– Pappa, jag älskar dig, säger han.

I en intervju med tv-kanalen berättar Mitchel hur han ”förlorat allt”.

– Jag var rädd. Jag har sett mycket, men det där gjorde mig livrädd.

Omkring 30 000 personer kommer behöva skydd och 45 000 offer kommer behöva någon form av katastrofhjälp efter ovädret, enligt amerikanska myndigheter.
