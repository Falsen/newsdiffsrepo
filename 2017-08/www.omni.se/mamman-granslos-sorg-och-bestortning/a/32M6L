Mamman: ”Gränslös sorg och bestörtning”


Emmelie Wallroth


Den svenska journalisten Kim Walls mamma skriver nu om beskedet om dotterns död på Facebook.

”Det är med gränslös sorg och bestörtning vi tagit emot beskedet att kvarlevorna efter vår dotter och syster Kim Wall, har hittats. Vidden av katastrofen kan vi ännu inte överblicka, och mängder av frågetecken återstår att rätas ut”, skriver hon.

Hon skriver om de fasansfulla dagar de haft sedan dottern försvann och om hur tragedin drabbat inte bara deras familj, utan också Walls vänner och kollegor över hela världen.

”Från världens alla hörn kommer bevis på Kims förmåga att vara en person som gör skillnad”, skriver Kim Walls mamma.
