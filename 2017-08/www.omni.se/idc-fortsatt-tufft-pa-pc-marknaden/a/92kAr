IDC: Fortsatt tufft på PC-marknaden


Mats Karlsson


Det ser fortsatt mörkt ut på PC-marknaden. Det visar en färsk femårsprognos som analysföretaget IDC tagit fram för perioden 2016–2021. Den årliga nedgången ska enligt IDC landa på 1,7 procent fram till 2021. Men det finns också ljuspunkter, inte minst i form av hybriddatorer, vars tillväxttakt kommer att ligga på 14 procent per år. 2021 förväntas en försäljning på runt 41,9 miljoner hybriddatorer, tror IDC.
