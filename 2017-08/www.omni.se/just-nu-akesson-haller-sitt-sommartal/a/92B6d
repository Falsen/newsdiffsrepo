Just nu: Åkesson håller sitt sommartal


Josefin Pehrson


SD-ledaren Jimmie Åkesson håller i dag klockan 14.00 sitt sommartal som bland annat ska handla om förslag på åtgärder för att skydda vårdpersonal från våld, skriver DN.

– Vi har haft några incidenter under sommaren där det har förekommit hot om våld mot vårdpersonal. Moderaterna har föreslagit strängare straff mot de som hotar och jag kommer att komma med fler förslag i det avseendet, säger han till DN.

Talet hålls i Åkessons hemstad Sölvesborg där SD i går inledde sin sommarfestival.
