Åkesson kritiserar polisen vid asyldemonstrationen


Josefin Pehrson


SD-ledaren Jimmie Åkesson håller i dag sitt sommartal i hemstaden Sölvesborg. I talet kritiserar sverigedemokraten den demonstration av och för unga asylsökande från Afghanistan som pågår sedan några veckor tillbaka på Medborgarplatsen i Stockholm.

– Varför är polisen så passiv? undrade Åkesson och påtalade att det för honom är mycket provocerande.

SD-ledaren sa samtidigt till åhörarna att det var fel att åka dit och ”skrika okvädningsord”.

– Det bästa motståndet mot vänsterliberalernas slapphet är att visa på ett seriöst, ansvarstagande alternativ. Den Sverigevänliga rörelsen står över splittring och polarisering, sa Åkesson.
