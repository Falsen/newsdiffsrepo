Publicerad 22 augusti, 09:38


Förskolebarn och äldre flyttar ihop i Umeå


Elin Joleby


Umeå kommun har hittat en kreativ lösning för att möta behovet av både fler förskoleplatser och fler vård- och omsorgsboenden. Nu byggs ännu en förskola som kombineras med ett äldreboende, rapporterar SVT Nyheter Västerbotten.

Redan under hösten flyttar barn och äldre in i det första så kallade samverkanshuset. Där finns ett torg där de unga och gamla kan ha gemensamma aktiviteter samt ett växthus som de kan sköta tillsammans.

– Vi tror att det är jättebra att yngre och äldre får mötas, säger Åsa Jernbom, planeringssekreterare på socialtjänsten, till SVT.
