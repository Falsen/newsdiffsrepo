Rysk regissör gripen – har kritiserat censur av konst


Malin Rising


Den ryske regissören Kirill Serebrennikov har gripits misstänkt för bedrägeri, rapporterar flera internationella medier. Serebrennikov har varit uttalat kritisk mot censur av konst i Ryssland.

Enligt den federala utredningsmyndigheten Sledkom misstänks han ha berövat staten över 68 miljoner rubel, motsvarande omkring 9,3 miljoner kronor, under en treårsperiod.

Serebrennikov är konstnärlig ledare Gogolteatern i Moskva och har tidigare bland annat regisserat uppsättningar vid den anrika Bolsjojteatern.
