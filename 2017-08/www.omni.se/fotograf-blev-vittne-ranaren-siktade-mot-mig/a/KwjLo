Fotograf blev vittne: Rånaren siktade mot mig


Malin Rising


Aftonbladets fotograf P-O Sännås blev vittne till smash and grab-kuppen mot NK i natt. För den egna tidningen berättar han att han såg en svartklädd man som stod bredvid en stor stadsjeep som hade backat upp mot entrén.

– Han tar upp bägge händerna ungefär som när man skjuter pistol och siktar på mig och viftar med armarna att jag ska försvinna, säger han.

Sännås körde då vidare och såg sedan hur bilen körde bort från NK i hög hastighet. När han då återvände till butiken var väktare och polis på plats. Enligt polisen har andra vittnen berättat att rånarna ska ha burit ut stöldgods från butiken.
