Fler indikationer på Apple TV med 4K-upplösning


Mats Karlsson


Tidigare i år hittade utvecklare tecken på att en Apple TV-enhet med 4K-upplösnings skulle vara på gång. Detta i mjukvaran till den kommande AI-högtalaren Homepod, som läckt ut. Och nu kommer ytterligare indikationer på att en 4K-version av den populära smart-tv-boxen från Apple är på gång. Den här gången är det en ny betaversion av operativsystemet Tv OS som skvallrar om samma sak.

Det är enligt flera bedömare inte osannolikt att en ny Apple TV-enhet presenteras i samband med det Iphone-event som Apple påstås ha planerat till i höst.
