Publicerad 21 augusti, 20:13


Cosby anlitar Michael Jacksons tidigare advokat


Ines Micanovic


Tom Mesereau blir Bill Cosbys advokat när rättegången tas om den 6 november. Även advokaterna Kathleen Bliss och Sam Silver kommer att försvara komikern, enligt hans talesperson Andrew Wyatt.

Tom Mesereau är mest känd för att ha försvarat Michael Jackson när han friades från anklagelserna gällande sexuella övergrepp mot en minderårig pojke.

Bill Cosby står åtalad för att ha drogat och förgripit sig sexuellt på baskettränaren Andrea Constand för 13 år sedan. I juni strandade rättegången och ogiltigförklarades, men ett par veckor senare väcktes nytt åtal. Cosby har hela tiden nekat till anklagelserna.
