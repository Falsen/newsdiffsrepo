Bombade för att stoppa evakuerade IS–medlemmar


Linnea Järkstig


Den USA-ledda koalitionen som bekämpar IS har genomfört en flygräd för att hindra de hundratals IS-medlemmar som evakuerats från Libanon för att nå östra Syrien. Det rapporterar AFP.

– För att hindra konvojen från att ta sig längre österut har vi bombat vägen och förstört en mindre bro, säger överste Ryan Dillon, talesman för koalitionen.

Hundratals IS-medlemmar och deras anhöriga evakuerades på måndagen från en tidigare IS-kontrollerad enklav vid gränsen mellan Libanon och Syrien efter att den libanesiska armén och shiamilisen Hizbollah nått en unik överenskommelse.
