Jan Björklund vann klart mot Birgitta Ohlsson


Linnea Järkstig


Liberalernas partiledare Jan Björklund vann med en klar majoritet primärvalet i Östergötland, skriver flera medier. Detta trots att utmanaren Birgitta Ohlsson hade hemmaplan.

Björklund fick 62 procent av rösterna, medan Ohlsson fick 38 procent. Därmed sällar sig Östergötland till de länsförbund som nominerat Jan Björklund, totalt 14 stycken.

– Jag tycker att det är bra att medlemmarna så tydligt har lyft fram en kandidat. Det är svårare att ha två jämna, säger Lars Karlsson, ordförande för Liberalerna i Östergötland, till SvD.

Partiledarstriden i Liberalerna har pågått sedan i början av juni, då riksdagsledamoten och förra EU-ministern Birgitta Ohlsson överraskande meddelade att hon utmanar Jan Björklund.
