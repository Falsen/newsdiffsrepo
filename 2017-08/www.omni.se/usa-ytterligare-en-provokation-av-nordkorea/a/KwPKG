USA: ”Ytterligare en provokation av Nordkorea”


Emmelie Wallroth


Nordkoreas senaste robottest, som avfyrades över Japan och slog ner i havet tidigt på tisdagsmorgonen lokal tid, är ytterligare en ”provokation” från regimen i Pyongyang. Det säger USA:s nedrustningsambassadör Robert Wood på en nedrustningskonferens, enligt AFP.

Han menar att Nordkorea ”bara tycks fortsätta”.

– Det här är givetvis en stor anledning till oro för min regering, och för ett antal andra regeringar, säger han.
