Storm närmar sig Texas: ”Kan bli ett monster”


Elin Joleby


Texas guvernör Greg Abbott har utlyst katastrofläge för kusten inför att ovädret Harvey väntas slå till mot Kusten i Texas eller Louisiana någon gång under fredagen. USA:s nationella orkancenter (NHC) varnar för kraftiga regn och översvämningar.

På torsdagen uppgraderades ovädret från storm till en orkan av kategori 1, den lägsta på den femgradiga skalan, men när ovädret drar in över land under fredagen väntas det ha uppnått kategori 3.

I New Orleans, där orkanen Katrina tog över 1 800 liv 2005 har staden börjat förbereda sig med sandsäckar, båtar och räddningsfordon.

Harvey har alla ingredienser för att kunna att bli en ”monsterstorm”, varnar meteorologer.
