Två nya partidistrikt vill byta ut Anna Kinberg Batra


Linnea Järkstig


Även Moderaterna i Västerbotten och Uppsala kräver Anna Kinberg Batras avgång, skriver flera medier.

– Vi har beslutat att ställa oss bakom avgångskravet. Vi tycker helt enkelt att partiet behöver en tydlig nystart. Det är krisartade siffror för Moderaterna, säger Västerbottens länsordförande Anders Ågren, till SVT Nyheter.

Detta efter att distrikten hållit ett extrainkallade telefonmöten. Tidigare meddelade länsförbunden i Stockholm och Dalarna att de vill att M-ledaren lämnar posten.

Förtroendefrågan är splittrad inom partiet och det finns fortfarande flera länsförbund som har förtroende för Kinberg Batra.
