Nyfödd bebis slungades ur barnvagn under bussresa


Malin Rising


En fem veckor gammal bebis kastades ur sin barnvagn under en bussresa i Göteborg i tisdags, rapporterar GT.

Ett vittne som tidningen pratat med säger att barnvagnen välte och barnet sedan slungades iväg en och en halv meter och landade nedanför bussdörren. Busschauffören säger att han svängde undan för en bil.

Kristian Lans, pressinformatör på Västtrafik, säger att de ser allvarligt på händelsen och kommer utreda vad som har hänt.
