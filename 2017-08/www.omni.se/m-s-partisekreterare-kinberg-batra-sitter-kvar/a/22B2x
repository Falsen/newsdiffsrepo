M:s partisekreterare: ”Kinberg Batra sitter kvar”


Linnea Järkstig


M-ledaren Anna Kinberg Batra sitter kvar, enligt partisekreteraren Anders Edholm. Det rapporterar SVT Nyheter.

”Anna Kinberg Batra kommer leda Moderaterna in i valet 2018 och tillsammans med moderater i hela landet jobba för att byta ut Stefan Löfven”, skriver Edholm i en kommentar till SVT.

Kommentaren kommer efter att Pehr Granfalk, kommunalråd i Solna, i dag krävt Kinberg Batras avgång. Även Pia Almström, kommunstyrelsens ordförande i Kävlinge har anslutit sig till avgångskravet, skriver DI.
