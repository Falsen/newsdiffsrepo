Nya taktiken: Stämmer ex-kampanjchefs personal


Linnea Järkstig


Särskilde åklagare Robert Mueller, som leder ryssutredningen, stämmer Trumps tidigare kampanjchef Paul Manaforts tidigare advokat och hans nuvarande talesperson, rapporterar CNN. Agerandet ses som en aggressiv taktik för att lägga press på Manafort.

Mueller har begärt dokument och vittnesmål av Melissa Laurenza, advokat som fram tills nyligen representerade Manafort, och Jason Maloni som är hans nuvarande talesperson. Men det är fortfarande oklart vilken typ av information som Mueller misstänker att de har.

Manafort utreds för möjliga skatte- och finansbrott, enligt amerikanska tjänstemän som är insatta i utredningen. Än så länge anklagas han inte för att ha gjort någonting fel.
