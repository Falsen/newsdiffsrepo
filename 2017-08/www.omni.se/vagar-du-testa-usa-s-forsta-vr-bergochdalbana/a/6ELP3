Publicerad 14 augusti, 20:30


Vågar du testa USA:s första VR-bergochdalbana?


Anna Flemmert


Vissa blir åksjuka av virtual reality. Andra blir åksjuka av bergochdalbanor. Blir man åksjuk av båda bör man bunkra upp med kräkpåsar innan man hoppar på Amerikas första VR-bergochdalbana Kraken Unleashed på SeaWorld i Orlando, skriver lokaltidningen Orlando Sentinel.

Brittiska The Sun beskriver den nya attraktionen med sju loopar som något i hästväg. Passagerarna tar på sig VR-glasögon och hörlurar innan de skjuts iväg i 105 kilometer i timmen och upplever att de störtar ner i ett hål på havsbotten.

Åkturen är i princip att du flyger runt i en ocean samtidigt som du blir anfallen av gigantiska sjömonster. Det hela är över på ett par minuter – uppstädningen av ditt kräks ej inräknat.
