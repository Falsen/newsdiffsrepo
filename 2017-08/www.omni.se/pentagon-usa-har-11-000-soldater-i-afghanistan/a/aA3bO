Pentagon: USA har 11 000 soldater i Afghanistan


Linnea Järkstig


USA har 11 000 soldater i Afghanistan, bekräftar Pentagon. Det är 2 600 fler än vad tidigare rapporterats, skriver AFP.

– Det här är inte en soldatökning, säger Pentagons talesperson Dana White och tillägger att det i stället handlar om att vara mer transparent med antalet trupper i landet.

Sammanräkningen, som inkluderar tillfälliga, hemliga och reguljära styrkor, gjordes för att skapa en grund för att öka antalet soldater. Förmodligen kommer president Donald Trump skicka omkring 4 000 trupper sedan han lovat en ny strategi i Afghanistan för att bekämpa talibanerna, skriver AFP.
