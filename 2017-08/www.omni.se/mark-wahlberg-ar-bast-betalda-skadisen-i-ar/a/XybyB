Mark Wahlberg är bäst betalda skådisen i år


Ines Micanovic


Mark Wahlberg är den bäst betalda manliga skådespelaren i världen i år, enligt tidningen Forbes.

Skådespelaren har haft en inkomst på motsvarande 549 miljoner kronor innan skatt de senaste tolv månaderna. Pengarna kommer bland annat från filmerna ”Transformers: The last knight” och komedin ”Daddy's home 2”. På andra plats hamnar Dwayne Johnson som toppade listan 2016. Hans inkomst beräknas nu till 525 miljoner kronor, från ”Baywatch” och tv-serien ”Ballers”.

När Forbes förra veckan presenterade listan över de bäst betalde kvinnorna i Hollywood hamnade Emma Stone högst upp. Hon drog in 211 miljoner kronor.
