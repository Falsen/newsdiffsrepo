Svävande glasgolvet – ny skräckis på Kanarieöarna


Anna Flemmert


Alltså wow! Det är både mäktigt och respektingivande att kliva ut på det genomskinliga golvet och se havet bölja flera hundra meter under fötterna. Mirador de Abrante är utsiktsplatsen du inte vill missa nästa gång du är på Kanarieöarna, skriver resemagasinet Vagabond.

Den spektakulära glaskuben ligger på norra sidan av den gröna ön La Gomera, en av de mindre kända Kanarieöarna som nås med färja från Teneriffa. Den till synes svävar ut i tomma luften över den pittoreska byn Agulo. Vid klart väder kan man se hela vägen till vulkanen Teide.

Enligt ABC går det också att äta vid utsiktsplatsen, men då gäller det att inte ha höjdskräck. Restaurangen, som är helt gjord av glas, ligger nämligen 625 meter över havet.
