Ung polis drunknade i bil – var på väg till jobbet


Linnea Järkstig


En 30-årig polisman drunknade i sin bil i Houston när han var på väg till jobbet, bekräftar stadens borgmästare enligt AP. Dessutom ska ytterligare tio personer ha dött i samband med ovädret Harvey, i södra USA, skriver New York Times.

Många saknas fortfarande och dödstalet väntas stiga, enligt amerikanska myndigheter.

Samtidigt uppmanar borgmästaren i staden Galveston sina invånare att hålla sig borta från översvämmade vägar eftersom det väntas mer regn från ovädret.
