Google kan ha ”smarta” hörlurar på gång


Mats Karlsson


Sajten 9to5Google har grävt i koden till den senaste versionen av Googles mobil-app och funnit referenser till hårdvara som tycks vara ett par ”smarta” hörlurar. Smarta i bemärkelsen att de ska vara rustade med AI-assitenten Google Assistant. I koden refererar man till en enhet som kallas Bisto. Exakt vad det är för typ av hårdvara framgår förvisso inte, men däremot framgår det att den kan användas till att både lyssna av och läsa in svar på meddelanden, samt att den har en Google Assistant-knapp. Att det skulle vara något annat än ett par hörlurar känns således långsökt. Flera bedömare tror att hårdvaran kan komma att visas upp i samband med Googles oktoberevent, där man förväntas presentera de nya versionerna av sina Pixel-telefoner.
