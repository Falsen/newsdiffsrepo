Lastbilsförare avfärdas från utredning – var berusad


Ines Micanovic


Nederländsk polis har släppt minibussföraren som greps i närheten av rockkonserten i Rotterdam i går.

– Han är inte längre misstänkt i utredningen, säger Rotterdampolisen i ett uttalande.

Mannen, som är mekaniker, stoppades i närheten av konserthallen Maassilo när han körde sin minibuss berusad. Fordonet hade spanska nummerplåtar och visade sig innehålla gasflaskor. Men flaskorna var för privat bruk, konstaterar polisen som nu avfärdat mannen från utredningen.

Nederländsk polis agerade på tips från den spanska polisen om att en attack var planerad mot rockbandet Allah-Las spelning i lokalen. Även en 22-åring greps efter händelsen, och han är fortfarande misstänkt. Det är oklart vad brottsrubriceringen är.
