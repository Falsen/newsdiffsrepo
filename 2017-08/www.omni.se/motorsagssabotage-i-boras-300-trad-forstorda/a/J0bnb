Motorsågssabotage i Borås – 300 träd förstörda


Emmelie Wallroth


Borås tvingas avverka 300 träd efter att någon orsakat ett stort sabotage med en motorsåg i ett skogsområde, skriver Borås Tidning. Flera träd har fällts och många har fått skador i barken.

– Skadorna är så omfattande att träden dör på sikt, säger skogsvaktaren Kent Claesson till tidningen.

Enligt honom kommer sabotaget resultera i ett ofrivilligt kalhygge på två-tre hektar. Det finns ingen misstänkt och polisanmälan har lagts ner.
