Hundstall vittnar om hot: Skottlossning mot byggnad


Hanna Åkesson


Hundstallets personal i Stockholm vittnar om misshandel, hot och skottlossning.

– Vi har haft skottlossning mot byggnaden. Vi har också varit med om att personer har slagit ner personalen med kedjor för att få sin hund, säger Ellinor som är hundskötare på Hundstallet till Expressens Brottscentralen.

På Hundstallet hamnar hundar som behöver tas om hand, antingen på grund av att de blivit övergivna eller på grund av beslut från polis och länsstyrelse. Då anses inte ägaren lämplig att ta hand om djuret.
