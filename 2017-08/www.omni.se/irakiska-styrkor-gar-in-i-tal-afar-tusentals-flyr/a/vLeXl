Irakiska styrkor går in i Tal Afar – tusentals flyr


Malin Rising


Iraksiska styrkor har återtagit två distrikt i IS-kontrollerade Tal Afar, rapporterar AFP.

Den irakiska militären påbörjade en massiv offensiv mot Tal Afar i söndags. Armén, polisen och den paramilitära gruppen Hashed al-Shaabi har nu full kontroll över områdena  Al-Kifah och Al-Nur, säger en talesman för Hashed.

Stridigheterna i staden beskrivs som intensiva och väntas pågå i flera veckor. Sedan i fredags har uppemot tusentals människor flytt staden. Runt 3 000 har anlänt till två hjälpstationer som drivs av International organization for migration (IOM). FN:s flyktingorgan UNHCR säger att man tagit emot 9 000 människor i transitcentret Hamman Al Alil och förbereder sig på att ta emot så många som 30 000.
