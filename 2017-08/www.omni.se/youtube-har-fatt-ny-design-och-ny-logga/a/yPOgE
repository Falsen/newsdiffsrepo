Youtube har fått ny design och ny logga


Mats Karlsson


Den som besökt Youtube idag och upplevt att någonting inte riktigt känns som det brukar har gjort en helt korrekt observation. Googles omåttligt populära videotjänst har nämligen fått en omfattande omdesign.

Förutom att loggan gjorts om så har tjänsten även fått nya typsnitt och ett nytt färgschema, samt även en del förändringar av funktionaliteten i gränssnittet på både webben och i mobil-apparna. Det handlar däremot inte om någon radikal förändring. ”Det är mer evolution än revolution” säger Youtubes designchef Christopher Bettig.
