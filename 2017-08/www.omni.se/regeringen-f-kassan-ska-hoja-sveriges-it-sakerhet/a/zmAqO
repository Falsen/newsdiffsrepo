Regeringen: F-kassan ska höja Sveriges it-säkerhet


Linnea Järkstig


It-säkerhet och it-drift inom statliga myndigheter kan i framtiden skötas av Försäkringskassan, skriver SvD. Det meddelade socialminister Annika Strandhäll (S) och civilminister Ardalan Shekarabi (S) i dag.

– Nu skapar vi ett alternativ för myndigheter som inte vill outsourca sin it-verksamhet. Det har inte funnits tidigare, säger Shekarabi enligt tidningen.

Myndigheter ska betala Försäkringskassan för att sin it-drift läggs på myndigheten. Det är i nuläget exakt klart hur förslaget ska realiseras, men Försäkringskassan får uppdraget eftersom den har ”lång erfarenhet när det gäller it-utveckling och hantera känsliga uppgifter”, enligt ministrarna.

Förslaget kommer efter att regeringen fått stark kritik för att Transportstyrelsen outsourcat uppgifter till IBM och därmed röjt känsliga uppgifter.
