”Misstroendet mot Hultqvist är tjurskalligt”


Andreas Victorzon


Oppositionen bör nu släppa sitt misstroendevotum mot försvarsminister Peter Hultqvist och låta KU-granskningen ha sin gång, skriver Expressen i en ledare. ”Att utse Peter Hultqvist till en av huvudansvariga i det här läget framstår som oförlåtligt tjurskalligt”.

It-skandalen på Transportstyrelsen och dess följder kommer att svida tillräckligt för regeringen, menar man. Dessutom bör strålkastarljuset snarare riktas mot EU- och handelsminister Ann Linde (S), som då var statsekreterare till inrikesminister Anders Ygeman (S). Även om det pågick en flyktingkris hade haveriet i det skedet kunnat förhindras. ”Trots det agerade hon inte utan förblev passiv i månader”, skriver Expressen i ledaren.
