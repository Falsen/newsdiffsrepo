Mattsson säkrade VM-brons: Skönt att dagen är slut


Jakob Rickardsson


Det blev ett andra VM-brons i karriären för brottaren Johanna Mattsson efter 8–3 över Shoovdor Baatarjav från Mongoliet.

– Fy fan vad skönt att dagen är slut, säger Mattsson till Radiosporten om känslan direkt efter matchen, som var hennes femte för dagen.

29-åringen hade vunnit de tre första matcherna i 60-kilosklassen, men förlorade semifinalen stort mot japanskan Risako Kawai.
