”Ovanligt att ringa misshandel prövas av hovrätten”


Peter Johansson


SD:s Kent Ekeroth fälldes för ringa misshandel i tingsrätten – men får nu prövningstillstånd av Svea hovrätt som kommer att ta upp ärendet.

Annika Norée, docent i straffrätt vid Stockholms universitet, konstaterar att det är ovanligt att en dom om ringa misshandel prövas i hovrätten.

– Även om jag inte kan säga hur pass ovanligt det är så är det vanliga att det stannar i tingsrätten när det handlar om dagsböter, säger hon till TT.
