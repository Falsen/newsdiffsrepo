Rättegång: Misshandlade man som vägrade tigga


Emmelie Wallroth


Nu inleds rättegången mot två män i Växjö som står åtalade för att ha misshandlat en 57-årig tiggare från Bulgarien för att han inte ville tigga, rapporterar SVT Nyheter Småland.

57-åringen har uppgett att han lurats till Sverige, fråntagits sina id-handlingar och tvingats till att tigga. Han rymde – och då ska männen sökt upp och fört bort honom. Han misshandlades svårt med bland annat en tång och en träpåk och var nära att dö. De två misstänkta männen nekar till brott.

Under rättegångens första dag ska åklagaren göra sin sakframställan.
