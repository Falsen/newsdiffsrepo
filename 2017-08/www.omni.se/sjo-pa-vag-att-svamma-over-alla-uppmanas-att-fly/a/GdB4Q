Sjö på väg att svämma över – alla uppmanas att fly


Linnea Järkstig


En sjö utanför Houston är på väg att svämma över, skriver flera medier. Nu uppmanas alla boende i området att evakuera omedelbart.

”Ta er härifrån nu”, skriver myndigheterna i Brazoira på Twitter.

Även en damm har börjat svämma över. Det har gjorts försök att släppa ut vatten ur dammen, men nivån har fortsatt stiga, rapporterar BBC. Om dammen, Addicks dam, brister kommer vattnet öka översvämningarna i områden nära Buffalo Bayou.

Vattennivån i ytterligare en damm har nått kritiska nivåer och nu oroas tjänstemän att även dammen Barker riskerar att brista.

Nu arbetar man med att försöka släppa ut vatten från dammarna, men mängden vatten som kommer överstiger den mängd som släpps ut, skriver AP.
