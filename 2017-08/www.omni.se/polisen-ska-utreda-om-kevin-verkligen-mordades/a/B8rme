Polisen ska utreda om Kevin verkligen mördades


Hanna Åkesson


Nu har utredningen om fyraårige Kevins död 1998 tagits upp på nytt och Rättsmedicinalverket kommer att gå igenom de gamla obduktionsprotokollen, skriver Aftonbladet.

– Vi tittar på andra gärningsmän, vi tittar på om det var en olycka och vi tittar på andra personer som kan vara inblandade fast det ändå inte var ett brott, säger chefsåklagare Niclas Wargren.

Han berättar för tidningen att det finns oklarheter i händelseförloppet och att det är en relevant fråga att ställa.

Två pojkar, då 5 och 7 år gamla, pekades ut som skyldiga för mordet på Kevin. Innan fallet återupptogs i våras visade flera granskningar att pojkarna utsatts för stor press i förhör med polisen.
