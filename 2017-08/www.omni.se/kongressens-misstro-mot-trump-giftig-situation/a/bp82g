Kongressens misstro mot Trump: ”Giftig situation”


Peter Johansson


Om en månad måste USA:s folkvalda enas om en ny budget och höja lånetaket för statsskulden. Men stämningen mellan kongressen och president Donald Trump beskrivs som sämre än någonsin.

– Situationen är giftig, säger Chris Galdieri, statsvetare vid Saint Anselm College i New Hampshire, till TT.

Han menar att kongressen inte litar på Trump och att presidenten inte sätter sig in i lagförslagen.

– Jag ser inte logiken med hans agerande. Presidenter har inte så mycket makt på egen hand, de behöver kongressen om reformer ska bli verklighet. En irriterad talman eller majoritetsledare kan förstöra en presidents dag på många sätt, säger Galdieri till TT.
