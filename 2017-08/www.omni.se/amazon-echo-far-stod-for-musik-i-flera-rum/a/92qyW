Amazon Echo får stöd för musik i flera rum


Mats Karlsson


Samtidigt som Sonos har en ”smart” röstkontrollerad högtalare på gång, så väljer nu Amazon att rulla ut multirumsstöd för musik via sin AI-högtalare Echo. Därmed, menar flera bedömare, har en mycket intressant utveckling tagit fart där tillverkarna bakom multirumslösningar för ljud börjar ta efter AI-högtalarna och vice versa. Apple har dessutom sin Homepod på gång, som med sitt fokus på bra ljud ska vara en tydlig konkurrent till primärt Sonos, även om den också har stöd för AI-assistenten Siri.

Amazon Echo går till skillnad från Sonos produkter ännu inte att köpa i Sverige.
