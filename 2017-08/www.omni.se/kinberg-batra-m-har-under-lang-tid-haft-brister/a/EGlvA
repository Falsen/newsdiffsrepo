Kinberg Batra: M har under lång tid haft brister


Samuel Inghammar


Anna Kinberg Batra avgår som partiledare för Moderaterna, meddelar hon på en pressträff.

Hon säger att hon inte tror att partiets problem är knutna till henne, utan att Moderaterna under lång tid haft brister, som nu syns.

– Problemen upphör inte när jag går ut genom den här dörren.

I stället för att diskutera hur bristerna ska lösas, har man diskuterat själva bristerna, resonerar hon.

– Om jag får önska mig någonting är det att hela partiet sluter upp kring den nya personen.
