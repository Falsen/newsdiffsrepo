Bankekonom: Värre för regeringen än Riksbanken


Samuel Inghammar


Arbetslösheten i juli var högre än analytikerna väntat sig. Men samtidigt ökar antalet nya jobb.

Swedbanks analytiker Knut Hallberg skriver i en analys att dagens SCB-siffror stöder bankens analys att arbetsmarknaden är stark. Det är framförallt på grund av att fler personer söker jobb som arbetslöshetssiffran stiger.

Handelsbankens Johan Löf konstaterar att jobbskapandet i Sverige varit robust. Det är på grund av att fler söker jobb och matchningsproblem på arbetsmarknaden som arbetslösheten trycks upp. Det kommer öka när allt fler människor som kommit till Sverige de senaste åren söker sig till arbetsmarknaden. Siffrorna kommer inte att stoppa Riksbanken från att agera, tror han. Men för regeringen, som i dag meddelade att man tror att arbetslösheten kommer att hamna på 5,9 procent, skickar dagens siffror oroande signaler.
