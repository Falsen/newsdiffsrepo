Hammarby krossade ÖSK efter Axéns besked


Linnea Järkstig


Först blev det klart att allsvenskans största tränarprofil Alexander Axén lämnar Örebro efter säsongen – och att hans assisterande troligtvis tar över. Sen åkte han på stryk hemma mot Hammarby som vann med 0–3.

Efter första halvleken var det 0–1-ledning för Hammarby sedan Björn Paulsen nickat in bollen på hörna i den åttonde minuten. I andra halvlek gjorde nyförvärvet Sander Svendsen sitt första allsvenska mål på en fin kontring från Hammarbys sida. Sedan avslutade Pa Dibba målskyttet när han kontrade in 3–0 i 67:e minuten.

– Det är välförtjänt, en lagseger. Vi vinner tillsammans, håller nollan och gör mål, säger Svendsen till C More.
