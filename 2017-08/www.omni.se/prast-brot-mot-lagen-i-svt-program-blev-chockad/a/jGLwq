Präst bröt mot lagen i SVT-program: ”Blev chockad”


Elin Joleby


När SVT:s ”Antikrundan” besökte småländska Huseby passade en präst på att ta med sig kyrksilvret för att få det värderat i rutan. Men föremål som tillhör kyrkan får inte flyttas hur som helst. Prästen bröt mot kulturmiljölagen, vilket fått länsstyrelsen att reagera.

– Jag blev chockad när jag läste om hur de gjort. Kyrkoherden borde ha kontaktat oss först innan han flyttade föremålen, säger Veronica Trygg, kyrkoantikvarie på länsstyrelsen i Kronobergs län, till Smålandsposten.

Prästen tog bland annat med sig Göteryd kyrkas dopfunt och silver och både programledaren Ann Lundberg och programmets experter engagerade sig i föremålen.

Enligt kulturmiljölagen krävs det tillstånd från länsstyrelsen innan ”kyrkliga inventarier” flyttas från sin plats.
