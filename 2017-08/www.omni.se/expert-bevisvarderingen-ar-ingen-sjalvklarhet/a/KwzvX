Expert: ”Bevisvärderingen är ingen självklarhet”


Linnea Järkstig


Det är några av lagens grymmaste brott som tingsrätten i dag dömde Johanna Möller för. Och påföljden – livstids fängelse – är inte det minsta överraskande, enligt experterna. Men det är ingen självklarhet att domen, som kommer att överklagas, blir densamma i nästa instans.

– Domen är väldigt välskriven, men bevisvärderingen är ingen självklarhet. Det finns utrymme för olika bedömningar, säger Sven-Erik Alhem, rättsexpert och tidigare överåklagare, till TT.

Framförallt är experterna osäkra på om Möller kommer dömas till anstiftan till mord på exmaken även i hovrätten. Enligt Ulrika Borg, erfaren brottsmålsadvokat, är det inte heller säkert att Möller döms som huvudgärningsman för mordet på sin pappa och mordförsöket på sin mamma i nästa insats.
