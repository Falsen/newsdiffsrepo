Minst 23 döda i stormen – utreder 17 nya dödsfall


Linnea Järkstig


Houstonpolisen undersöker 17 nya dödsfall som de misstänker är relaterade till ovädret Harvey som svept över Texas, skriver AP. Hittills har 23 personer bekräftats döda, men dödsiffran väntas stiga och polisen planerar att gå ut med nya uppgifter under onsdagskvällen, lokal tid.

Vattnet börjar sjunka bort i Houston och myndigheter förbereder sig nu för att söka igenom hem och bilar efter fler människor.

Tidigare hittades en hel familj, ett äldre par och fyra barnbarn, döda i en bil som sjunkit i översvämningarna. En treårig flicka klarade sig mirakulöst efter att ha hittats fastklamrad vid sin drunknade mamma i en kanal i sydvästra Texas.
