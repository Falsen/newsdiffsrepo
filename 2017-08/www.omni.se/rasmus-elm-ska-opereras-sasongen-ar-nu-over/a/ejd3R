Rasmus Elm ska opereras – säsongen är nu över


Linnea Järkstig


Det blev bara tre allsvenska matcher i år för Kalmar FF:s Rasmus Elm. Mittfältaren ska nu opereras för sina höftproblem och därmed är säsongen över, rapporterar P4 Kalmar.

– Behandling och vila har inte hjälpt Rasmus Elm att komma tillbaka till matchspel och på fredag väntar operation av höften i Göteborg, säger sjukgymnasten Kjell Svensson till SR.

Elm har dragits med skadeproblemen i flera år, men trots det ska han inte ha några planer på att sluta spela.
