Publicerad 22 augusti, 03:23


”Afghanistan ska inte bli en fristad för terrorister”


Emmelie Wallroth


USA:s insatser i Afghanistan syftar till att hindra platser från att bli fristäder för terrorister, som gör det möjligt för dem att hota USA. Det sa president Donald Trump när han talade om landets framtid i Afghanistan under natten. Han sa också att Pakistan tidigare har varit en värdefull partner, men att de nu ”skyddar organisationer som försökt döda amerikaner”.

– Inget ställe är utom räckhåll för amerikansk kraft och amerikanska vapen. Vedergällningen kommer att vara snabb och kraftfull. Vi ser redan dramatiska resultat i kampen mot IS, säger Trump och fortsätter:

– Våra soldater kommer slåss för att vinna. Vi kommer slåss för att vinna.
