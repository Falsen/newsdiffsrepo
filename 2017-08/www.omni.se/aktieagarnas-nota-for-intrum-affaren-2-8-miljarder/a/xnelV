Aktieägarnas nota för Intrum-affären: 2,8 miljarder



Notan från banker och advokater som jobbat med fusionen Intrum Justitia och Lindorff är nu är uppe i 435 miljoner kronor – 85 miljoner högre än man tidigare angett, skriver DI. Dessutom står det nu klart att den totala notan för aktieägarna kring köpet landar på hela 2,8 miljarder, medan synergivinsterna krympt till 560 miljoner, skriver tidningen.

En del av det är kostnader för ett lånelöfte från Goldman Sachs, JP Morgan och Morgan Stanley som aldrig användes. Dessutom kostar det närmare 1 miljard för att lösa Lindorffs dyra lån och ytterligare 725 miljoner för att få fram synergierna när Lindorffs verksamhet integreras med Intrum, skriver tidningen.

Enligt Intrum Justitias kommunikationschef Annika Billberg beror de ökade advokatkostnaderna på att rådgivningen för EU-granskningen blev mer omfattande än företagets initiala bedömning.
