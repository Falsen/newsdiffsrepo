Harvey bryter strömmen när den drar in över land


Samuel Inghammar


Den kraftiga orkanen Harvey nådde kusten som en kategori 4-storm, men efter att vindarna avtagit från strax under 60 meter per sekund till dryga 55 meter per sekund klassas den åter som kategori 3 av det amerikanska orkancentret.

Nu börjar ovädrets effekter att märkas. Över 200 000 hushåll är strömlösa i Texas på grund av stormen, rapporterar ABC News.

I Rockport, Texas, har taket till ett äldreboende rasat samman och flera av de boende har behövt vård. Även delar av Rockports historiska stadskärna ska ha skadats.
