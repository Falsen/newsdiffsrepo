Trump ger sig själv tummen upp: ”Väldigt presidentlik”


Elin Joleby


President Donald Trump svingade kritik mot medlemmar ur sitt eget parti under ett eldigt kampanjmöte i Arizona på tisdagen, samtidigt som han klappade sig själv på axeln för att på ett ”presidentlikt” sätt inte peka ut personerna med namn. Det skriver Business Insider.

Trump beklagade att Republikanerna med bara en röst misslyckats med att upphäva och ersätta Obamacare, och antydde att Arizonasenatorn John McCain var skyldig till det.

”En röst ifrån! Jag kommer inte att nämna några namn. Väldigt presidentlikt, eller hur?” sa Trump med en uppenbar passning till McCain som fällde avgörandet när han som en av tre republikaner röstade ner Trumps vårdförslag i kammaren förra månaden.
