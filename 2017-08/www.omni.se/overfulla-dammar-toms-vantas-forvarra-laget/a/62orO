Överfulla dammar töms – väntas förvärra läget


Jakob Rickardsson


Två stora vattenreservoarer i Houston är överfulla efter det kraftfulla regnet i samband med ovädret Harvey. Armén ska nu börja släppa ut vatten ur dammarna, trots att åtgärden kommer att förvärra översvämningarna.

– Om vi inte börjar släppa ut vatten nu, så kommer det att bli högre nivåer med okontrollerade vattenmassor, säger Lars Zetterstrom, i arméns ingenjörsförband i Galvestondistriktet till Reuters.

Mer än 450 000 människor väntas behöva hjälp de kommande dagarna, enligt katastrofmyndigheten Fema.
