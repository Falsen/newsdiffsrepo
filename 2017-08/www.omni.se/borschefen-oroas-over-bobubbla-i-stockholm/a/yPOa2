Börschefen oroas över bobubbla i Stockholm


Nina Latvala


Dagens situation med minusräntor är ”inte hållbart i längden” och riskerar att skapa en bubbla på bostadsmarknaden, särskilt i Stockholm. Det säger Stockholmsbörsens vd Lauri Rosendahl till SvD Näringsliv. Han menar att huvudstadens bostadsmarknad är ”direkt skrämmande”.

I dagsläget, menar han, gör värdestigningen på bomarknaden att folk känner sig allt rikare, något som eldar på konsumtionen.

– Om vi skulle få en extern chock i ekonomin är risken att den spiralen i stället byts mot en nedgång, säger han till tidningen.
