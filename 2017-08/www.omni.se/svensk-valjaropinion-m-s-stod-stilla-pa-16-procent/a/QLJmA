Svensk väljaropinion: M:s stöd stilla på 16 procent


Josefin Pehrson


Stödet för Moderaterna är oförändrat. Enligt Svensk väljaropinion, den sammanvägning av mätningar som Sifo gör för SR Ekot, har partiet under augusti 16,2 procent. Två månader tidigare var stödet 16,3 procent.

Socialdemokraterna går svagt framåt till 29,3 procent och Sverigedemokraterna backar med en knapp procentenhet till 18,3 procent.

Sammantaget har det rödgröna blocket en liten ledning framför Allianspartierna.

Sedan sammanställningen för två månader sedan har it-skandalen på Transportstyrelsen briserat.

– Men den här typen av skandaler är inget som får väljarna att byta parti, säger Magnus Hagevi som är professor i statsvetenskap vid Linnéuniversitet i Växjö, till SR.
