25-åring: När man släpps ur fängelset är man ensam


Malin Rising


En man som varit inblandad i gängkriminalitet i Göteborg skriver till SVT:s Uppdrag granskning att det är svårt för personer som har släppts ur fängelse att hitta rätt i samhället.

”Vid frigivning släpps man med en påse i hand, institutionsskadad och ensam, troligtvis skuldsatt hos Kronofogden. Vart tar folk vägen då? Troligtvis till samma plats som de var på när de först greps”, skriver den 25-årige mannen, som avtjänar ett fängelsestraff för förberedelse till mord.

Uppdrag granskning har varit i kontakt med flera av de 20 män, som enligt programmets granskning ligger bakom en stor del av gängkriminaliteten i Göteborg. De flesta vill dock inte låta sig intervjuas.
