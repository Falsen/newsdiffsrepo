Nu rullas Samsungs AI-assistent Bixby ut globalt


Mats Karlsson


Samsungs egen AI-assistent Bixby har drabbats av otaliga förseningar och har länge haft kraftigt begränsad funktionalitet. Men nu rullas Bixby till slut ut globalt (om än bara på engelska) och med utökad funktionalitet. Det framgår av en tweet från Samsungs officiella Twitterkonto. Utrullningen sker bara ett dygn innan offentliggörandet av Samsungs nya flaggskeppsenhet Galaxy Note 8, något som skvallrar om att vi sannolikt lär få se mer av Bixbys färdigheter redan under onsdagens lanserings-event i New York.
