Publicerad 21 augusti, 22:33


Läkare: Sjukhus evakuerat – folk behandlas utomhus


Ines Micanovic


Läkaren Roberto Allocca, som arbetar vid ett lokalt sjukhus, säger till tv-kanalen Sky TG24 att minst 20 personer har behandlats för lindriga skador efter jordbävningen på måndagskvällen. Stora delar av sjukhuset har evakuerats och de skadade behandlas utomhus.

Boende och turister på ön sprang ut på gatorna när skalvet inträffade på ön, mitt under turistsäsongen. I badorten Casamicciola har runt sex byggnader som tros ha varit bebodda rasat i skalvet med magnituden 3,6.
