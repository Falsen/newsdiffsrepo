Johansson (S): ”Så fort man hotar ska man sys in”


Elin Joleby


De ökade hoten mot vårdpersonal är helt oacceptabla. Det säger justitie- och inrikesminister Morgan Johansson (S) till SVT Nyheter Skåne.

– Det gäller att sätta hårt mot hårt. Så fort man hotar någon ska man sys in.

Riksåklagaren Anders Perklev har fått i uppdrag av regeringen att se över om straffen för hot mot blåljuspersonal, sjukvårdspersonal och personal inom socialtjänsten kan skärpas. Utredningen ska vara klar senast i juni nästa år. Från borgerligt håll har det kommit kritik om att det tar för lång tid, skriver SVT.
