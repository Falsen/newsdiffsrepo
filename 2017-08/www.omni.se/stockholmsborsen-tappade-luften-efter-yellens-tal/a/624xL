Stockholmsbörsen tappade luften efter Yellens tal



Stockholmsbörsen avslutade veckan i dur. Efter en försiktig inledning stängde det bredare OMXSPI upp 0,3 procent och storbolagsindexet OMXS30 upp 0,2 procent. Verkstadssektorn gick bäst. Atlas Copco steg 2,5 procent, Sandvik 1,8 procent och SSAB 1,1 procent.

Handeln i Stockholm dämpades av Fedchefen Janet Yellens tal vid Jackson Hole-konferensen – strax före talet som hölls klockan 16 stod OMwallXS30 på plus 0,9 procent. Samma sak hände i Europa där det breda regionala indexet Euro Stoxx 600 backade omkring 0,1 procent. Orsaken är att Yellen trotsade förväntningarna och struntade i att beröra penningpolitiken, vilket bland annat stärkte kronan.
