Minst sex personer döda i översvämningar i Indien


Michelle Muntau


Minst sex människor, däribland två små barn, har omkommit i översvämningar i Bombay i Indien, rapporterar AFP som hänvisar till polisen.

Ett ihållande monsunregn har förstört hem och orsakat massiva trafikstörningar i staden, där omkring 20 miljoner invånare bor. Flera områden i staden är fortfarande täckta av vatten.

Sammanlagt har fler än 1 200 människor dött i de senaste veckornas översvämningar i Indien, Bangladesh och Nepal, de värsta i regionen på flera år, skriver TT.
