FN-kritik: Trump uppmanar till våld mot journalister


Michelle Muntau


FN:s människorättschef Zeid Ra’ad Al Hussein riktar kritik mot USA:s president Donald Trump, rapporterar AFP. Hans återkommande attacker mot medier kan trigga igång våld mot journalister, menar Al Hussein.

– Jag tror att det kan röra sig om uppvigling.

Al Hussein tar Trumps verbala attacker mot The New York Times och CNN som exempel.

– Låt oss säga att en journalist från någon av dessa organisationer skadas, bär inte presidenten ansvar för attacken då?
