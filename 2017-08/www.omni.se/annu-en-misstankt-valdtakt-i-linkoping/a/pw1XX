Ännu en misstänkt våldtäkt i Linköping


Michelle Muntau


En kvinna i 25-årsåldern har anmält att hon blivit våldtagen utomhus i norra delen av Linköping i onsdags kväll. Polisen fick in anmälan under natten till fredagen. I nuläget finns det ingen misstänkt.

Polisen har förhört kvinnan under natten och hon har fått sjukvård. Man ska nu försöka hitta brottsplatsen för att undersöka den. Polisen utesluter inte att det kan röra sig om en överfallsvåldtäkt.

– Eftersom den har skett utomhus kan man möjligen misstänka det ja, säger Thomas Agnevik, presstalesperson i polisregion Öst till TT.
