34-årig polis drunknade i bil – var på väg till jobbet


Linnea Järkstig


En 34-årig polisman drunknade i sin bil i Houston när han var på väg till jobbet, bekräftar stadens borgmästare enligt AP. Mannens fru ska ha bett honom att stanna hemma, men han sa att han hade jobb att göra och åkte ändå, enligt CNN.

Dessutom ska ytterligare tio personer ha dött i samband med ovädret Harvey. Många saknas fortfarande och dödstalet väntas stiga, enligt amerikanska myndigheter.

Samtidigt uppmanar borgmästaren i staden Galveston sina invånare att hålla sig borta från översvämmade vägar eftersom det väntas mer regn från ovädret.
