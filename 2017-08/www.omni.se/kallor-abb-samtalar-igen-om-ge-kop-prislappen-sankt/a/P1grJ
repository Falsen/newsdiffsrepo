Källor: ABB samtalar igen om GE-köp – prislappen sänkt



Industrijätten ABB för åter samtal om att köpa amerikanska General Electrics verksamhet Industrial Solutions. Det uppger källor med insyn i förhandlingarna till Reuters.

I våras rapporterade Reuters att ABB, Schneider Electric och ett antal riskkapitalbolag kommit till en andra budrunda och att prislappen var omkring 3 miljarder dollar. Schneider Electric tappade intresset, enligt Reuters. Och förhandlingarna med ABB avbröts i juli då parterna inte kunde komma överens om priset, skriver Reuters.

Enligt källorna ska GE nu ha sänkt det begärda priset – till lite mer än 2 miljarder dollar – i hopp om att det ska hjälpa försäljningen.
