Just nu: Åtta länsförbund kräver AKB:s avgång – kan tvinga fram extrastämma


Michelle Muntau


Åtta av M:s länsförbund kräver partiledare Anna Kinberg Batras avgång, enligt SVT. Kravet för ett nytt partiledarval är då uppfyllt. Även ungdomsförbundet MUF vill att partiledaren avgår. Till Aftonbladet säger förbundet att man lämnar besked i kväll.

Länsförbundet i Östergötland ska lämna besked i frågan i morgon. Ett möte ska hållas i kväll meddelar Christian Gustavsson, kommunalråd i Linköping och ordförande för M i Östergötland, på Twitter. Jämtland har ett extrainkallat möte om partiledarfrågan på fredagskvällen.

Västernorrland är ett av de länsförbund som uttrycker förtroende för partiledaren, förbundsstyrelsen uppges diskutera saken imorgon. Även Gävleborgs län står bakom M-ledaren. Även Jönköping stöttar Kinberg Batra, uppger nu Niclas Palmgren, som sitter i förbundsstyrelsen, till Jönköpings-Posten.
