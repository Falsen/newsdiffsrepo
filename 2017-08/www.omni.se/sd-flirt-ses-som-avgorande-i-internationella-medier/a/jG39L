SD-flirt ses som avgörande i internationella medier


Hanna Åkesson


Anna Kinberg Batras öppning för SD-samarbete i januari nämns när moderatledarens avgång rapporteras i internationella medier. ”Hennes mest avgörande beslut var att i vår öppna för samarbete med Sverigedemokrater, ett invandringsfientligt parti med nynazistiska rötter”, skriver Bloomberg.

”Hon var nästan på väg att erbjuda det EU-skeptiska partiet, som betraktas som en paria av övriga etablerade partier, en plats i regeringen”, skriver AP.

Financial Times skriver: ”Hon betalade priset för att ha flörtat med populister och invandringskritiker.”
