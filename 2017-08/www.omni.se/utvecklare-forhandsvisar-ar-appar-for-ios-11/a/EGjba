Utvecklare förhandsvisar AR-appar för IOS 11


Mats Karlsson


Ett antal app-utvecklare har nu förhandsvisat några av de AR-appar som kommer att släppas när den skarpa versionen av Apples mobila operativsystem IOS 11 lanserats. Apparna – som projicerar digital information ovanpå den verkliga världen – är byggda på den nya plattformen AR Kit som ger mängder av nya möjligheter på området.  Ikeas AR-app låter till exempel användarna dra och släppa digitala versioner av företagets möbler i sina hem. Går man närmare blir objekten större på skärmen, precis som om de fanns där på riktigt.  AMC och Next Games har visat upp en speltitel kallad ”The Walking Dead: Our World” som låter användaren slåss mot zombies i den verkliga världen, enligt ungefär samma princip som Pokémon Go.

Även GIF-applikationen Giffy kommer i en AR Kit-baserad version som låter användaren placera ut GIF-animationer i verkliga miljöer.
