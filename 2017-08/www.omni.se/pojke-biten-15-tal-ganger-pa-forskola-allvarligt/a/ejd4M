Pojke biten 15-tal gånger på förskola: ”Allvarligt”


Ines Micanovic


Efter att ha hämtat sin 1,5-årige son på förskolan upptäckte mamman att pojken blivit biten ett femtontal gånger, skriver Sydsvenskan. Hon upptäckte såren när hon tog av hans tröja. Förskolepersonalen sa inget vid hämtningen, enligt mamman.

– Jag trodde att han hade blivit kladdig på ryggen. När jag lyfte såg jag att han hade bitmärken över hela ryggen, säger hon till Sydsvenskan.

Hon tog med sonen till sjukhuset där det ska ha gjorts kontroll och dokumentation. Peter Wahlström, utbildningschef på förskoleförvaltningen i Malmö, har sett en bild på den bitna pojken och säger till Sydsvenskan att ”det ser förfärligt ut.” Han säger att det som har hänt är allvarligt och att händelsen ska utredas.
