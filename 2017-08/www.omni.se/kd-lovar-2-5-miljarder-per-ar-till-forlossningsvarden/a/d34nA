KD lovar 2,5 miljarder per år till förlossningsvården


Michelle Muntau


Kristdemokraternas partiledare Ebba Busch Thor lovar 2,5 miljarder kronor till förlossningsvården de närmaste tre åren. Det är 750 miljoner kronor mer än regeringen, rapporterar Expressen.

– Vi har en ohållbar situation i svensk förlossningsvård, säger hon till tidningen.

Partiets satsning kommer ingå i skuggbudgeten nästa månad. Pengarna sa leda till 5 000 nya förlossningsplatser, ett nationellt kompetenscentrum för förlossningsvård och en större möjlighet för nyblivna mammor att vistas på patienthotell. Dessutom ska pengarna räcka till höjda löner och en bättre arbetslivsmiljö för barnmorskor.
