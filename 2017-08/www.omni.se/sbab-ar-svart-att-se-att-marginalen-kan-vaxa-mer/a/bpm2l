SBAB: Är svårt att se att marginalen kan växa mer



Tor Borg, chefsekonom på SBAB, tror att även om bruttomarginalen på bolån växer ytterligare på kort sikt, så är toppen nära.

– Det är svårt att de ska kunna bli så väldigt mycket högre. Tittar du ett eller två år framåt så borde marginalerna minska, säger han till Dagens Industri.

Han tror att marginalerna kommer att minska i takt med att ränteläget normaliseras. Högre räntor kan också sätta press på bolånevolymen, vilket i sin tur kan leda till mer konkurrens mellan bankerna – och lägre marginaler.

Enligt SBAB:s prognos kommer bolåneräntan att ligga på 5 procent om fem år.
