Regeringen: Arbetslösheten sjunker nästa år


Emma Hedlin


Regeringen spår att arbetslösheten kommer att gå ner till 5,9 procent nästa år, skriver TT. Det är en minskning med 0,5 procentenheter jämfört med den prognos som lades fram i våras.

Enligt regeringen kommer nedgången ske genom att deras egen politik träder i kraft.

– Arbetslösheten ska fortsätta minska. Alla som kan jobba ska jobba, säger finansminister Magdalena Andersson (S) i ett pressmeddelande inför att regeringen i eftermiddag samlas i Harpsund för att diskutera höstbudgeten.
