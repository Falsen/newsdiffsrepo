Liverpool till CL – Qarabag slog ut FC Köpenhamn


Linnea Järkstig


FC Köpenhamn missar höstens Champions League efter färre gjorda bortamål (2–2) än azeriska Qarabag, skriver TT.

FC Köpenhamn förlorade första matchen mot Qarabaq med 0–1 och var tvunget att vinna returen på Parken. Anfallaren Federico Santander gjorde 1–0 strax före pausvilan med en nick över utrusande målvakten Ibrahim Sehic, som hamnade på mellanhand. Qarabaq återtog initiativet i den 63:e minuten när Dino Ndlovu fick ta emot bollen i straffområdet och avsluta utom räckhåll för svenske Robin Olsen.

Tre minuter senare replikerade FCK när anfallaren Andrija Pavlović överlistade gästernas offsidelinje och nickade in 2–1 för hemmalaget.

Liverpool är tillbaka i CL för första gången på tre säsonger efter en 4–2-seger mot Hoffenheim.
