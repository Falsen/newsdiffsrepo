Kvarlevor har hittats i sökandet efter sjömän


Malin Rising


Dykare har hittat kvarlevor av några av de 10 sjömän som saknats sedan den amerikanske jagaren USS John McCain krockade med en oljetanker öster om Singapore. Det rapporterar amerikanska medier.

Kvarlevor har hittats både inne i fartyget och av malaysiska fartyg som har letat efter sjömännen i havet. Jagaren fick stora skador på skrovet och tog in vatten efter att den krockade med en oljetanker öster om Singapore i måndags.
