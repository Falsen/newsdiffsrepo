Walmart utmanar Amazon med hjälp av Googles AI


Mats Karlsson


Den amerikanska detaljhandelsjätten Walmart ger sig nu in i kampen med Amazon på allvar. Detta genom en satsning på shopping via Googles AI-assistent Google Assistant och e-handelstjänsten Google Express. Det hela går ut på att konsumenterna ska kunna handla direkt från Walmart via sina smartphones genom att använda rösten.

Flera analytiker och bedömare har hävdat att just röstbaserad shopping har potential att bli en mycket viktig faktor för handeln i framtiden.
