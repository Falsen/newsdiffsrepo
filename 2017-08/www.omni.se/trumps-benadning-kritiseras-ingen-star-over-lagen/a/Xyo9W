Trumps benådning kritiseras: Ingen står över lagen


Samuel Inghammar


Donald Trumps beslut att benåda den kontroversielle sheriffen Joe Arpaio från Arizona kritiseras från flera håll.

Den republikanske senatorn John McCain, som är från samma delstat som Arpaio, skriver att Trumps beslut underminerar respekten för lagen, eftersom Arpaio inte tycks ångra sina handlingar. ”Ingen står över lagen”, skriver McCain.

Arpaio har fällts för att ha trotsat en domstolsorder om att stoppa trafikkontroller mot misstänkta immigranter.
