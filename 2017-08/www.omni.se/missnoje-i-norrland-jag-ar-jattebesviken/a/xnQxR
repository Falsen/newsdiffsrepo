Missnöje i Norrland: ”Jag är jättebesviken”


Sebastian Hagberg


Flera socialdemokratiska kommunalråd i Norrland riktar kritik mot regeringens myndighetsflytt.

– Det här är ingenting att slå sig på bröstet för, säger Sollefteås kommunalråd Elisabeth Lassen (S), till TT.

Kirunas kommunalråd Kristina Zakrisson (S) tycker att Polarforskningssekretariatet borde flyttas till Kiruna i stället för till Luleå.

– Jag är jättebesviken. Jag tycker att det naturliga hade varit om det låg i Kiruna, säger hon till Norrländska Socialdemokraten.

Fyra norrländska orter berörs när drygt 350 jobb flyttas från Stockholm. Förutom Polarforskningssekretariatet i Luleå, hamnar även delar av ESF-rådet i Gävle, Myndigheten för familjerätt och föräldraskapsstöd i Skellefteå och ytterligare jobb på Tillväxtverket i Östersund, skriver TT.
