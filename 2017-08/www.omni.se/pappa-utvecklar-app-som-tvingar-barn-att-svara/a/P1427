Pappa utvecklar app som tvingar barn att svara


Mats Karlsson


Pappan Nick Herbert från Storbritannien tröttnade på att hans tonårsson vägrade svara på hans meddelanden på mobilen och tog därför fram en lösning på problemet i form av meddelande-appen Reply ASAP. Det rapporterar Übergizmo. Appen – som än så länge bara finns för Android – går helt enkelt inte att ignorera, vilket annars är populärt bland många tonåringar som inte vill redogöra för var de är eller vad de gör.

Dels kommer appen att göra väsen av sig även om ljudvolymen är satt till noll, dels kapar den skärmen och kan inte stängas ned förrän man bekräftat att man mottagit meddelandet. Slutligen har appen även försetts med en läskvitto-funktion. Själva appen är gratis, men kräver en prenumeration som kostar pengar.
