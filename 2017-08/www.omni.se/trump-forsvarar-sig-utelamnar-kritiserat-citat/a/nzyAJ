Trump försvarar sig – utelämnar kritiserat citat


Josefin Pehrson


Donald Trump inledde sitt uppmärksammade kampanjmöte i Arizona i natt med att läsa upp sina egna uttalanden efter protesterna i Charlottesville. Han har framförallt kritiserats för att ha sagt att ”båda sidor” bar skulden till våldsamheterna. Men det citatet valde presidenten att inte läsa upp, understryker CNN och flera andra amerikanska medier.

Trump kommenterade även indirekt att statyer av sydstatsmilitärer tas ned.

– De försöker ta ifrån oss vår historia, vår kultur, säger han.
