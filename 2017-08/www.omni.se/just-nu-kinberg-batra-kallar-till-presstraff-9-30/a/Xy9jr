Kinberg Batra avgår: ”För många moderater ägnar sig åt självskadebeteende”


Samuel Inghammar


Just nu håller Anna Kinberg Batra en pressträff, där hon meddelar att hon avgår som partiledare för Moderaterna.

–  Jag har meddelat valberedningens ordförande att jag lämnar uppdraget.

Hon säger att hon fattade beslutet på torsdagskvällen.

Innan beskedet att hon avgår riktade hon kritik mot kollegor i partiet.

– Det är för många moderater som nu ägnar sig åt det som bara kan beskrivas som självskadebeteende.

Senare under presskonferensen utvecklar hon sitt resonemang.

– Problemen upphör inte när jag går ut genom den här dörren. Problemen började inte efter 2015 när jag valdes. Under lång tid har Moderaterna haft brister, som nu syns. Och vi har diskuterat för mycket om dem, och för lite om hur de ska lösas.
