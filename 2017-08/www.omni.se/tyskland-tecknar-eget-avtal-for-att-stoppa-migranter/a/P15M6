Tyskland tecknar eget avtal för att stoppa migranter


Jakob Rickardsson


Tyskland och Egypten har kommit överens om ett avtal som är tänkt att minska antalet migranter som tar sig till Europa, rapporterar flera nyhetsbyråer.

Enligt en talesperson för förbundskansler Angela Merkel är överenskommelsen tänkt att ”bekämpa illegal invandring och kriminell människosmuggling”. Avtalet innebär också att ett center kommer att upprättas i Egypten där migranter kommer att få erbjudas olika former av hjälp.

Sedan tidigare har EU ett avtal med Turkiet med syftet att försvåra för migranter från att ta sig från Mellanöstern till Europa.
