Hemligt test avslöjar: Stora säkerhetsbrister i brittiska parlamentet


Jakob Rickardsson


Över hundra ledamöter i det brittiska parlamentet skulle kunna bli offer för ett terrordåd mot parlamentsbyggnaden. Det visar ett hemligt test där brittisk polis lät iscensätta ett terrordåd mot Westminster i centrala London, skriver The Telegraph.

Den simulerade attacken, där poliser agerade tänkta attentatsmän, genomfördes på natten. Poliserna lyckades, genom att stiga iland med båtar via Themsen, ta sig in i parlamentsbyggnaden och ända in i underhusets kammare.

Flera av de källor, med insyn i övningen som tidningen pratat med, chockas av den dåliga säkerheten.
