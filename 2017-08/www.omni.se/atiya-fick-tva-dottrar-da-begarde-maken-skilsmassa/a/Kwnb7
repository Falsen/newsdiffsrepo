Atiya fick två döttrar – då begärde maken skilsmässa


Malin Rising


Atiya Sabri är en av de kvinnor som bad högsta domstolen i Indien att granska seden som tillåtit muslimska män att skilja sig från sina fruar ögonblickligen.

I en intervju med BBC berättar hon att hennes man skilde sig från henne 2015 genom att skicka ett brev till hennes brors kontor. Innan det hade hans familj försökt förgifta henne.

”Jag straffades för att jag födde två döttrar och slängdes ut ur min mans hus”, säger hon.

Högsta domstolen i Indien slog i dag fast att seden strider mot landets konstitution. Tidigare har muslimska män kunnat skilja sig från sina fruar endast genom att säga ordet ”talaq” tre gånger.
