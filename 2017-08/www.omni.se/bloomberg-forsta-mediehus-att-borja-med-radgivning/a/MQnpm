Bloomberg första mediehus att börja med rådgivning



Gränslinjerna mellan mediakonsulter, reklambyråer och innehållsleverantörer suddas ut allt mer, i takt med att minskande reklamintäkter driver mediehusen till att söka nya intäktskällor, skriver Financial Times.

Det senaste bolaget att söka nya marknader är Bloomberg, som ska börja med rådgivning, enligt tidningen. Bloomberg är det första stora mediehuset som går in på det spåret.

– Den här strategin är ett försök att hitta en ny modell för medierna, säger Bloombergchefen Justin Smith till Financial Times.
