Spotify lanseras i Thailand – för 31 kronor i månaden


Emma Hedlin


Spotify har nu tagit klivet in på den thailändska marknaden, rapporterar Thai Tech. Den svenska streamingjätten ska nu konkurrera med musiktjänster som Deezer, Joox, Tidal och Apple Music som sedan tidigare finns tillgängliga i landet.

Tjänsten kommer, liksom i Sverige, att finnas i en gratis- och premiumversion. Priset är dock betydligt billigare: 129 baht i månaden vilket motsvarar 31 svenska kronor och kan jämföras med de 99 kronor i månaden som svenska användare betalar.
