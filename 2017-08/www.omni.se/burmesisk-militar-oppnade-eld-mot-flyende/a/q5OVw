Burmesisk militär öppnade eld mot flyende


Jakob Rickardsson


Burmesisk militär har öppnat eld mot hundratalas människor ur den muslimska folkgruppen rohingya, rapporterar AFP:s reporter på plats vid gränsen mot Bangladesh.

Under lördagen försökte uppemot 2 000 människor ta sig över gränsen mot Bangladesh, men stoppades av bangladeshiska gränsvakter. De flyende, som var strandade i ingenmansland, utsattes då för skottlossning från burmesisk militär.

– De har skjutit mot civila, framförallt kvinnor och barn, som gömde sig i bergen nära gränsen, säger den lokala chefen för Bangladeshs gränspolis Manzurul Hassan, till AFP.

Det är inte känt om någon skadades vid skottlossning.
