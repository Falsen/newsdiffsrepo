”Alla talar om Mayweather mot McGregor”


Samuel Inghammar


Om Badou Jack vinner mot den regerande världsmästaren Nathan Cleverly i natt kan han bli Sveriges genom tiderna främste boxare med två VM-titlar. Men trots det står hans match i skuggan av mötet mellan boxaren Floyd Mayweather och MMA-stjärnan Conor McGregor, som möts under samma gala.

– Alla snackar om det. Vart man än går vill alla snacka om Mayweather mot McGregor. Att bara vara med på den galan är stort, säger Badou Jack till Radiosporten.
