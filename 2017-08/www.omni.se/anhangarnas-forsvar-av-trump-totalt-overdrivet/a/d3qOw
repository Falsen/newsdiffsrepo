”Anhängarnas försvar av Trump – totalt överdrivet”


Linnea Järkstig


Donald Trumps anhängares försvar av presidentens empati är överdrivet, skriver Washington Posts Aaron Blake i en analys. Trump kritiserades hårt för att ha nämnt den stora folkmassan och pratat om sig själv i stället för att fokusera på dem som drabbats av ovädret Harvey i Texas.

Men i stället för att gå ut själv och förklara hur empatisk han är låter han sina medarbetare göra det – och det är väldigt överdrivet, skriver Blake. Han tar upp hur guvernören i Texas beskrivit hur han sett ”oron i presidentens ansikte” och hur hälsominister Tom Price säger att presidentens ”passion och kärlek till det amerikanska folket” är oändlig.

”Poängen är att dessa försäkringar inte varit nödvändiga om Trump var bättre på empati”.
