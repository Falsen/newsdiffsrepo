Publicerad 21 augusti, 13:49


Andy Rubin vill bota smartphone-beroende med AI


Mats Karlsson


Android-grundaren Andy Rubin, nu mer även känd som grundare till smartphone-tillverkaren Essential, vill försöka råda bot på problemen med smartphone-beroende. Det är i en intervju med Bloomberg som Rubin förslår att man använder artificiell intelligens för att få bukt med problemet. ”Vi levde alla lyckliga liv innan vi blev ständigt uppkopplade på internet” konstaterar Rubin i intervjun, där han menar att en smartare telefon – som blir som en virtuell version av användaren – kan sköta allt med automatik. Således skulle användaren kunna ägna sig åt att njuta av livet i stället för att stirra ned på sin smartphone-skärm.
