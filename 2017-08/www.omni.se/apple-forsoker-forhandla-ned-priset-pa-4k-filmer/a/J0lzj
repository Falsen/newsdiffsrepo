”Apple försöker förhandla ned priset på 4K-filmer”


Mats Karlsson


Apple kämpar intensivt med att försöka förhandla ned Itunes-priset på filmer i 4K-upplösning med filmbolagen i Hollywood. Det hävdar källor till Wall Street Journal. Men förhandlingarna påstås gå trögt och inga avtal ska vara klara inför höstens lanseringar av ny hårdvara, där bland annat en ny version av tv-boxen Apple TV förväntas presenteras.

Apple sägs vilja få ned priset på en 4K-film till motsvarande 160 kronor, medan filmbolagen sägs vilja ha ett pris runt motsvarande 240 kronor.

”Jag skulle aldrig få för mig att berätta för Apple hur de ska prissätta sina Ipads” ska en Hollywood-chef ha sagt, enligt uppgifterna.
