Åkessons besked: SD redo att fälla Peter Hultqvist


Michelle Muntau


Sverigedemokraternas ledare Jimmie Åkesson ger ett definitivt besked om att partiet stödjer Alliansens misstroendeförklaring mot försvarsminister Peter Hultqvist (S), rapporterar DI.

”Vi har bestämt oss för länge sedan och jag ser inte att något förändrats. Vi tycker att man ska gå vidare med en misstroendeförklaring mot Peter Hultqvist”, säger Jimmie Åkesson till DI.

Alliansen är beroende av partiets stöd i riksdagen och har tidigare gått ut med att att man vill gå vidare med misstroendeförklaringen.

Förra veckan sa Sverigedemokraternas ledamot i försvarsutskott, Mikael Jansson, att Hultqvist ”känns allt mer oskyldig”. Detta väckte en osäkerhet kring hur partiet kommer att rösta när frågan tas upp i riksdagen.
