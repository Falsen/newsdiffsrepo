Möllers advokat nekas 1,4 miljoner i ersättning


Emmelie Wallroth


Johanna Möllers advokat Amanda Hikes fakturerade för 1 745 timmars arbete under ett års tid i Arbogafallet och krävde drygt 4,6 miljoner kronor av staten. Men tingsrätten menar att Hikes har rätt till ordinarie timtaxa och menar att hon ska få drygt 3,2 miljoner kronor, skriver Expressen.

Amanda Hikes säger till tidningen att hon tycker att tingsrättens beslut om att inte bevilja helgtaxa och höjt arvode är fel.

Hikes menade i sin kostnadsräkning till staten att Johanna Möller redan innan själva rättegången skickade över 1 000 sidor brev till henne samt att Möller ”haft önskemål om ett stort antal utredningsåtgärder” från Hikes sida.
