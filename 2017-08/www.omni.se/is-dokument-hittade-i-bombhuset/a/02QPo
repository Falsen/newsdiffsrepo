IS-dokument hittade i bombhuset


Ines Micanovic


Dokument som kan knytas till terrorgruppen IS har hittats i husets som sprängdes i Alcanar, söder om Barcelona. Det visar handlingar från domstolen i Madrid.

Polisen misstänker att den spanska terrorcellen tillverkade bomber i huset och att något gick fel. 120 gasbehållare och ingredienser till sprängmedlet TATP hittades inne i byggnaden. Där inne dödades också den imam som misstänks ha planerat terrordåden. En flygbiljett till Bryssel, utställd i imamens namn, hittades också i huset.

Terrorgruppen IS har tagit på sig dåden i Barcelona och Cambrils, där sammanlagt 15 personer dödades och över 100 skadades.
