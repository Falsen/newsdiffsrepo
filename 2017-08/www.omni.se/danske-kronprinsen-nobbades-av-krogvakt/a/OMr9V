Danske kronprinsen nobbades av krogvakt


Elin Joleby


Även en prins kan bli stoppad från att komma in på krogen. När Danmarks kronprins Frederik i fredags ville roa sig på baren Jade Buddha i Brisbane i Australien blev han stoppad – eftersom han saknade legitimation. Det skriver tidningen Courier Mail.

Den 49-årige kronprinsen, som är gift med kronprinsessan Mary som är från Australien, återvände kort senare med sju australiska poliser från livvaktsstyrkan i följe, och blev insläppt.

Händelsen har satt delstatens hårda alkohollag i nationellt strålkastarljus, skriver tidningen. I Queensland krävs nämligen legitimation av alla som vill komma in på uteställen efter klockan 22 på kvällen.
