Gudrun Schyman: Kvinnliga partiledare döms hårdare


Elin Joleby


Den interna kritiken och avgångskraven haglar mot moderatledaren Anna Kinberg Batra. Kritiken handlar dels om fallande opinionssiffror och politisk otydlighet men också till stor del om Kinberg Batras sätt att vara och kommunicera.

Gudrun Schyman, partiledare för Feministiskt Initiativ, säger till SVT att det är tydligt att en del av kritiken M-ledaren får utstå beror på att hon är kvinna. Hon syftar på dem som kritiserar Kinberg Batra för att vara stel och inte kunna kommunicera på ett bra sätt.

– Man lägger det på ett väldigt personligt plan och personifierar på ett sätt som man väldigt sällan gör med män, säger Schyman.
