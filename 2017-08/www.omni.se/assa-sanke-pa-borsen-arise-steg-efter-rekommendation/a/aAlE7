Assa sänke på börsen – Arise steg efter rekommendation



H&M gick tungt på Stockholmsbörsen och var länge storbolagslistans största sorgebarn på onsdagen. Aktien stängde på minus 1,5 procent. Men sämst presterade Assa Abloy som slutade på minus 1,6 procent.

Bland vinnarna på OMXS30 fanns Boliden, upp drygt 1,7 procent och Atlas Copco – som imponerade på analytiker under en middag i går kväll. A-aktien steg även den 1,7 procent.

Onsdagsmorgonen var annars tät på bolagsrapporter men tunn på stora nyheter. Elekta, den tyngsta pjäsen bland rapportbolagen, missade förväntningarna på resultatet i bolagets ”lilla” första kvartal. Aktien pendlade under dagen men stängde på hela plus 3,4 procent.

Engelska skolan ökade resultatet men investerarna tycktes inte imponerade. Aktien stängde oförändrad. Kycklingbolaget Scandi Standard var upp 4,4 procent efter lämnad rapport, men stängde även de på nollan.

Affärsvärlden rekommenderade köp för Ica, Mr Green och Arise. Ica och Mr Green visade små rörelser, medan Arise steg 5,4 procent.
