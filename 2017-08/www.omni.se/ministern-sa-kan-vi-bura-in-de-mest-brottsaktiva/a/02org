Ministern: Så kan vi bura in de mest brottsaktiva


Elin Joleby


Hårdare vapenlagar och tidiga sociala insatser. Det krävs för att komma till rätta med det växande problemet med gängkriminalitet och utanförskap. Det säger justitieminister Morgan Johansson (S) till P1-morgon i Sveriges Radio under sitt besök i Malmö.

Ministern vill bland annat se en skärpning av vapenlagen som skulle innebära att straffet för grovt vapenbrott höjs från ett till två års fängelse.

– Då är det inte bara det att man kommer sitta längre i fängelse utan det innebär också en häktningspresumtion, då släpps man inte i väntan på rättegång, säger han till SR.
