Sist ut – M i Kronoberg lämnar besked i dag


Samuel Inghammar


I eftermiddag väntas Kronobergsförbundet inom Moderaterna ge besked om de har förtroende för partiledaren Anna Kinberg Batra eller inte, rapporterar P4 Kronoberg. Partiet har 22 länsförbund, elva av dem har hittills sagt sig sakna förtroende för Kinberg Batra.

Kronoberg är det sista förbundet som ännu inte gett besked i frågan, enligt Ekot.

”Vi har ett styrelsemöte i morgon i samband med en konferens. Därefter kommer jag att presentera vårt ställningstagande”, skriver Suzanne Frank, ordförande i distriktet, till P4 Kronoberg.
