Just nu: Moderaternas partistyrelse i krismöte


Josefin Pehrson


Moderaternas partistyrelse sitter just nu i ett extrainsatt krismöte för att diskutera läget i partiet efter Anna Kinberg Batras besked att hon avgår som partiledare, rapporterar Aftonbladet.

Efter lunch väntas partiet meddela när en extra partistämma ska hållas och när en ny partiledare kan tillträda. Enligt tidningen kommer troligen stämman ske samtidigt som den redan inplanerade arbetsstämman i Örebro 12 oktober.

Partisekreteraren Anders Edholm och valberedningens ordförande Lars-Ingvar Ljungman kommer under eftermiddagen att kommentera läget.

Efter Kinberg Batras besked kommer valberedningen på allvar att sättas i arbete med att vaska fram en kandidat som en majoritet i partiet kan ställa sig bakom vid en extrastämma, skriver TT. Samtidigt kommer länsförbunden att fundera på vem de vill se på posten.
