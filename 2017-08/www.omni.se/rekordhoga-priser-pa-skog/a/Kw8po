Rekordhöga priser på skog


Emma Hedlin


Priset för skogsmark nådde rekordhöga nivåer under första halvan av 2017, visar ny statistik från LRF Konsult som DI tagit del av. Riksgenomsnittet per skogskubikmeter uppgår till 419 kronor, en ökning med 6 procent jämfört med halvåret innan. Det är det högsta riksgenomsnittet sedan LRF Konsult började mäta priserna för 22 år sedan.

Enligt Markus Helin, chefsmäklare på LRF Konsult, ligger Sveriges goda ekonomi med stark tillväxt och låg arbetslöshet bakom prisökningen.

– Pappers- och massaindustri ångar också på vilket skapar en stor efterfrågan på skogsråvara, säger han till DI.
