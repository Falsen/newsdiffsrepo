”Hotar med politiskt kaos för flyget ska slippa betala”


Hanna Åkesson


Miljöpartiets språkrör Isabella Lövin passade i sitt sommartal i dag på att ge en känga till Alliansen för deras kritik mot regeringens föreslagna flygskatt.

– De har hotat att avsätta ministrar med misstroendevotum och orsaka politiskt kaos. För att flyget ska slippa betala för sina utsläpp.

I talet lovade Lövin att lägga undan 300 miljoner årligen från nästa år till 2040 för att hjälpa den svenska industrin minska sina växhusutsläpp. Hon sa att den stora striden om höstbudgeten handlar om miljöbudgeten och sa att Alliansen och SD vill kapa den med var fjärde krona.

– De globala miljöhoten beskrivs ofta som något som alla partier vill lösa, som om alla vill samma sak.
