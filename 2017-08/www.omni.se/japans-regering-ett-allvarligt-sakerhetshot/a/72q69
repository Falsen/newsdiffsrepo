Japans regering: Ett allvarligt säkerhetshot


Jakob Rickardsson


Japan kommer att göra allt för att skydda sina medborgare, säger landets premiärminister Shinzo Abe i ett uttalande efter att Nordkorea skjutit en raket som passerat över Japan.

Regeringens talesperson Yoshihide Suga kallar uppskjutningen för ”ett allvarligt säkerhetshot”. Han poängterar att angreppet bryter mot FN:s resolutioner och FN:s säkerhetsråd har kallat till ett krismöte under tisdagen.

För bara några dagar sedan avfyrade Nordkorea tre kortdistansrobotar som landade i Japanska havet. Men måndagens uppskjutning innebär en ytterligare upptrappning av det redan spända läget i regionen, skriver AFP.
