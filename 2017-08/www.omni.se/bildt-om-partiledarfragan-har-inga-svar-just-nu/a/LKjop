Bildt om partiledarfrågan: Har inga svar just nu


Malin Rising


Carl Bildt vill inte säga om han kan tänka sig att ta över som partiledare för Moderaterna efter Anna Kinberg Batra. Det rapporterar Sveriges Radio Ekot med hänvisning till norska NRK.

– Nej, jag har inga svar på de där frågorna för ögonblicket, säger Bildt till NRK.

I intervjun är Bildt samtidigt tydlig med att det inte är hans plats som gammal partiledare att lägga sig i diskussionen.

Bildt är en av kandidaterna som lyfts fram i diskussionen om vem som ska ta över som partiledare. Den förre försvarsministern Mikael Odenberg har sedan tidigare aviserat att han kandiderar, samtidigt som tre länsförbund hittills vill se partiets ekonomisk-politiske talesperson Ulf Kristersson som Kinberg Batras ersättare.
