Sparkad generaldirektör får lämna myndighetsråd


Hanna Åkesson


Transportstyrelsens tidigare generaldirektör Maria Ågren, som fick gå efter att ha röjt sekretessbelagda uppgifter från myndigheten, får nu lämna Havs- och vattenmyndighetens insynsråd. GP skriver att regeringen fattade beslutet under torsdagen.

På frågan varför det har dröjt till augusti innan beslut fattats om att Ågren svarar miljöminister Karolina Skogs (MP) pressekreterare Hanna Björnfors:

– Jag vet faktiskt inte säkert, men det kan vara en så enkel sak som att det tar lite tid att ordna med regeringsbeslut, säger hon.

Vid sidan av insynsrådet har Ågren haft en tjänst vid Näringsdepartementet sedan hon lämnade Transportstyrelsen. Hennes framtid där är sedan det blev känt att regeringen vill ha bort henne en fråga för Statens Ansvarsnämnd.
