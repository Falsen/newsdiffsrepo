Macron har lagt en kvarts miljon på makeup – hittills


Peter Johansson


Frankrikes president Emmanuel Macron har lagt 26 000 euro, motsvarande 247 000 kronor, på makeup sedan han tillträdde som president för tre månader sedan. Macron har godkänt två fakturor från makeupartisten Natacha M, en på 10 000 euro och en på 16 000. Uppgifterna har väckt irritation mot Macron på sociala medier. Enligt presidentens kansli ska makeup-kostnaderna sänkas på sikt.

Enligt Washington Post är Macrons makeupkostnader lägre än föregångare Francois Hollande, som hade en heltidsanställd makeupartist med en lön på 10 000 euro i månaden.
