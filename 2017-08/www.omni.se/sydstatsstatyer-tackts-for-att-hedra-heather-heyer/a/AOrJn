Sydstatsstatyer täcks för att hedra Heather Heyer


Josefin Pehrson


Två statyer av sydstatsgeneraler i Charlottesville har täckts över med svarta presenningar för att hedra Heather Heyer, rapporterar CNN. Den 32-åriga kvinnan dödades när en bil körde rakt in i den folksamling som protesterade mot en vit makt-marsch i staden.

Statyerna stod i centrum för de våldsamma sammandrabbningarna.

Det är kommunfullmäktige i Charlottesville som beslutat att statyerna ska täckas över.
