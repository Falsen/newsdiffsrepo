Misstänkt skottlossning i Helsingborg – man skadad


Linnea Järkstig


En person har skadats efter en misstänkt skottlossning i Helsingborg, skriver flera medier. Den skadade mannen ska själv ha uppgett att han blivit skjuten. Polisen tror att mannen skjutits med ett luftvapen och rubricerar händelsen som grov misshandel.

– Vi har ingen information om hur skadad han är, säger Åsa Emanuelsson, informatör vid polisens ledningscentral, till Expressen.

Polisen jobbar nu med att hitta en eventuell brottsplats och förhöra den skottskadade mannen samt vittnen.
