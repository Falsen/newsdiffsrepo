Skype gör det smidigare att intervjua utvecklare


Mats Karlsson


Det kan vara krångligt att på distans  intervjua potentiella kandidater till en tjänst som utvecklare, då man i regel vill se prov på vad de jobbsökande kan samtidigt som man intervjuar dem. Det här vill nu Microsoft förenkla med en ny funktion för sin kommunikationstjänst Skype.

Microsoft har helt enkelt byggt in en kodeditor i Skype, där man kan låta jobbkandidaten programmera i sju olika programmeringsspråk i realtid på skärmen, samtidigt som vederbörande syns i ett bild-i-bild-fönster. Funktionen finns enbart för webbversionen av Skype.
