Två ryska stridsplan kränkte svenskt luftrum


Nina Latvala


Två ryska stridsplan in i svenskt luftrum under onsdagen, i samband med övningar öster om Gotland. Det rapporterar DN. Försvarsmaktens pressansvarige Philip Simon säger till tidningen att man ser allvarligt på händelsen och att ärendet anmälts till regeringen, tillsammans med ett antal andra överträdelser.

– Det är alltid allvarligt när tillträdesförordningen bryts, säger han till tidningen.

Övriga överträdelser som Försvarsmakten anmält till regeringen gäller två amerikanska plan – ett signalspaningsplan och ett stridsplan – som flög in i svenskt luftrum den 30 juli respektive den 21 augusti.
