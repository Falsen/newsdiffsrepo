”Hoppas min dotter får se en kvinnlig statsminister”


Josefin Pehrson


Anna Kinberg Batra har meddelat att hon avgår som partiledare. Beslutet fattade hon i går kväll.

– Jag gjorde en samlad bedömning, det gjorde jag i går kväll. Jag hade säkert kunnat vinna en omröstning i går, det tänker jag inte spekulera i.

Kinberg Batra tillägger att hon länge vetat att kvinnor och män behandlas olika i politiken och offentligheten.

– Jag är stolt över förtroendet jag fick att bli Moderaternas första kvinna som partiledare. Jag hoppas min dotter får uppleva under sin livstid att en kvinna kan bli statsminister i Sverige.
