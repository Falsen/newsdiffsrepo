Fler sysselsatta och fler arbetslösa i juli


Samuel Inghammar


Arbetslösheten i juli uppgick till 6,6 procent. 362 000 människor var arbetslösa, vilket är en ökning med 21 000 jämfört med samma månad förra året. Samtidigt ökar antalet sysselsatta, meddelar SCB.

Säsongsrensat, det som brukar kallas trendvärden, uppgick arbetslösheten till 7,1 procent i juli, rapporterar Direkt.

Siffrorna är högre än vad bedömarna räknat med. Enligt SME Direkts enkät väntades en arbetslöshetsnivå på 5,9 procent, och en säsongsrensad nivå på 6,5 procent.
