”Våra försvarssamarbeten får inte rubbas”


Sebastian Hagberg


Sveriges kamp mot kärnvapen får inte leda till att något av försvarssamarbetena hotas. Det säger försvarsminister Peter Hultqvist (S) till DN efter dagens uppgifter om att Sverige varnats för att skriva på konventionen om ett totalförbud mot kärnvapen. Enligt DN och SvD har USA, Frankrike, Tyskland och Storbritannien varnat Sverige för att ett undertecknande av konventionen kan leda till att Sveriges samarbeten med USA och Nato hotas.

Hultqvist säger till DN att Sverige fortsatt aktivt ska bekämpa kärnvapen, men tillägger:

– Det som inte får ske är att våra internationella samarbeten på det säkerhetspolitiska området i någon mening rubbas. De måste vara intakta.
