Skolelev i Nybro drunknade i samband med skattjakt


Ines Micanovic


En ung man som var ute på en simtur på Linneasjön i Nybro i Småland har dött. Enligt Barometern deltog eleven i en av de närliggande gymnasieskolornas årliga skattjakt. Kommunen och skolans krisgrupp har sammankallats.

Flera personer hörde pojken ropa på hjälp ute på sjön vid 16.30-tiden.

– En flicka kastade sig i och simmade ut mot där pojken var, men hann inte fram innan han försvann, säger Johan Aronsson, ställföreträdande räddningschef i Nybro, till SVT Småland.

Anhöriga är underrättade om dödsfallet.
