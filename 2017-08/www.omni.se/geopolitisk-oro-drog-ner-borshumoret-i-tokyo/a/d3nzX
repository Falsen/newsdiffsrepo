Geopolitisk oro drog ner börshumöret i Tokyo


Nina Latvala


De flesta ledande Asienbörser inledde stigande på tisdagen, inför den Fed-ledda centralbankskonferensen i amerikanska Jackson Hole senare i veckan.

Men när handelssessionen var till ända låg Tokyobörsen runt nollan, sedan investerarnas oro för de geopolitiska spänningarna runt Asien ökat, skriver AFP.

Tokyos huvudindex Nikkei 225 stängde ned nästan 0,1 procent, medan det bredare Topixindex var upp 0,1 procent.

I Hongkong låg Hang Seng-index upp nästan 1 procent och i Shanghai var kompositindex i princip noll.
