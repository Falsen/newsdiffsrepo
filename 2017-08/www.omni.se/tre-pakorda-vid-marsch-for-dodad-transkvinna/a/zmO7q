Tre påkörda vid marsch för dödad transkvinna


Josefin Pehrson


En bilförare har tagits in för förhör i St Louis i USA efter att ha kört på tre personer som deltog i en protestmarsch efter att en transkvinna dödats av polisen dagen innan. Två kvinnor och en man som hade stått i vägen för trafiken blev påkörda men fick inga allvarligare skador, uppger polisen enligt Reuters.

Händelsen utspelar sig mindre än två veckor efter att en 32-årig kvinna i Charlottesville dödades när en bil körde rakt in i demonstranterna som protesterade mot vit makt-rörelsen.

Föraren i St Louis ska enligt polisen ha stannat, tutat och försökt köra runt ljusmanifestationen. Deltagarna började då slå på bilen och hoppa upp på den. De tre personerna skadades när föraren körde i väg från platsen.
