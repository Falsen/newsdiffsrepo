CNN-ankare: ”Trumps tal – en total faktaförmörkelse”


Josefin Pehrson


”Jag talar från hjärtat nu. Vad vi just såg en en total faktaförmörkelse.” Så sa CNN:s ankare Don Lemon efter Donald Trumps tal i Arizona i natt och drog en parallell till den totala solförmörkelse som nyligen sågs i USA.

Presidenten inledde talet med att läsa upp sina egna uttalanden efter protesterna i Charlottesville. Han har framförallt kritiserats för att ha sagt att ”båda sidor” bar skulden till våldsamheterna. Men det citatet valde presidenten att inte läsa upp, understryker CNN och flera andra amerikanska medier.

– Han gick ut på scenen och ljög rakt ut för det amerikanska folket och utelämnade saker i ett försök att skriva om historien, kommenterade Don Lemon.
