Oppositionella riskerar rättegång i Venezuela


Michelle Muntau


Venezuelas nya grundlagsförsamling kommer att hålla förräderirättegångar mot oppositionsledare som anses främja ekonomiska sanktioner från USA, skriver AFP.

En förordning om en ”historisk” rättegång mot ”dem som är inblandade i att främja dessa omoraliska handlingar mot Venezuelas folks intressen” har godkänts. Det uppger grundlagsförsamlingen, som består av anhängare till president Nicolás Maduro.
