Mätning: Försprång för rödgröna trots it-skandalen


Linnea Järkstig


De rödgröna ökar försprånget mot de borgerligare partierna, enligt DN/Ipsos augustimätning. I den nya mätningen får regeringen och vänsterpartiet 42 procent av sympatierna medan allianspartierna ligger kvar på 37 procent, skriver DN.

Det är en ökning med 0,9 procentenheter för de rödgröna och en minskning med 1,4 procentenheter för allianspartierna sedan den förra mätningen som gjordes i juni.

– Mätningen bekräftar att Alliansen misslyckats med att dra fördel av regeringens hantering av it-skandalen på Transportstyrelsen, säger David Ahlin, opinionschef på Ipsos, till tidningen.

Det framgår inte om förändringen är statistiskt säkerställd.
