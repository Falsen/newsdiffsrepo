Utvisning av 19-åring från Afghanistan stoppas


Linnea Järkstig


Migrationsverket stoppar nu utvisningen av en 19-årig man som skulle ha tvångsutvisats till Afghanistan senare under dagen, skriver DN. Däremot kan myndigheten i nuläget inte berätta på vilka grunder beslutet tagits.

– Eftersom det är sekretess på enskilda ärenden kan jag inte säga mer än så, säger Lisa Bergman på Migrationsverkets presstjänst, till tidningen.

Under förmiddagen har det pågått protester utanför förvaret i Märsta i samband med utvisningen av 19-årige Qasim Amini. Ett fåtal personer hade samlats med banderoller med bland annat texten ”Free Qasim”. Amini sa under morgonen till tidningen att ”de kommer att skicka mig till döden”.
