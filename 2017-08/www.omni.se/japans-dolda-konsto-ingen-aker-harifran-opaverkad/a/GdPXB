Japans konstö: ”Ingen åker härifrån opåverkad”


Anna Flemmert


Hela ön är ett museum med tavlor och installationer av konstnärer som Yayoi Kusama och Claude Monet. Att kliva iland på Naoshima är som att transporteras in i ett annat mentalt tillstånd, skriver Vagabond.se.

Det var på 1990-talet som den gamla fiskeön förvandlades till kulturellt epicentrum och i dag vallfärdar både natur- och konstälskare hit.

Utöver en mängd skulpturer och verk under bar himmel finns det tre stora museer. Det populäraste, Chichu Art Museum, har flera jättemålningar av den franske impressionisten Claude Monet, som i högsta grad var inspirerad av japanska träsnitt och kalligrafi.

Besökarna får en karta till de många installationerna i färjehamnen, där det står  en gigantisk pumpa signerad Yayoi Kusama. Enligt DN Resor, som också har skrivit om ön, åker ingen härifrån opåverkad.
