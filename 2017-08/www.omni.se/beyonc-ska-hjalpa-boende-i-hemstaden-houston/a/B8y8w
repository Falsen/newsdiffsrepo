Beyoncé ska hjälpa boende i hemstaden Houston


Hanna Åkesson


Sångerskan Beyoncé, som är uppvuxen i Houston, har lovat att hjälpa offren för översvämningarna efter stormen Harvey.

– Jag ber för de drabbade och för räddningsarbetarna som har varit så modiga och handlingskraftiga, säger världsstjärnan till Houston Chronicle och tillägger att hon tillsammans med sin välgörenhetsorganisation och sin pastor arbetar med att ”implementera en plan för att hjälpa till”.

30 000 har eller är i behov att evakueras i Houston, Texas. Med redan meterhöga vattennivåer väntas ytterligare 60 centimeter regn falla de närmaste dagarna.
