Källor: S vill inte att förslag om vinsttak blir lag



Socialdemokraternas ledning vill inte införa ett vinsttak i välfärden. Enligt källor till SvD Näringsliv kan regeringen därför lägga fram ett förslag med den innebörden för att blidka Vänsterpartiet före valet. Förslaget kommer röstas ned av allianspartierna och Sverigedemokraterna i riksdagen, vilket regeringen är väl medveten om.

En källa säger till tidningen att regeringen kan lägga fram förslaget för att taktiskt positionera sig.

– Regeringen väljer medvetet en sådan här konflikt för att få politiken att handla om höger-vänster och inte postmoderna saker som blåljus, militär och migration.
