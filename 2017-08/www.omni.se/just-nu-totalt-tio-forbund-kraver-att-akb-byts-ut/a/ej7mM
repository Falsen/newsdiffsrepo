Just nu: Totalt tio förbund kräver att AKB byts ut


Ines Micanovic


Östergötland blir det tionde länsförbundet i Moderaterna att kräva Anna Kinberg Batras avgång. Det innebär att det i nuläget är fler förbund som kräver att hon avgår än som vill att hon stannar.

Möjligheten att kräva ett nytt partiledarval var uppfyllt redan vid åtta förbund. Om ombuden från de distrikt som hittills tagit ställning röstar i linje med sina förbund har Kinberg Batra inte majoritet. Men än så länge är fortfarande tre distrikt som inte har bestämt sig. Avgå-sidan har just nu 94 ombud, stanna-sidan 91 ombud och de disktrikt som inte bestämt sig har 15 ombud.

Bakom avgångskravet står Stockholms län, Uppsala, Västerbotten, Gotland, Dalarna, Örebro, Sörmland, Västernorrland samt Stockholms stad. Även ungdomsförbundet Muf vill att partiledaren avgår.

Länsförbunden kan nu välja att kalla till en extrastämma vid höstens arbetsstämma. Där utlyser man då ett nyval till partiledarposten.

Gävleborgs län står bakom M-ledaren. Även Jönköping stöttar Kinberg Batra, uppger nu Niclas Palmgren, som sitter i förbundsstyrelsen, till Jönköpings-Posten.
