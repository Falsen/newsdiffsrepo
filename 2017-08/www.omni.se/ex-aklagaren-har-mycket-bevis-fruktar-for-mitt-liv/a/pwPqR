Ex-åklagaren: Har mycket bevis – fruktar för mitt liv


Ines Micanovic


Venezuelas avsatta riksåklagare Luisa Ortega Díaz, som flytt landet, säger att hon fått flera dödshot och fruktar för sitt liv.

Hon talade på en internationell konferens om brottsbekämpning i Brasiliens huvudstad i dag, och hävdade att Maduro berikat sig själv i en korruptionshärva kring det brasilianska byggkonglomeratet Odebrecht.

– Jag har massor av bevis, konkret i Odebrecht-fallet, som rör många högt uppsatta venezuelaner, med presidenten i spetsen, sa hon.

Hon tillade att hon tagit emot dödshot.

– Jag håller Venezuelas regering ansvarig om något händer, sa hon vid konferensen.

Ortega stod tidigare Venezuelas socialistiska regering nära men har bytt fot och är nu en av de mest framträdande kritikerna.
