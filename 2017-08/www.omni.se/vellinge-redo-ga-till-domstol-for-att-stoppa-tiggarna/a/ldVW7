Publicerad 22 augusti, 06:42


Vellinge redo gå till domstol för att stoppa tiggarna


Elin Joleby


Den moderatledda Skånekommunen Vellinge vill införa tiggeri- och campingförbud i kommunen. Om länsstyrelsen hindrar planerna är kommunledningen beredd att gå till domstol för att få saken prövad. Det rapporterar SVT Nyheter Skåne.

Bland annat vill man sätta stopp för de tiggare som campar på kommunens mark, enligt kommunstyrelsens ordförande Carina Wutzler (M).

–  Det förekommer att de slår läger eller bor i sina bilar och det skapar problem, säger hon till SVT.

Möjligheten att införa ett lokalt tiggeriförbud är begränsad men finns, enligt Sveriges kommuner och landsting, SKL.
