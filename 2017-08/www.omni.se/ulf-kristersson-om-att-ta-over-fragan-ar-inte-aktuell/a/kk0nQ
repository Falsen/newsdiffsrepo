Ulf Kristersson om att ta över: Frågan är inte aktuell


Ines Micanovic


Moderaternas ekonomisk-politiske talesperson Ulf Kristersson förekommer i spekulationerna om vem som kan tänkas efterträda Anna Kinberg Batra. Till Ekot säger han att frågan ”inte är aktuell”.

– Jag sa redan för tre år sedan att det inte var aktuellt och det har inte ändrats sedan dess. Frågan är inte aktuell.

SR: Du vill inte bli partiledare för Moderaterna?

– Frågan är inte aktuell. Vi har en partiledare och jag är inte aktuell för uppgiften. Jag tycker att vi ska avstå från sådana spekulationer just nu och i stället lösa de problem vi faktiskt har.

Andra namn som dykt upp i spekulationerna om efterträdare är bland andra Elisabeth Svantesson, tidigare arbetsmarknadsminister och förre försvarsministern Mikael Odenberg.
