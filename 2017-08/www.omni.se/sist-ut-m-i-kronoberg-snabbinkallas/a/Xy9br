Sist ut – M i Kronoberg snabbinkallas


Samuel Inghammar


I dag väntas Kronobergsförbundet inom Moderaterna ge besked om de har förtroende för partiledaren Anna Kinberg Batra eller inte, rapporterar P4 Kronoberg. Partiet har 22 länsförbund, elva av dem har hittills sagt sig sakna förtroende för Kinberg Batra.

Kronoberg är det sista förbundet som ännu inte gett besked i frågan.

På morgonen var förbundsstyrelsen på väg till ett extrainkallat möte, enligt SVT Nyheter Småland.

– Det har gått väldigt fort nu de senaste timmarna och jag försöker samla så många av ledamöterna som möjligt, säger Suzanne Frank, ordförande i förbundstyrelsen till SVT Nyheter Småland.
