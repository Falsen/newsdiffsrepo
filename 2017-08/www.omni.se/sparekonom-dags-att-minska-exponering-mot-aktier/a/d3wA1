Ekonom: Dags att minska exponering mot aktier



Den starka kronkursen ställer till det för investerare på Stockholmsbörsen och har skapat ett ”allt mer skevt förhållande mellan avkastning och risk”. Det skriver Skandias privatekonom Maria Landeborn i ett marknadsbrev enligt Privata Affärer.

Hon menar därför att det sannolikt inte är rätt tid att öka aktieexponeringen i sin portfölj. ”Att vikta om mellan olika marknader kan däremot vara en god idé”, skriver Landeborn. Medan USA är för dyrt ser hon potential i Europa och särskilt Asien. Att placera i svenska fonder och aktier som inte är känsliga för en stark krona kan också vara en idé, menar Maria Landeborn.
