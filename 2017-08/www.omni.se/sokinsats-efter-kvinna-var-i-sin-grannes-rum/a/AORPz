Sökinsats efter kvinna – var i sin grannes rum


Josefin Pehrson


Umeåpolisen drog igång en större sökinsatser efter en äldre dam på ett äldreboende i Ersboda som hade anmälts försvunnen.

Patruller sökte igenom ett större område eftersom damen beskrevs som rask trots att hon använder rullator, skriver Västerbottens-Kuriren. När kvinnan trots det inte hittades gick ett signalement ut till allmänheten.

Det visade sig senare att hon inte ens hade lämnat boendet utan bara besökt en grannes rum för att hälsa på.
