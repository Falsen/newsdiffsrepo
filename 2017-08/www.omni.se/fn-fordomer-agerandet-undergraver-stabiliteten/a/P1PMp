FN fördömer agerandet: ”Undergräver stabiliteten”


Linnea Järkstig


FN fördömer Nordkoreas agerande att skicka en robot mot Japan och uppmanar Pyongyang att följa internationella skyldigheter och att arbeta för att återuppta kommunikationen mellan parterna. Det uppger FN:s generalsekreterare António Guterres enligt Reuters.

– Lanseringen undergräver regional säkerhet och stabilitet och ansträngningar för att skapa utrymme för dialog, säger en talesperson för Guterres i ett uttalande.

Den nordkoreanska roboten sköts upp i riktning mot Stilla havet tidigt på tisdagsmorgonen, lokal tid. Efter att den passerat Japan slog den ner i havet.
