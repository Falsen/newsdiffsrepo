DN listar: Här är de tänkbara M-efterträdarna


Linnea Järkstig


Dagens Nyheter har listat flera toppmoderater som kan tänkas ta över om Kinberg Batra skulle tvingas avgå som partiledare.

Överst på listan står två personer i den nuvarande partiledningen: Ulf Kristersson, 53, som beskrivs som ”rebellernas favorit” och Elisabeth Svantesson, 47, som är mycket omtyckt i landet.

Även förre försvarsministern Mikael Odenberg, riksdagsledamöterna Johan Forsell och Hanif Bali samt förre statsministern Carl Bildt finns med på listan.

Moderaterna är splittrat i frågan om partiledarens framtid. Kinberg Batra har fortfarande stöd från elva länsförbund, enligt en rundringning som SVT Nyheter har gjort.
