Google Assistant för IOS rullas ut i Europa


Mats Karlsson


Googles AI-assistent Google Assistant har nu gjort europeisk debut på Apples mobila operativsystem IOS. Assistenten är betydligt mer begränsad på IOS-enheter än på Android, vilket framför allt beror på Apples restriktioner på tillgång till djupare systemfunktioner. Därmed kan den inte helt och hållet ersätta Apples egen assistent Siri.

Hittills är det Storbritannien, Tyskland och Frankrike som fått IOS-versionen. Det är i nuläget okänt om fler länder står på tur inom kort.
