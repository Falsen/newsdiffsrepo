Mållöst mellan AFC och Hammarby efter sen räddning


Nina Latvala


Det slutade mållöst inför 7 500 åskådare på Tunavallen när AFC Eskilstuna mötte Hammarby på lördagen. AFC ligger därmed näst sist i tabellen, bakom Halmstad, skriver Sportexpressen.

Hammarby ägde bollen den största delen av matchen, men AFC skapade de flesta chanserna. I slutminuterna var lagkaptenen Omar Eddahri nära att ta sitt lag till tre poäng, men försöket avbröts av Hammarbys målvakt Johan Wiland.

Efter lördagens match tar sig Hammarby förbi Östersund och lägger sig på åttonde plats i tabellen.
