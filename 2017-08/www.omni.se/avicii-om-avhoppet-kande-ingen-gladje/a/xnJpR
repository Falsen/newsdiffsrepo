Avicii om avhoppet: Kände ingen glädje


Hanna Åkesson


I det senaste numret av Rolling Stone berättar Avicii, som egentligen heter Tim Bergling, varför han som en av världens bäst betalda dj:s valde att hoppa av. Han beskriver den sista tiden innan avhoppet som ”framgång för framgångens skull”.

– Jag fick inte längre någon glädje av det, säger han i intervjun enligt Nöjesbladet.

Avicii slutade turnera 2016 och tog då också avstånd från musikgenren EDM.

– EDM blev för mycket för fyra till sex år sedan när pengar blev allt. Vid den tidpunkten ville jag inte längre kopplas samman med EDM. Nu när jag har mer tid i studion vill jag lära mig så mycket som möjligt av andra genrer.

Avicii är snart aktuell med en dokumentär om honom som visar hur stress, alkohol och turnerande ledde till sjukhusbesök.
