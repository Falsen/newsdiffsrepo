Analytiker: Netflix allt mindre beroende av Disney



Netflix är inte lika beroende av licensierat innehåll från distributörer likt Disney som bolaget varit tidigare. Ett större orosmoment för bolaget är Amazon, menar analytikern James Cakmak vid Monness, Crespi, Hardt & Co, enligt Marketwatch.

Analytikern påpekar att Amazon med sin stora kassa har potential att öka investeringarna och bli störst på originalinnehåll, samtidigt som bolaget har visat vilja att investera i till exempel sporträttigheter. I nuläget lägger Netflix 6 miljarder dollar på originalinnehåll medan Amazon spenderar 4 miljarder.
