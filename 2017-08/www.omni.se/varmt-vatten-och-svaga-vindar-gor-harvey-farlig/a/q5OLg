Varmt vatten och svaga vindar gör Harvey farlig


Jakob Rickardsson


En rad faktorer gör att orkanen Harvey som nu närmar sig Texas extra farlig, rapporterar AFP.

Det varma vattnet i Mexikanska golfen i kombination med  svaga vindar på hög höjd är två saker som gör att Harvey har förutsättningar att växa sig ännu starkare. Det varma vattnet ger bränsle till orkanen och temperaturen i havet utanför Texas beskrivs just nu som ”onormalt” hög.

Starka vindar ovanför en orkan kan normalt sätt föra bort värme och fukt och även ändra orkanens form. Något som kan få kraften att avta. Men vindarna på hög höjd ovanför det område Harvey drar fram är just nu svaga och väntas inte ge någon avmattande effekt.
