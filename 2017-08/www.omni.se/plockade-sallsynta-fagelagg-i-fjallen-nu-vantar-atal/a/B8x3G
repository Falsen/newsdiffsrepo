Plockade sällsynta fågelägg i fjällen – nu väntar åtal


Emmelie Wallroth


Åtal väntar nu för två personer som misstänks för att under 10 år ha plockat ägg från sällsynta fågelarter i den svenska fjällkedjan, rapporterar Arbetarbladet. Miljöåklagare Christer Jarlås säger till tidningen att det rör sig om 40 olika händelser och att utredningen bara ”växt och växt”.

De två misstänkta har plockat äggen, blåst ut innehållet och sedan lagt skalen till samlingen. Polisen har vid husrannsakan hittat äggskal från bland annat fjällabb och brushane. Brottsrubriceringarna rör grovt jaktbrott, grovt artskyddsbrott och jakthäleri.
