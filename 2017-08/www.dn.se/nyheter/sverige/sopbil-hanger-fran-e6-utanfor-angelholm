Sopbil hänger från E6 utanför Ängelholm
TT

Norrgående körriktning är helt avstängd och i södergående är ett körfält avstängt. Det lär behövas en större kranbil för att få upp sopbilen, enligt räddningstjänsten.

– Den ligger konstigt, det kan ta timmar, säger Lennart Linderos, inre befäl vid räddningstjänsten i Skåne, till Kvällsposten.

Enligt Trafikverket är prognosen att trafiken kan öppna igen klockan 19, men räddningstjänsten vet inte om det kan gå så fort.
