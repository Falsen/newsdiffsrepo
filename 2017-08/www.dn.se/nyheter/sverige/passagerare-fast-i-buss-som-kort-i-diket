Uppdaterad 2017-08-19

Publicerad 2017-08-19


Bröllopssällskap fast i buss som körde i diket



Kalle Holmberg


Följ skribent




















– Bussens dörrar finns på den sida som ligger ner mot marken. Kan tänka mig att man försöker ta sig in genom fönsterruta på den fria sidan, och sedan undsätter med stege. Inga personskador har rapporterats. Räddningstjänsten har hand om fallet, säger Kurt Marklund, befäl vid regionledningscentralen polisen Nord, till DN.

Enligt räddningstjänsten på plats var det ett bröllopssällskap som färdades med bussen, ett 50-tal personer.

– Vet inte om de var på väg till själva brölloppet eller till efterföljande festen. Men målet var en bygdegård, hinner ”Micke” vid Räddningstjänsten Höga Kusten-Ådalen säga innan den svaga mobiltelefonkontakten med DN bryts.

Bussens förare uppger för lokaltidningen Allehanda att han fick möte ”på en jättesmal väg och vägrenen höll inte så vi välte”. Tidningen skriver även att samtliga bröllopsgäster vid 16-tiden hade hjälpts ut ur bussen. Ingen tyckets ha kommit till skada.

En halvtimme senare hade de intagit sina platser i kyrkan för själva bröllopsceremonin.

Avkörningen skedde i hällregn utmed en mindre väg på östra sidan om E4, som leder i riktning mot Häggdångers kyrka.

Larmet kom in klockan 14.37 på lördagen.
