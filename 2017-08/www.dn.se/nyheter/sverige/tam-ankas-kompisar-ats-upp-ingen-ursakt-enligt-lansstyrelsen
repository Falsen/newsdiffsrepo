Uppdaterad 15:29

Publicerad 15:14


Tam ankas kompisar åts upp – ingen ursäkt enligt länsstyrelsen



Kalle Holmberg


Följ skribent




















Det var när fågelns ägare, boende i Ljusnarsbergs kommun i Bergslagen, fick besök av en kontrollant som den tama ankans levnadsförhållanden uppmärksammades, rapporterar SVT Nyheter Örebro.

”Ankor är sällskapliga djur och ska hållas i par eller grupp”, skriver länsstyrelsen, som tillställt ägaren ett föreläggande om att införskaffa minst en anka till.

Förklaringen om att ankan tidigare haft sällskap, men att dessa ankor fallit offer för hundar med dödsbringande avsikter är inget som länsstyrelsen tar till sig. Myndigheten påpekar att ägaren borde ha sett till att skydda sina djur från sådana angrepp.

Om länsstyrelsens krav inte uppfylls kan den tama och ack så ensamma ankan komma att omhändertas.
