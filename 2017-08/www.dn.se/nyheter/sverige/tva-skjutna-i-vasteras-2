Två skjutna i Västerås
Ulrika By

Larmet om skjutningen, som skett i Stohagen, Västerås, kom 15.38.  Ärendet rubriceras just nu som försök till mord.

Enligt VLT, som talat med några ögonvittnen, hördes flera smällar – uppemot fyra-fem skott. Skottlossningen ska enligt Västerås tidning ha skett vid en cykelbana, nära korsningen Köpingsvägen-Spantgatan.if(DN&&DN.Ads){DN.Ads.initAd('0ecd715c-art1');}

Enligt SVT har vittnen på platsen hört en man ropa på hjälp.

– Jag stod på balkongen när jag hörde två smällar och sen kom säkert tio smällar till. Det lät nästan som bomber. Sen hörde jag någon som ropade på hjälp, jag vet inte om det var någon som hade blivit skjuten, säger ett vittne till SVT Västmanland.

Enligt samma vittne var det många barn som var ute och lekte när skotten hördes. Grannar uppges nu vara skärrade.

Vittnet berättar också för SVT att flera grannar har sett en man liggandes i gräset vid Hammarby som blivit skjuten i nedre delen av kroppen. Mannen ska sedan ha blivit hämtad av ambulans.

– Jag såg också en polishund som fick upp något spår vid en av portarna i området och då utökade polisen avspärrningarna, säger vittnet.

Under fredagskvällen fortsatte de tekniska undersökningarna av brottsplatsen. En rad förhör har hållits, men vid 20-tiden hade ännu ingen misstänkt gripits.

Efter klockan 18 på fredagen sköts en man i Uppsala och mannen avled senare. Uppgifter om att fallen hör ihop har inte bekräftats av polisen, men eftersom de liknar varandra och inträffade inom kort tid i samma region samarbetar polisen i ärendena.

Läs mer: Man skjuten till döds i Uppsala

De två skottskadade männen vårdas fortsatt på sjukhus, men ska inte ha några livshotande skador.
