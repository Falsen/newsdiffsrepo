Regeringen satsar 300 miljoner mot växthusgaser
Ossi Carp

– Det är en satsning för att svara på de utmaningar som den svenska processindustrin har som är en väldigt stor del av de svenska klimatutsläppen, en tredjedel. Det går inte att effektivisera med befintlig teknologi. Vi måste hitta nya vägar att göra de här processerna på ett smart sätt, säger klimatminister Isabella Lövin (MP) till Sveriges Radio.

Börsnoterade stålkoncernen SSAB hör till dem som har uttryckt intresse för att omfattas av det så kallade ”Industriklivet” som syftar till att förpliktiga FN:s klimatmål, det vill säga att Sverige inte ska släppa ut några växthusgaser alls 2045.

Jämte industrin är universitet och andra institutioner välkomna att söka från potten som Energimyndigheten ska förfoga över.
