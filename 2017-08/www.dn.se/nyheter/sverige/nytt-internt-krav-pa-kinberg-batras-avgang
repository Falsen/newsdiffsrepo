Nytt internt krav på Kinberg Batras avgång
Mats J Larsson

– De sa att hon skulle bli bättre på att kommunicera, men det har inte infallit. Då måste vi konstatera att vi går mot ett katastrofval. Antingen gör vi det nu eller efter valrörelsen, säger Pehr Granfalk till DN.

Han anser att partiledarbytet borde ske så snart som möjligt.

– Bättre nu än efter en väldigt dramatisk valförlust när partiet står i spillror, säger Pehr Granfalk.

Äve andra tunga moderatföreträdare ställer sig nu bakom avgångskraven för Anna Kinberg Batra. Pia Almström, kommunalråd i Kävlinge, berättar att hon inte längre har något förtroende för partiledaren.

– Det har gjorts omtag, men det har inte gett resultat och det fungerar inte. Jag är djupt oroad, säger hon till Dagens Industri.

I början av juni möblerade Kinberg Batra om i partiledningen efter avgångskrav från bland andra Christian Gustavsson, distriktsordförande i Östergötland. Partisekreteraren Tomas Tobé petades och ersatte den rättspolitiska talespersonen Beatrice Ask, som från riksdagens öppnande i mitten av september ska vikariera som ordförande för konstitutionsutskottet.

Kinberg Batra var självkritisk och sade att hon skulle bli bättre på att kommunicera. Sedan valet 2014 har M tappat ungefär var fjärde väljare och i många opinionsmätningar på senare tid förlorat ställningen som näst största parti till Sverigedemokraterna.

På Moderaternas arbetsstämma den 12-15 oktober står dock inte partiledarfrågan på den ordinarie dagordningen.
