Nu ska DN:s bevakning täcka hela Sverige
DN

I förra veckan lanserades den sajt där frilansmedarbetare som är intresserade av att arbeta för DN kan anmäla sitt intresse.

En av DN:s mest erfarna redaktörer, Lars Axelsson, leder arbetet med att få igång nätverket som ska se till att Dagens Nyheter får en mer rikstäckande bevakning av större nyhetshändelser.if(DN&&DN.Ads){DN.Ads.initAd('8d2a0de8-art1');}

– Vi har fått in många ansökningar från kvalificerade journalister som vill bidra till DN:s journalistik. Idén är att vi snabbt ska kunna vara på plats och täcka större nyhetshändelser ute i landet, säger Lars Axelsson.

Till att börja med söker DN medarbetare som utgår från 23 städer – från Malmö i söder till Kiruna i norr. När medarbetarna är på plats under våren är tanken att det ska märkas i Dagens Nyheters journalistik.

– Oavsett om det handlar om en BB-kris i Norrland eller någon stor nyhetshändelse i Örebro så ska vi snabbt vara på plats och ge bästa möjliga bevakning till våra läsare, säger Lars Axelsson.

Erfarna nyhetsjournalister som är intresserade av att vara en del av DN:s riksnätverk kan gå in och anmäla sig här.
