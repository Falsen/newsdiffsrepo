Carl Bildt: Jag är för gammal
Adam Svensson

Carl Bildt gav sitt besekd under en livesänd intervju med Expresen på onsdagskvällen. På väg ut från DN-skrapan, efter intervjun, möttes Bildt av journalister från ett flertal av de stora mediehusen. Till en början lyckades han undvika uppbådets frågor om sitt besked – tills han tillsammans med flera av de närvarande reportrarna fastnade i lobbyns stora svängdörrar. Några minuters intensiv utfrågning tog snabbt vid.

Då förklarade Bild att han inte tror att han skulle passa som partiledare, men att han uppskattar stödet från M-väljarna.

– Det är hedrande, absolut. Jag döljer inte det. Man kan till och med känna sig lite smickrad över det hela.Politiken får aldrig bli som en svängdörr som man fastnar i. pic.twitter.com/pqTUrR2N9Y— Carl Bildt (@CBildt) 30 augusti 2017

Läs mer: DN/Ipsos: Carl Bildt storfavorit bland M-väljarna

Carl Bildt, som valdes till partiledare 1986 och satt kvar på posten till 1999, är överlägset mest populär som den person som de moderata väljarna vill ska ta över efter Anna Kinberg Batra som förra fredagen meddelade att hon lämnar platsen som ordförande för Moderaterna. Men han vill själv inte tillmäta opinionsundersökningar för stort värde när det gäller att vaska fram en ny person för posten, och han betonar att opinionsundersökningar inte har varit så viktiga för honom.

– Opinionssiffror är inte det som ska styra svensk politik, vare sig för bra eller dåliga saker. Om man hade gjort en opinionsundersökning när jag blev partiledare 1986 så tror jag att huvuddelen av moderatväljarna hade velat ha Gösta Bohman som ny partiledare efter Ulf Adelsohn. Det hade säkert blivit ännu högre siffror för Gösta då är vad det blir för mig nu. Men det var ett otillräckligt underlag för att välja partiledare. Det blev jag och inte Gösta.

Anna Kinberg Batras beslut om att lämna partiledarposten kom efter återkommande kritik inifrån Moderaterna, men också efter att opinionsstödet har dalat kraftigt under hennes ledning. Men Carl Bildt vill inte uttala sig om huruvida det var rätt av henne att lämna.

– Jag ska inte recensera det. Jag har stor respekt för Anna. Hon är en duktig politiker, mycket kunnig. Sen blev ju folk nervösa inför opinionsundersökningar. Det har inte jag haft så stor respekt för genom min politiska karriär.

Moderaterna har gott om personer som skulle kunna ta över partiledarskapet, inte minst inför framtiden, menar Carl Bildt, och lägger till att han därför inte oroar sig speciellt mycket över den nuvarande situationen.

– Mindre än man skulle kunna föreställa sig. Det finns rätt många bra personer. Det finns en framtidskvalitet i partiet som jag tycker är rätt imponerande.

Trots att hans egen popularitet som efterträdare till Anna Kinberg Batra menar Carl Bildt att en anledning till att inte ta över är att partiet behöver någon som är yngre.

– Jag har varit med ett tag och om man tittar på ett tioårsperspektiv så – ja, då är jag för gammal.

Carl Bildt menar också att man inte ska överskatta vikten av personliga egenskaper hos partiledare i allmänhet.

– Titta på dem som har varit partiledare i både Moderaterna och i andra partier. Det har varit högst varierande personligheter. Vi väljer inte partiledare på grund av personliga egenskaper. De är liksom inte tv-hallåor. Den viktiga egenskapen hos en ny moderatledare är att vederbörande ska vara moderat.

Hur ska en annan person kunna ta över efter att du har varit favorit att ta över partiledarskapet?

– Det tror jag går alldeles utomordentligt.
