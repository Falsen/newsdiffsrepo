Regeringen bekräftar: Skatteändringarna stoppas
Ossi Carp

Flygskatt, skatteändringar för fåmansbolag och sänkt brytpunkt för den statliga skatten är de tre förändringar som regeringen velat se och som de borgerliga partierna samt SD hotat med misstroendevotum mot flera ministrar för att stoppa. Med hot om en potentiell regeringskris skriver finansminister Magdalena Andersson, finansmarknadsminister Per Bolund och V:s ekonomisk-politiska talesperson Ulla Andersson på DN Debatt att de planerade skatteändringarna stoppas.

Läs mer: Regeringen stoppar föreslagna skattehöjningar

Förslaget om den sänkta brytpunkten, avsedd att få fler att betala statlig skatt, stoppas helt. Det gäller också skatteändringarna i de så kallade 3:12-reglerna som skulle öka skatteintäkterna från fåmansbolag, bland annat genom att försvåra ”skatteplanering”.

Flygskatten, skriver artikelförfattarna, kommer dock att vara kvar i höstens budgetproposition för att ”klimatet är vår tids ödesfråga och kan inte vänta”. Däremot kommer förslaget att justeras så att glesbefolkade områden, dit tåg tills vidare inte är ett realistiskt alternativ, kommer att kompenseras.

Regeringspartierna samt Vänsterpartiet beklagar lördagens besked, men beskyller det borgerliga blocket för att inte vilja samarbeta ansvarsfullt i dessa frågor. Alliansen och SD har svarat på förslagen med hot om att fälla ministrar. ”Ett kraftfullt och skarpt verktyg, som tidigare använts mycket sparsamt, används nu för att stoppa politiska förslag och skapa så mycket politisk oreda som möjligt”, skriver Magdalena Andersson, Per Bolund och Ulla Andersson.Regeringen backar om skatterna. Välkommet. Två av tre dras tillbaka o den tredje reformeras. Alliansens syfte har uppnåtts.— Jan Björklund (@bjorklundjan) 26 augusti 2017Välkommet att regeringen backar på 2 av 3 skatter. Den tredje reformeras. Det är bra för Sverige och en stor seger för Alliansen. pic.twitter.com/K90eXaav44— Annie Lööf (@annieloof) 26 augusti 2017

– De mest skadliga förslagen drar man tillbaka och även om vi måster studera det reviderade flygskatteförslaget är inte misstroendeförklaring längre aktuellt, säger Liberalerns partiledare Jan Björklund.

DN har sökt de övriga borgerliga partiernas och SD:s ekonomisk-politiska talespersoner.
