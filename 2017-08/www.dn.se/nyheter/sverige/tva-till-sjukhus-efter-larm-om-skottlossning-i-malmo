Uppdaterad 00:47

Publicerad 00:13


Två till sjukhus efter larm om skottlossning i Malmö



TT


Följ skribent




Larmet kom in från området kring Lagmansgatan klockan halv tolv på fredagskvällen.

– Vi arbetar utifrån att det har skett en skottlossning, säger Åsa Emanuelsson, presstalesperson vid polisregion Syd.

Emanuelsson vill inte säga om personerna är skottskadade, eller om de har skadats inomhus eller utomhus.

– Det är tidigt i ärendet och jag har ingen information om detaljer, säger Emanuelsson.

Sydsvenskan skriver att ett automatvapen har hittats och att en bil har krockat med ett träd i samband med skjutningen. Skottlossningen ska ha skett på en innergård. Många människor har samlats på platsen, skriver tidningen.

Ett område är avspärrat av polisen.
