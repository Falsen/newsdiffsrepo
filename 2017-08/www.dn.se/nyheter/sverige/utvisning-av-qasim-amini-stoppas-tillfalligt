Utvisning av Qasim Amini stoppas tillfälligt
Amanda Lindholm

DN har under tisdagen berättat om 19-åriga Qasim Amini, som skulle blivit utvisad till Afghanistan senare i dag – ett land han säger att han inte varit i sedan han var tre år. Nu stoppas alltså utvisningen tillfälligt.

På vilka grunder beslutet tagits kan inte Migrationsverket berätta eftersom det krävs fullmakt för att verket ska kunna uttala sig i enskilda ärenden.



I Märsta protesteras det mot utvisningen av Qasim Amini. Foto: Alexander Mahmoud

– Det blir ingen utvisning i dag, men sen vet vi ingenting. De tog honom och hans packning, men nu har han fått komma tillbaka till sitt rum. Det var verkligen på sekunden, de var på väg att köra ut när jag ringde förvaltningsdomstolen och fick höra att det stoppats, säger Qasim Aminis ombud Rebecca Hermansson.

– Jag är överlycklig, jag trodde aldrig att det skulle kunna stoppas.

Hon berättar också att Qasim Amini inte kommer att släppas från förvaret, som det ser ut nu, men att hon ska besöka honom där om en stund



Foto: Alexander Mahmoud

Texten uppdateras.
