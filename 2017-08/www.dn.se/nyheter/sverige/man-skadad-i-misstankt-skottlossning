Man skadad i misstänkt skottlossning
Annika Wilhelmson

Mannen är skadad och har förts till sjukhus med ambulans. Var han är skadad och hur allvarligt är ännu oklart.

– Vi är på plats och pratar med vittnen och försöker få mer information om vad det är som har hänt. Vi vet ännu inte men utgår från det som en misstänkt skottlossning, säger Åsa Emanuelsson på polisen i region Syd.

Mannen larmade polisen klockan 17.06 på tisdagen, han befann sig då på Fredagsgatan i östra Helsingborg. Det är dock oklart om mannen skadats där eller på någon annan plats. Polisen försöker lokalisera en eventuell brottsplats.

Polisen kommer att hålla förhör med den skadade och med sjukhuspersonalen, uppger polisen på sin hemsida.

Texten uppdateras.
