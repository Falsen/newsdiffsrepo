Uppdaterad 12:28

Publicerad 10:43


Regeringen vill höja anslaget till polisen



Hans Olsson


Följ skribent




















I samband med att statsminister Stefan Löfven ska hålla sitt sommartal i Eskilstuna presenterar regeringen ytterligare pengar till polismyndigheten. Regeringen vill ge två miljarder extra till polisen redan nästa år och öka den summan ytterligare de två kommande åren. Sammanlagt vill man höja anslaget med 7, 1 miljoner kronor på tre år.

Gängskjutningar, få poliser i glesbygden, utredningar som läggs ner ökar otryggheten är orsaken till att polisen behöver ökade resurser, anser regeringen.– Vi gör det här för att stärka polisens möjlighet att utreda brott men signalerar också långsiktighet, säger Morgan Johansson.Pengarna är inte öronmärkta men regeringen skriver att tillskottet ska ge förutsättningar för bättre trygghet och fler uppklarade brott. Pengarna ska också förstärka arbetet mot terrorism och stärka gränspolisen.– Polisen kan nu anställa och utbilda fler. Men det handlar också om att behålla den personal som finns, säger Morgan Johansson. Det extra tillskottet kan också leda till högre polislöner eftersom uppdraget innebär att polisen ska skapa fler karriärvägar och möjligheter till specialisering inom yrket. Regeringen är dock noga med att påpeka att man inte lägger sig i lönesättningen.– Det är parterna som förhandlar om löner, säger Stefan Löfven.Enligt ett tidigare löfte från Socialdemokraterna ska antalet polisanställda öka med 10 000 till 2024. Med det extra tillskottet ökar möjligheten att uppfylla det målet, enligt regeringen.

–  Det här är mer pengar än vad polismyndigheten själva begärt och det lägger grunden för att både bekämpa och förebygga brott, säger Morgan Johansson.
