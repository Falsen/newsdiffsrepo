Uppdaterad 10:59

Publicerad 10:43


Regeringen vill höja anslaget till polisen



TT


Följ skribent




Regeringen vill höja anslaget till polisen med 2 miljarder kronor för 2018, med 2,3 miljarder 2019 och med 2,8 miljarder kronor 2020.

Enligt statsminister Stefan Löfven och migrationsminister Morgan Johansson är satsningen den största under åtminstone 2000-talet.Gängskjutningar, få poliser i glesbygden, utredningar som läggs ner ökar otryggheten.– Det kan vi aldrig acceptera, för det här är trygghet på riktigt, säger Löfven på en pressträff i Eskilstuna.

Tillskottet är avsevärt mycket mer än vad polisen själv har begärt, säger Morgan Johansson.– Med de här pengarna kan man anställa fler, man kan utbilda fler och det handlar om att behålla den personal som finns.

Polisens arbetsvillkor måste också förbättras.– Vi måste bli en modern och bättre arbetsgivare för att dra till oss kompetens, säger Johansson.Polisen och de fackliga organisationerna har därför i uppdrag att skapa bättre arbetsmiljö, säger han.Men satsningen är inte kravlös, understryker Johansson:– Polisen måste bli bättre på att klara upp brott, stärka sin utredningskapacitet och finnas i hela landet.

Inrikes- och justitieministern uppmanar också unga att söka sig till polisutbildningen.– Det är ett av de viktigaste yrken man kan ha. Jag ser gärna att fler söker sig till polisen.Efter 2,5 år, den tid det tar att utbilda en polis, kommer satsningen att märkas för allmänheten, enligt Johansson.

Texten uppdateras
