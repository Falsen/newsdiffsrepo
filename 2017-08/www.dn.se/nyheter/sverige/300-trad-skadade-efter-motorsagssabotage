300 träd skadade efter motorsågssabotage
TT

– Skadorna är så omfattande att träden dör på sikt, och måste tas ner. Virkesvärdet är för stort för att det ska lämnas utan åtgärd, säger skogvaktaren Kent Claesson till Borås Tidning.

Sabotaget upptäcktes i samband med planeringen av ett elljusspår i området. Ett 20-tal granar hade sågats av en meter ovanför marken och lika många hade fällts till marken. Dessutom påträffades ett stort antal stora träd som fått omfattande sågskador i barken.if(DN&&DN.Ads){DN.Ads.initAd('0baf11a5-art1');}

– Det kommer att resultera i ett ofrivilligt kalhygge på två–tre hektar, säger Kent Claesson.

Händelsen polisanmäldes men utredningen har lagts ned eftersom det bedömdes som omöjligt att hitta någon skyldig.
