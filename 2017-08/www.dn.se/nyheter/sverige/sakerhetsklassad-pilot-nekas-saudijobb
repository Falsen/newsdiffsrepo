Säkerhetsklassad pilot nekas Saudijobb
TT

Piloten tog en anställning hos det privatägda flygbolaget Alpha Star och han själv uppger att det ägs av personer i regeringsställning tillhörande det saudiska kungahuset.

Samtidigt arbetar han på FMV med att analysera svenska och utländska flygsystem.if(DN&&DN.Ads){DN.Ads.initAd('4ef33862-art1');}

”Dessa kunskaper bedöms ha mycket stort värde för såväl främmande makt som kommersiella aktörer, vilka i vissa fall kan vara en industri men även en stat”, skriver FMV i en inlaga till Arbetsdomstolen, enligt tidningen.

Mannen är inte bara säkerhetsklassad i Sverige utan också av den saudiska regimen då han ”befunnits lojal mot i vart fall Alpha Stars intressen innan han anlitades av flygbolaget”.

Enligt Arbetsdomstolen kan bisysslan inte vara tillåten om den inte uppfyller kraven på lojalitet och pålitlighet ur säkerhetssynpunkt för den säkerhetsklassade anställningen.
