Man skottskadad i Malmö – akuten avstängd
TT

– Utomhus på platsen hittar vi en man som är skottskadad. Vi beställer fram ambulans och han avförs till sjukhus. Vi har också skickat personal till akuten för personalen och den skadades säkerhets skull. Vi har stängt av akuten och håller koll på vilka som kommer in. Vi vet ju inte vad det finns för hotbild mot den skadade, säger Fredrik Bratt, presstalesperson vid polisregion Syd till TT.

Den misstänkta brottsplatsen har spärrats av. Tekniker är på plats för att genomföra undersökning. Man har även vapenhundar på plats för att hitta eventuella vapenspår.

– Vad vi är främst intresserade av just nu är tips om hur gärningsmannen eller gärningsmännen lämnat platsen, säger Fredrik Bratt.

Polisen har genomfört ett antal förhör. Man har ännu inte lyckats identifiera den skottskadade mannen.
