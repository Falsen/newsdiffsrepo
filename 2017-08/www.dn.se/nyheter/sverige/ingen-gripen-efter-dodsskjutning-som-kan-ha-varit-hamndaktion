Två mord i fyra skottlossningar på en kväll
Ossi Carp

Flera personer larmade polisen om skottlossning vid Risingeplan i Tensta klockan 20.38 på fredagen, men när man kom till platsen fanns bara en skottskadad 22-åring på platsen. Två timmar senare avled mannen på Karolinska universitetssjukhusets akutmottagning dit en stor samling människor sökt sig.

Läs mer: Ung man ihjälskjuten i Tenstaif(DN&&DN.Ads){DN.Ads.initAd('8d88b4ea-art1');}

Många, inklusive sjukhuspersonal, har vittnat om att situationen på akuten stundtals upplevdes hotfull. På lördagsmorgonen beslutade åklagare att anhålla en gripen man misstänkt för delaktighet i mordet.

Tidigare på fredagen, klockan 15.38, larmades Västeråspolisen om uppemot fem avlossade skott vid en cykelbana i stadsdelen Stohagen. Två skottskadade män fördes från platsen i ambulans, men tills vidare har polisen inte kunnat gripa någon av de två gärningsmän som vittnen sett.

Läs mer: Två skjutna i Västerås

Inte heller Uppsalapolisen har kunnat gripa någon för den skottlossning som inträffade på Stenhagsvägen klockan 18.18. En svårt skottskadad man i 30-årsåldern hittades i en bil, men vårdpersonal på Akademiska sjukhuset kunde inte rädda hans liv.

Källor till Aftonbladet säger att Uppsalamordet är en hämnd för skotten i Västerås, men polisen har inte bekräftat uppgiften. Polisen i de respektive städerna medger dock att det finns ett utredningssamarbete eftersom händelserna inträffade så tätt och att de hör till samma polisregion.

Läs mer: Man skjuten till döds i Uppsala

I Malmö skottskadades två män, 26 respektive 23 år gamla, på en innergård vid Lagmansgatan strax före midnatt till lördagen. Bägge är sedan länge kända inom kriminella kretsar och den yngre ska, enligt Sydsvenskan, ha utsatts för flera mordförsök bara i år.

Vittnesuppgifter talar om att tre personer kommit till innegården och att det strax därpå hörts en handfull skott avlossas. Ett automatvapen hittades på brottsplatsen, men hittills har ingen misstänkt kunnat gripas.

Läs mer: Två skadade efter skottlossning i Malmö
