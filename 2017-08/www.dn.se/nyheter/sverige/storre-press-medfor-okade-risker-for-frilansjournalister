”Större press medför ökade risker för frilansjournalister”
Sandra Pandevski

Arbetsgivare behöver betala ut högre ersättning till frilansare för att de ska kunna arbeta tillsammans med fotograf eller filmare. Att vara journalist innbär ofta att ta risker och om man arbetar som frilans ökar utsattheten, menar Helena Giertta.

Läs också: Läget för Peter Madsen har mörknat betydligtif(DN&&DN.Ads){DN.Ads.initAd('77fa9d2d-art1');}

– Inom vårt yrke finns det många som råkar väldigt illa ut.

Hon anser att fallet med Kim Wall bör ses som en arbetsplatsolycka.

– Det som har hänt Kim Wall är förskräckligt. Det handlar om arbetsmiljön där en journalist råkar ut för något fruktansvärt som gör att hon dör. Det ska behandlas utifrån det.

Hur kan det göra det när hon inte hade en uppdragsgivare?

– Jag tror att vi alla måste fundera på det. Journalistförbundet har jobbat mycket med försäkringar och kurser. Men även om man inte är frilans kan man åka ut för en sådan situation.

Jobbet Kim Wall skulle göra på ubåten med Peter Madsen var ett uppdrag många journalister gör dagligen, både som frilans och med en redaktion i ryggen.

– Jag tror inte att någon redaktör skulle tveka att skicka en reporter på ett sådant jobb, säger den prisbelönta frilansjournalisten Anna Roxvall.

– Jag hade inte gjort någon som helst säkerhetsanalys om jag skulle åka ut på en ubåt med en dansk uppfinnare, säger hon.

Vanligtvis arbetar Anna Roxvall i team med fotografen Johan Persson. De rapporterar ofta från konfliktzoner och tar stora risker i yrket. Hon upplever att många arbetsgivare inte vill betala för säkerheten som behövs i sådana områden.

– Ska du ha så högt säkerhetstänk som vi har finns det ingen som betalar för det. Det är ingen bra frilansmarknad, det går knappt att leva på det. Jag och Johan har startat ett eget förlag för att göra reportageböcker i egen regi. Vi orkar inte med frilansmarknaden som den ser ut i dag.

Många tänker att kvinnliga journalister är mer utsatta än manliga. Men Anna Roxvall håller inte med om det.

– Vi är kvinnor och vi kan våldtas. Det är något som vi är väldigt rädda för, vilket kan styra många kvinnors vardag. Men jag tror att man som reporter inte låter den rädslan styra för att det är så mycket annat som kan hända.

Hon tror att det kan vara en fördel att vara kvinna inom yrket.

– Vi kan prata med både kvinnor och män. Vi uppfattas inte som ett hot på samma sätt som män ofta gör, det är inte en nackdel att vara kvinnlig journalist.
