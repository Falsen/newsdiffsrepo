Jägare blev bitna av björn
TT

De två jägarna blev bitna av en björnhane under licensjaktens andra dag utanför Ljusdal.Erik Söderlund och 18-årige jaktkompisen Axel Wallberg sköt båda två mot björnen när den visade sig tidigt på tisdagsmorgonen. Men då attackerade den 97 kilo tunga björnen en av deras hundar.

Erik gick emellan, och björnen ”sög tag rätt över ljumsken och tasken”, säger han till Aftonbladet.if(DN&&DN.Ads){DN.Ads.initAd('059e2bba-art1');}

– Björnen tog tag i skrevet på honom och ruskade om honom ordentligt. Den var kanske drygt en meter hög, så den kom ju med käften i precis rätt höjd, eller fel, på Erik, säger Axel Wallberg till samma tidning.

Björnen missade Eriks kroppspulsådrar med ett par millimeter, konstaterades senare på sjukhuset.

– Det gick så snabbt, jag fattade knappt vad som hände. Jag tänkte bara på hunden, på att rädda honom, säger han till Arbetarbladet.

Björnen gjorde ett utfall även mot Axel Wallberg, som blev biten i låret. Han lyckades sätta geväret mellan sig och björnen. Han kunde sedan fälla björnen med ett skott när den gav sig därifrån.

Även hunden Hjalle blev rejält biten, men klarade sig.
