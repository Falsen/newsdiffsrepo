Uppdaterad 01:13

Publicerad 00:13


Två skadade efter skottlossning i Malmö



TT


Följ skribent




Larmet kom in från området kring Lagmansgatan klockan halv tolv på fredagskvällen.

– Vi arbetar utifrån att det har skett en skottlossning, säger Åsa Emanuelsson, presstalesperson vid polisregion Syd.

Emanuelsson vill inte säga om personerna har skadats inomhus eller utomhus.

– Det är tidigt i ärendet och jag har ingen information om detaljer, säger Emanuelsson.

Polisen säger att skadeläget är oklart.

En av de skottskadade kördes till akuten i en privatbil, den andre med ambulans. Han som kördes i ambulans var vid medvetande, enligt Sydsvenskan.

Tidningen skriver att ett automatvapen har hittats. Skottlossningen ska ha skett på en innergård. Många människor har samlats på platsen. Vittnen på plats säger till Sydsvenskan att minst fem skott hördes.

Vid samma tid som skottlossningen har en bil krockat med ett träd på platsen, bekräftar polisen. Det är oklart om olyckan är kopplad till skottlossningen.

Ett område är avspärrat av polisen. Ingen misstänkt är gripen.
