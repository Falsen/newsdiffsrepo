Malmöbo åtalas för hets mot folkgrupp i FB-kommentar
DN

Av den stämningsansökan som nyligen utfärdades framgår att den åtalade varken erkänner eller förnekar brott. I förhör har mannen sagt att han kan stå för vissa delar av kommentaren på Facebooksidan, bland annat formuleringen att ”dom ska fan skjutas”, med syftning på araber.

Annat i kommentaren som 40-åringen inte vill stå för förklarar han med att någon annan gått in och ändrat i texten. Förhörsledaren frågar:

”Hur menar du att någon har redigerat?”

Den misstänkte svarar:

”Inte redigerat. Strukit över originaltext och sedan infogat. Det finns såna verktyg, det har jag hört i alla fall.”

Enligt åklagaren har Malmöbon lagt till en vapenikon efter kommentaren, ”för att förstärka innebörden”.

Facebookgruppen i fråga går numer under ett annat namn, efter det att polismannen Peter Springare tagit avstånd från den.

I juni åtalades en man i Halland, aktiv i samma Facebookgrupp, för hets mot folkgrupp efter det att han skrivit ett rasistiskt inlägg på samma sida, enligt Nyhetsbyrån Siren.
