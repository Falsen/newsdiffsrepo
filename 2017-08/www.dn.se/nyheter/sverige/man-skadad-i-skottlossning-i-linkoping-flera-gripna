Man skadad i skottlossning i Linköping – flera gripna
Viviana Canoilas

Flera personer larmade polisen om en skottlossning i stadsdelen Skäggetorp i Linköping vid klockan 18.20.

När polisen kom till platsen hittade de en skadad man utomhus.

– Mannen var skadad, men om han var skottskadad kan jag varken bekräfta eller dementera. I nuläget talar mycket för att det skett en skottlossning, säger Peter Ström.

Den skadade är förd till sjukhus och hur skadeläget ser ut är okänt, enligt polisen.

Polisen kunde snabbt gripa ”ett flertal” personer i närområdet.

– Vad motivet är för tidigt att säga, säger Peter Ström.

Polisen har nu spärrat av området och ska genomföra en teknisk undersökning.

– Vi har en del vittnen som vi ska höra, säger Peter Ström.
