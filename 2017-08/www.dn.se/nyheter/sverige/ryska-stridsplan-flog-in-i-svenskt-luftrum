Ryska stridsplan flög in i svenskt luftrum
Katarina Lagerwall

– Det är alltid allvarligt när tillträdesförordningen bryts, säger Philip Simon, pressansvarig vid Försvarsmakten.

Försvaret genomför för närvarande en intensiv övningsverksamhet i Östersjön vilken har lett till en ökad närvaro av andra nationer i såväl luften som till sjöss, uppger Försvarsmakten. I vissa fall har det gjort även inneburit främmande makt har kommit in i svenskt luftrum.

Den senaste händelsen inträffade för två dagar sedan när två ryska stridsflyg kränkte svenskt luftrum utanför Gotland.

– De genomförde verksamhet öster om Gotland och passerade in över svenskt territorium och vi kan konstatera att de bröt mot tillträdesförordningen, säger Philip Simon.

Oftast handlar överträdelserna om ”papperskränkningar”, alltså administrativa misstag som att man har tillstånd, att det är för gammalt eller gäller en annan typ av flygplan, enligt Simon. Det kan också vara en felnavigering.

– Piloten, eller fartygskaptenen för den delen, vet inte var de är och då blir det ett brott mot tillträdesförordningen. Ibland blir det fel, det är den mänskliga faktorn, säger Philip Simon.

Försvarsmakten har rapporterat samtliga händelser till regeringskansliet.

– Det är upp till regeringskansliet att hantera händelserna. Vi löser vår del genom att skriva rapport.

Enligt Försvarsmakten gäller det följande fall:

Den 30 juli flög ett amerikanskt signalspaningsflygplan en kort stund in i svenskt luftrum söder om Skåne efter att blivit omdirigerad av civil trafikledning på grund av vädret. Planet saknade diplomatiskt tillstånd.

Den 21 augusti genomför ett amerikanskt stridsflygplan lufttankning söder om Blekinge. När det är klart hamnar planet innanför svenskt territorium.

Den 23 augusti genomför två ryska stridsflygplan övningar öster om Gotland och passerar in på svenskt territorium.
