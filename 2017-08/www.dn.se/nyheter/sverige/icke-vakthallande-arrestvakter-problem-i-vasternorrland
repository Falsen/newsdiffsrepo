Icke vakthållande arrestvakter problem i Västernorrland
Kalle Holmberg

Agerandet står i strid med kraven på tillsyn vid arrestlokalerna, understryker polisen i interna rapporter om de båda händelserna, betecknade som ”tillbud”.

En av poliserna som vittnar om icke existerande vakthållning uppger att ”inget svar” hörs när man ropar på vakterna. Stationen är vid tillfället inte bemannad av polispersonal, men arrestvakter ska finnas på plats.

”Sedan kommer en av arrestvakterna och säger att de varit iväg och köpt mat. Jag frågar om båda lämnat arresten och får till svar att ’ja, vi skulle ju köpa mat på stan’. Jag påtalar att detta verkligen inte är okej, men får en ingen respons. De lämnade även arresten då jag höll förhör med en misstänkt, när de skulle vara där så jag inte var ensam med den misstänkte”, skriver polisen i rapporten.

Ansvariga för verksamheten ska nu träffas i början av september för att ta upp problematiken och bestämma vad som är ”det mest lämpliga sättet” för att lösa rådande brister i Västernorrlands läns arrestvakthållning.
