Linköping: Fem anmälda våldtäkter på en vecka
Ulrika By

Sedan den 10 augusti har fem våldtäkter anmälts – tre ska ha skett inomhus och två utomhus.

Läs mer: ”Vittnen söks efter våldtäkt”if(DN&&DN.Ads){DN.Ads.initAd('d67dd062-art1');}

Den 10 augusti anmäldes två våldtäkter; en inomhus och en utomhus. Den 11 augusti ska en våldtäkt ha skett inomhus. Ytterligare två våldtäkter, en som begåtts inomhus och en som inträffat utomhus anmäldes den 16 augusti.

I ett av fallen sitter en misstänkt gärningsman frihetsberövad, i ett annat har en identifierad gärningsman varit frihetsberövad men är nu släppt, förundersökning pågår dock.

Polis och åklagare ser mycket allvarligt på den anmälda brottsligheten. Enligt dem finns det ingenting som i dag tyder på att det finns några samband mellan brotten. Samtliga utredningar är dock fortfarande i ett tidigt skede:

– Vi jobbar för fullt med att få en klarare bild av händelserna. För det första ska vi genom olika former av bevis säkerställa vad som hänt. Fört efter det kan vi dra en slutsatser om vilken sorts rubricering ärendet ska ha. En gedigen utredning är inte klar på några dagar, säger Ann-Christin Rehnström, tillförordnad chef på lokalpolisområde Linköping i ett pressmeddelande.

Av de uppgifter som kommit fram i form av förhör och teknisk bevisning talar allt för att utredningarna måste utredas var för sig, enligt polisen.

– I den här typen av brott kollar vi på tillvägagångssätt, signalement, geografi och liknande. Ansvariga utredare ser inget som tyder på att de här ärendena hänger ihop. Vi har både anmälningar om våldtäkter i bostäder och utomhus, konstaterar Ann-Christin Rehnström.

Polisen i Linköping jobbar nu också med ett förebyggande fokus. Av de fem anmälda våldtäkterna ska två ha skett utomhus. Alla patruller som arbetar ute är nu extra uppmärksamma i de geografiska områden där brotten har anmälts.

Enligt Ann-Christin Rehnström är samarbetet med så väl åklagarmyndigheten och kommunen gott. Områdespoliserna ska också ha löpande dialog med skolorna för att få kontakt med ungdomarna. I minst ett av fallen är offren tonåring.

– Vi behöver självklart också ögon och öron från alla boende i Linköping, fortsätter Ann-Christin Rehnström.

I samtliga fem anmälda fall är det åklagarkammaren som leder förundersökningarna. Åklagarmyndigheten delar polisens bedömning att det inte finns några samband mellan brotten.

– Det är olika platser, inte samma tillvägagångssätt och olika typer av våldtäkt, säger Eva Nemec Nordh, vice chefsåklagare på Åklagarkammaren i Linköping.
