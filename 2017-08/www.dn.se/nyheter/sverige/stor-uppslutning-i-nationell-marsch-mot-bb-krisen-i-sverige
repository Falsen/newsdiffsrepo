Stor uppslutning i nationell marsch mot BB-krisen i Sverige
Viviana Canoilas

Plakat med orden ”Värna om mitt underliv, låt mig slippa föda i bil” och ”Min kropp. Mitt barn. Mitt val.” stack ut i det långa marschtåget som började från Mariatorget och slutade på Medborgarplatsen. Slagorden ”Ropen skalla! BB för alla!” hördes under marschen.

Den nationella marschen går under namnet ”En arg jävla riksmarsch mot BB-kaoset" och initiativtagarna är medieprofilen Cissi Wallin och Emily Comeau Hellsing. Tillsammans med gruppen ”Födelsevrålet” har de ordnat riksmarschen. if(DN&&DN.Ads){DN.Ads.initAd('f4e4410d-art1');}

– Vi har en ohållbar situation i Sverige. Förlossningskliniker läggs ned, barnmorskor går på knäna och kvinnor riskerar föda i bilar på grund av det inte finns förlossningsplatser. Att vi mobiliserar i 15 städer är ett tecken på att det (förlossningsvården) inte fungerar längre. Det har inte fungerat på länge, säger Cissi Wallin.

Flera som gick marschen var barnmorskor, men också föräldrar och mor- och farföräldrar samt ungdomar. Kvinnor gick med barnvagnar och barnselar och i vissa fall stod deras män bredvid.

– Jag har fött tre barn och har aldrig känt av BB-krisen. Det tycker jag ska vara en rättighet för alla, säger Elin Svanteson.Vi lever i ett samhälle som är modernt, men det kan inte erbjuda förlossningsplatser.

Leo Nordlund, 16 år, går tillsammans med sin pappa Anders Nordlund och ropar slagorden ”BB för alla!”

– Min mamma är barnmorska och är aktiv i den här frågan. Jag tycker att det ska vara en rättighet för alla att få föda på den BB som det är planerat.

– Vi lever i ett samhälle som är modernt, men det kan inte erbjuda förlossningsplatser.

Anders Nordlund tillägger:

– Genom min fru har jag hört deras frustation att de inte kan göra något åt situationen. Trots det gör de alltid sitt yttersta. Man hör politiker som säger att de skjuter till pengar, men var hamnar pengarna? Situationen har inte blivit bättre, säger han.

I Malmö var det omkring 550 deltagare som dök upp vid Möllevångstorget för att delta i marschen. Det var fler än arrangörerna hade hoppats på.

Pinar Dal, barnmorska på kvinnokliniken i Lund och en av arrangörerna, hoppas att marschen ska leda till att det sätts större press på politiker att agera och ta beslut som ger bättre förutsättningar för förlossningsvården.

I marschen fanns också Josefin Hallström-Fritz som väntar sitt första barn i november.

– Jag är inte jätteorolig för mig själv eftersom jag inte föder när det är högsäsong. Men det känns viktigt att vara delaktig i att försöka förbättra barnmorskornas arbetsvillkor. Det är där det måste börja, säger hon.

Läs mer: Barnmorskor väljer frilans före fast arbete
