Poliskontroll av flyktingfamiljer under kyrkoläger
DN

”För migranterna är mötesplatserna som kyrkan anordnar ett andningshål och syftet med familjeutflykter är att familjerna ska få möjlighet att träffas, få stöd av varandra och få en stund av glädje och ljus”, säger Per Kristiansson, präst i Malmö och ansvarig för familjeutflykten, i ett pressmeddelande.

Det syftet gick om intet av polisens kontroll, enligt Kristiansson.

30-talet poliser som anlände i tio bilar, medförande hundar, kontrollerade sex familjer. Fem av dessa fördes bort, enligt kyrkan. Aktionen uppfattades som obehaglig och skrämmande, inte minst för barnen”, enligt Per Kristiansson.

Polisen bekräftar att 16 personer under fredagen omhändertagits med stöd av utlänningslagen, utan att mer i detalj gå in på vad som hänt.

– Det är ett fortsatt utredningsärende och mer information kommer att komma på måndag, säger Anna Göransson, presstalesperson vid polisens ledningscentral, till tidningen Sydsvenskan.
