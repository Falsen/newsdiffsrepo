Martin Gelin:   Trumps främlingsfientlighet inte bara taktik
Martin Gelin

Som sheriff i Phoenix i två decennier skapade Joe Arpaio själva grundplåten för Donald Trumps auktoritära vision. De metoder han använde påminde om skräckscener från totalitära regimer. Han var framför allt fokuserad på att arrestera papperslösa, trots att det inte är ett område som lokala poliser har befogenhet över.

Joe Arpaio satte upp enorma tältfängelser i Arizonas öken, omhägnade med taggtråd. Han skämtade om att det var hans ”koncentrationsläger” för papperslösa. Förhållandena var inhumana, med ökentemperaturer över 50  grader celsius inne i tälten. Ofta var det så varmt i tälten att gummisulorna på fångarnas skor smälte. Vid flera tillfällen dog fångar efter omfattande tortyr av väktarna i Arpaios fängelser. En vanlig rutin var att spänna fast dem vid stolar och elchocka dem.Mest berömd blev Arpaio kanske för att han som PR-knep anordnade regelbundna offentliga förnedringar av de papperslösa han arresterat i sina ökenfängelser.

I två fall vann de anhöriga till fångar som avlidit i fängelserna efterföljande rättsfall, med skadestånd på 6 respektive 8 miljoner dollar. Totalt dog minst 160 fångar i Arpaios fängelser under hans tid som sheriff.

Läs även: Trump benådar främlingsfientlig sheriff

Andrea Pitzer, en erfaren journalist från Harvard Universitys Nieman Lab och författare till boken ”One Long Night: A Global History of Concentration Camps”, skrev på Twitter efter Trumps besked att det måste betraktas som ”ett försvar av amerikanska koncentrationsläger på 2000-talet”.

Mest berömd blev Arpaio kanske för att han som PR-knep anordnade regelbundna offentliga förnedringar av de papperslösa han arresterat i sina ökenfängelser, genom att bland annat låta dem marschera i långa karavaner genom Phoenix, iklädda randiga, rosa fängelseoveraller. Vandringen slutade med att de anlände till det tältfängelse, inringat med taggtråd, som Arpaio själv skämtsamt kallade sitt koncentrationsläger.

En klar majoritet av fångarna hade inte dömts för några brott, utan arresterades enbart för att de saknade uppehållstillstånd i USA, fall som ligger utanför den lokala polisens befogenhet.

Vid ett fall skickade Arpaio kravallpoliser till ett hem där de felaktigt trodde att det gömde sig papperslösa. Det uppstod en brand och poliserna lät en hundvalp, en tio månader gammal pitbull, brinna till döds, medan ägaren stod utanför och skrek av förtvivlan.

Arpaios tid som sheriff i Phoenix präglades även av häpnadsväckande inkompetens. Minst 400 fall av våldtäkter och sexuella övergrepp som anmälts undersöktes aldrig. I 32 av fallen rörde det sig om barn, den yngsta bara två år gammal.Det måste främst ses som en tydlig signal till andra polismyndigheter och sheriffer över USA att det är okej att bryta mot lagen.

När journalister skrev om Arpaios korruptionsskandaler och inkompetens lät han arrestera dem. Fallet gick till rättegång och de gjorde till slut upp i godo, med 3,75 miljoner dollar till tidningen. Arpaio var även, tillsammans med Trump, den republikan som mest frenetiskt försökte hitta bevis för att Barack Obama inte var född i USA. På skattebetalarnas bekostnad skickade han en av sina anställda till Hawaii för att undersöka fallet.

Alla stämningar och rättsfall mot Arpaios administration kostade Phoenix stad tiotals miljoner dollar, som de annars hade kunnat spendera på att investera i det som var Arpaios verkliga uppdrag: att göra Phoenix till en tryggare stad.

Jag intervjuade Joe Arpaio vid två tillfällen under hans tid som sheriff. Båda gångerna kom han med öppet främlingsfientliga uttalanden och försvarade sina kontroversiella metoder med: ”Jag är sheriff, inte socialarbetare”.

Arpaio var tidigt en av Donald Trumps största anhängare under presidentkampanjen. Men att Trump benådade Arpaio var mer än en personlig tjänst. Det måste främst ses som en tydlig signal till andra polismyndigheter och sheriffer över USA att det är okej att bryta mot lagen. Det kan få allvarliga konsekvenser för rättsväsendet i USA.

Det var Joe Arpaios jobb att upprätthålla lagen. Men i stället bröt han mot lagen, gång på gång. Han ägnade sig åt metoder som den federala regeringen bedömde som rasitiska och diskriminerade, i ett brott mot USA:s konstitution.I stället måste vi dra slutsatsen att lagen och USA:s konstitutiton helt enkelt inte har någon betydelse för Trump.

Trumps besked fattades, enligt källor på Vita Huset, utan någon som helst rådgivning från justitiedepartementet, vilket är extremt sällsynt i fall där presidenten benådar en dömd brottsling. Hans argument för beslutet innehöll inte några hänvisningar till detaljerna i Arpaios rättsfall. I stället måste vi dra slutsatsen att lagen och USA:s konstitutiton helt enkelt inte har någon betydelse för Trump. Den republikanska senatorn John McCain skrev på Twitter: ”Att Trump benådar Arpaio, som olagligt profilerat latinamerikaner, underminerar hans anspråk på att respektera lagen”.

Trumps besked är framför allt ytterligare ett exempel på att presidenten omfamnar öppen främlingsfientlighet, som i det här fallet var så grov att den bevisats i domstol. Det börjar allt mer framstå som den centrala frågan i Trumps tid som president. Han har så konsekvent skyddat och försvarat rasister och högerextremister att det är dags att inse att det inte bara är en politisk taktik, utan att det bygger på hans egna personliga övertygelser.
