Sydkorea övade bombning av Nords ledarskikt
TT

Enligt presidentkansliet i Seoul släppte fyra stridsflygplan åtta så kallade MK 84-bomber över mål i den nordöstra Gangwon-provinsen. De kraftfulla bomberna, som väger nästan ett ton, är framtagna för att kunna forcera särskilt förstärkta mål, enligt det amerikanska flygvapnet.

Läs även: Michael Winiarski: Önsketänkande att Kim Jong Un skulle ha mjuknat

– Övningen bekräftade att det sydkoreanska flygvapnet har kapacitet att förgöra fiendens ledarskikt i ett nödläge, säger en högt uppsatt företrädare för Sydkoreas försvarsdepartement till CNN.
