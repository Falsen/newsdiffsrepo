Nya gripanden efter Åbodådet
Juan Flores

De två misstänkta, som enligt lokaltidningen Turun Sanomat greps i morse, har till finska myndigheter sagt att de är algerier, men till svenska att de är marockaner, skriver YLE.

Det finns alltså oklarheter angående deras identiteter. if(DN&&DN.Ads){DN.Ads.initAd('0d810da2-art1');}

En av dem som häktades tidigare hade bott i Sverige en tid.

Sammanlagt sitter nu sex personer gripna efter det misstänkta terrordådet på fredagen i Åbo.

Den huvudmisstänkte förs under dagen till fängelset i Tavastehus, efter att ha vårdats på sjukhus sedan polis sköt honom i benet när han oskadliggjordes i samband med attacken.

Han är misstänkt för två mord och åtta mordförsök i terrorsyfte, enligt YLE.

Två av offren ligger fortfarande på intensivvården på sjukhuset i Åbo, ett av dem i respirator.
