Publicerad 07:13


Offren i Åbo hedras med tyst minut


TT-FNB



På Salutorget i centrala Åbo där attacken skedde håller företrädare för staden, polisen och kyrkan en tyst minut till minne av offren. Strax innan ska de lägga ner blommor och tända ljus på minnesplatsen.

Ärkebiskop Kari Mäkinen deltar i en gudstjänst som anordnas i Åbo domkyrka. Även andra gudstjänster som ordnas i kyrkor runt om i landet inleds med en tyst minut.

Polisen utreder knivattacken i Åbo som ett terrordåd. Två kvinnor dödades i angreppet.

De båda dödsoffren är finländska medborgare. Bland de åtta skadade finns en svensk, en britt och en italienare.

• Läs mer: Knivdådet i Åbo kopplat till flera personer
