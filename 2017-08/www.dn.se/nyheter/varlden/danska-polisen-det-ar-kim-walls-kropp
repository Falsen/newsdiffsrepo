Danska polisen: Det är Kim Walls kropp
Juan Flores

”DNA-match mellan torso och Kim Wall” skriver Köpenhamnspolisen på Twitter.

Polisen kallar till en presskonferens klockan 09.00 då mer information ska lämnas.

Det var i måndags eftermiddag som en kropp utan armar, ben och huvud påträffades i vattnet i det område där ubåtsägaren Peter Madsen rört sig med sin ubåt.

Samma dag hade polisen gått ut med att Madsen medgett att den svenska journalisten Kim Wall omkommit, men att det skulle ha skett genom en olyckshändelse på ubåten.

Därefter skulle han ha ”begravt” henne till sjöss.

Enligt Peter Madsens advokat samarbetade han nu med polisen och var lättad över att uppgifterna kommit ut.

På tisdagseftermiddagen kom ett videouttalande från den danska polisen där man uppger att kroppsdelar har avlägsnats medvetet.

Texten uppdateras.
