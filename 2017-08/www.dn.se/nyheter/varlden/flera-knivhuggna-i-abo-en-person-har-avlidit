Uppdaterad 18:14

Publicerad 15:50


Flera knivhuggna i Åbo – en person har avlidit



DN


Följ skribent




Tre personer ska ha rört sig på ett av torgen och ropat jihadistiska slagord, rapporterar radio- och tv-bolaget Svenska Yle. Senare uppgifter anger att det kan handla om ett missförstånd, att det som ropades var ett finskt uttryck som ungefär betyder ”akta er”.

En redaktör vid Yle uppger sig ha sett en övertäckt person på ett av torgen, tolkat som ett troligt dödsoffer.

Vid 15.45-tiden på fredagen pågick evakuering av området. Personal i butiker uppmanas att stanna på arbetsplatsen. Polisen uppmanar allmänheten att hålla sig undan centrumområdet.

Enligt ögonvittnen ligger flera människor på marken på Trätorget. En person ligger på marken också på närbelägna Salutorget.

Tidningen Helsingin Sanomat skriver vid 17-tiden att åtta personer förts till sjukhus efter knivhuggningarna. Enligt överläkare Teemu Elomaa är tillståndet kritiskt för några av patienterna, rapporterar DN:s Philip Teir.

En chef på Åbo universitetscentralsjukhus uppger vid 17.30-tiden för finländska nyhetsbyrån FNB att en av de skadade personer som förts till sjukhuset har avlidit.
