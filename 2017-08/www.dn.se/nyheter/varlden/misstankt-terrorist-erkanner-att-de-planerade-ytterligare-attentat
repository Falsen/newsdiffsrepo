Misstänkt terrorist erkänner att de planerade ytterligare attentat
Sandra Pandevski

På tisdagsmorgonen mötte de fyra misstänkta terroristerna Driss Oukabir, Mohammed Aallaa, Salh el Karib och Mohamed Houli Chemal domaren Fernando Andreu, som leder utredningen, i en domstol i Madrid.

Juridiska källor meddelar att en av männen, Mohamed Houli Chemlal, ska ha sagt att de hade planerat en stor bombning men ej angivit platsen, skriver El Páis.

Åtta andra personer från terrorcellen har dödats av polis eller i explosionen i misstänkta bombfabriken i huset i Alcanar.

På måndagseftermiddagen meddelade katalanska polisen att de skjutit ihjäl den 22-åriga mannen Younes Abouyaaqoub som misstänks ha kört in skåpbilen på La Rambla. Han var sista gärningsmannen som var på fri fot efter dåden i Barcelona och Cambrils.

Läs mer: Detta vet vi om Younes Abouyaaqoub

Över hundra personer skadades och sammanlagt 15 dödades i attentaten.
