Sju skadade i knivattack i Ryssland
Viviana Canoilas

På lördagsförmiddagen kom rapporter om en knivattack i staden i Surgut i Ryssland. Enligt ryska myndigheter ska en man ha angripit människor med kniv på öppen gata.

Gärningsmannen knivhögg sju personer, två av dem är allvarligt skadade, enligt Interfax.if(DN&&DN.Ads){DN.Ads.initAd('d6688dd7-art1');}

Polisen sköt ihjäl gärningsmannen när de hade lokaliserat honom.

Polisen tror sig nu ha identifierat mannen och inledningsvis misstänker inte polisen ett terrormotiv.

Men under eftermiddagen hävdade terrororganisationen Islamska staten via sin propagandakanal att den står bakom knivattacken, rapporterar nyhetsbyrån AFP. Utredarna undersöker uppgifter om att mannen ska ha haft psykiska problem, enligt TT.
