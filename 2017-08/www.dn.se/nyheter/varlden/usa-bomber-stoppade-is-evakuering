USA-bomber stoppade IS-evakuering
Clas Svahn

Kolonnen av fordon var på väg från en stad i västra Syrien i en evakuering som hade förhandlats fram av en libanesisk Hizbollahgrupp. Men kritiken har varit hård från flera håll då IS-krigare på så sätt skulle få fri lejd och kunna ansluta sig till IS på andra håll i östra Syrien mot gränsen till Irak.

På onsdagen hade kolonnen med 308 IS-män och 331 civila, många familjemedlemmar, nått en förutbestämd mötesplats där de möttes av andra medlemmar i terrororganisationen öster om staden Humeima. Men i det ögonblicket anfölls de mötande av USA-ledda stridsplan som besköts dem.

Under flygattacken bombades vägen framför kolonnen sönder vilket gjorde att kolonnen blev stående, skriver Reuters.

– Vi fyllde vägen med kratrar och förstörde en mindre bro för att förhindra konvojen att fortsätta längre österut, säger den USA-ledda koalitionens talesman Ryan Dillon till nyhetsbyrån.
