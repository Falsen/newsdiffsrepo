Tre syskon mirakelräddade ur rasat hus
Juan Flores

Flera timmar efter det att ön Ischia skakades av jordbävningen, som hade en magnitud på omkring 4,0, kunde jublande räddningsarbetare dra fram en skrikande sju månader gammal pojke ur ett raserat hus.Senare kunde också en 7-årig äldre bror dras fram ur rasmassorna, rapporterar nyhetsbyrån AP. Han lastades snabbt på en bår och fördes vidare till sjukhus. En tredje, 11-årig bror satt dock fortfarande fast under en säng i resterna av huset.

Sexton timmar efter jordbävningen, vid 13.30-tiden på tisdagen, kunde även den pojken räddas, rapporterar AFP.Invånare och turister rusade ut på gatorna i panik när skalvet inträffade strax före klockan 21 på måndagskvällen. Italien befinner sig mitt i turistsäsongen – restaurangerna var fullsatta och många butiker fortfarande öppna.if(DN&&DN.Ads){DN.Ads.initAd('4ed8bab5-art1');}



Foto: Italian Carabinieri, HO/ANSA via AP

En del har valt att lämna ön, som ligger utanför Neapel, av rädsla för efterskalv.”En fruktansvärd upplevelse, allt skakade, och vi kastades in i mörkret, hus kollapsade ... en mardröm”, skriver ett vittne på Twitter.Minst två kvinnor har omkommit och omkring 40 personer har skadats. En av kvinnorna dog när hon träffades av fallande bråte från en kyrka i badorten Casamicciola. Minst 1.500 personer har blivit hemlösa, enligt tidningen Il Messagero.Inga svenskar har drabbats i skalvet, enligt utrikesdepartementet.Ischia har flera gånger drabbats av jordbävningar. Den värsta inträffade 1883, då över 2.000 personer omkom.

Ön har en bofast befolkning på omkring 60.000, men på sommaren växer antalet till över 200.000. Många personer från det italienska fastlandet äger fritidsbostäder på ön.
