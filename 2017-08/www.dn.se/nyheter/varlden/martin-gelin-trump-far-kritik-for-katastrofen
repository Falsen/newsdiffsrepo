Martin Gelin: Trump får kritik för katastrofen
Martin Gelin

Donald Trump har utlyst federalt katastroftillstånd efter orkanen Harvey, men han får redan kritik för sin hantering av katastrofen. För två veckor sedan avslutade Trump ett program som Barack Obama instiftat i avsikt att skydda städer från just naturkatastrofer och översvämningar.

Läs mer: Louisiana utfärdar katastroftillstånd

Klimatexperter varnade då för att amerikanska storstäder var i akut behov av starkare skydd för översvämningar relaterade till klimatförändringarna.

Många nyckelpositioner i de statliga myndigheterna för katastrofhjälp har även lämnats tomma sedan Trump tillträdde som president. Under helgen då orkanen vällde in över Texas skrev Trump en rad Twitter-meddelanden om helt andra saker, exempelvis ett nytt krav på att Mexiko ska betala för gränsmuren. Mexikos tidigare president Vincente Fox svarade på Twitter: ”I en tid av akut kris fortsätter du rikta ditt hat mot Mexiko? En mur hjälper inte mot naturkatastrofer som dessa.”.@realDonaldTrump in a time of dire need, you'll keep on the hate against Mexico? A wall won't help against natural disasters like this.— Vicente Fox Quesada (@VicenteFoxQue) August 28, 2017

Under tisdagen planerar Trump att resa till Texas för att se över förödelsen. Det kan bli en betydelsefull resa för Trump, som hoppas att katastrofen kan bli en chans att visa upp sig som handlingskraftig. Han har under sommaren mötts av en storm av kritik för sin hantering av det nynazistiska terrordådet i Charlottesville, hans problem med att ersätta Barack Obamas sjukvårdsreform och nu senast ett kontroversiellt besked att benåda sheriffen Joe Arpaio, som förklarats skyldig till systematisk diskriminering mot latinamerikaner.Med tisdagens besök i Texas hoppas Trump sannolikt få en chans att byta samtalsämne.

Samtidigt kommer ständigt nya avslöjanden i undersökningen om Trumps kontakter med Ryssland. I Washington har flera röster höjts de senaste veckorna för att ställa Trump inför riksrätt. USA:s utrikesminister Rex Tillerson sade i en tv-intervju i helgen att Trump inte för USA:s talan, utan bara talar för sig själv. Med tisdagens besök i Texas hoppas Trump sannolikt få en chans att byta samtalsämne.

Läs mer: Väderlekstjänsten: Harveys härjningar ”saknar motstycke”

Delstatens guvernör Greg Abbott är en trogen Trump-anhängare och lär göra sitt bästa för att hjälpa presidenten.
