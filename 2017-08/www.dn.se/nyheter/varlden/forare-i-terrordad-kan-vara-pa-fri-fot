Uppdaterad 12:51

Publicerad 10:44


Förare i terrordåd kan vara på fri fot



TT-AFP-Reuters


Följ skribent




Tidigare uppgifter gjorde gällande att skåpbilen skulle ha körts av 17-årige Moussa Oukabir. Polisen efterlyste 17-åringen på fredagen och flera medier publicerade pojkens bild.

Senare på fredagskvällen bekräftade polisen att Moussa Oukabir var en av de döda terroristerna som dödades i den attack som utfördes i Cambrils bara timmar efter dådet i Barcelona.

– Det är fortfarande möjligt (att det är han), men till skillnad från för fyra timmar sedan, så är det mindre troligt, sade den katalanska polischefen Josep Lluis Trapero till lokal tv sent på fredagen.

Nu har utredningen tagit en annan vändning då 22-årige Younes Abouyaaqou har sedan i natt jagats av polisen.

Poliskällor uppger för flera spanska medier, bland andra El País, att 22-åringen misstänks vara föraren till den vita skåpbilen. Polisen har dock inte bekräftat uppgifterna.

Younes Abouyaaqou är inte en ny misstänkt i polisens utredningen, men vad som har gjort att polisen misstänker att han kan vara föraren till skåpbilen, enligt poliskällor, är okänt.

Under en presskonferens på fredagen berättade polisen att terroristerna planerat mycket mer omfattande attacker, men hindrats av den explosion som skedde i ett hus i Alcanar på onsdagen, drygt 20 mil sydväst om Barcelona.

– De planerade en eller flera attacker i Barcelona, men en explosion i Alcanar satte stopp för det, eftersom de inte längre hade det material de behövde för att genomföra attacker i ännu större skala, sade Josep Lluis Trapero, enligt TT.  Totalt finns det 12 misstänkta för terrordåden i Katalonien. Fem dödades i Cambrilsdådet, fyra som redan har gripits och ytterligare tre personer, där en av de är Younes Abouyaaqou som identifierats, men som är på fri fot.

Terrororganisationen IS har tagit på sig båda dåden i Spanien, meddelar gruppen via sin propagandakanal.

• Detta vet vi: Dåden i Barcelona och Cambrils
