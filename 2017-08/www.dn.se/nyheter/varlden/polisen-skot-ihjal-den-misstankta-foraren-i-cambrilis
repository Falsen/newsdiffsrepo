Polisen sköt ihjäl den misstänkta föraren i Cambrilis
Viviana Canoilas

Den vita skåpbilen körde sicksack hundratals meter längs gångstråket på paradgatan La Rambla i Barcelona när den mejade ner fotgängare på torsdagen strax före klockan 17.

När skåpbilen stannade vid Plaza Boqueria flydde föraren till fots.if(DN&&DN.Ads){DN.Ads.initAd('1927946c-art1');}

Polisen efterlyste Moussa Oukabir – vars 28-årige bror greps på torsdagen. Samtidigt säger polisen under en presskonferens att 17-åringen kan finnas bland de döda gärningsmännen från Cambrilsdådet, som ännu inte är identifierade. Polisen uppger för den spanska tidningen El País att den misstänkte föraren av den vita skåpbilen sköts ihjäl i Cambrils.

Attentatet i Cambrils inträffade åtta timmar efter dådet på La Rambla, vid klockan halv två på natten mot fredagen. Polisen sköt då ihjäl fem personer som misstänktes planera en terrorattack på strandpromenaden Cambrils. Avsikten var att genomföra en liknande attack som i Barcelona.

Totalt är fyra personer gripna misstänkta för inblandning i terrorattenterna i Barcelona och Caprils. Den fjärde personen greps på fredagseftermiddagen i Ripoll som ligger tio mil norrut från Barcelona.

Enligt polisen i Katalonien har ingen av de fyra gripna varit inblandade i tidigare terror-relaterade händelser. Tre av dem är marockaner och en är spanjor och de är mellan 24-30 år gamla, enligt nyhetsbyrån AP.

Skärmdump: Kiwi

Moussa Oukabir är hemmahörande i Ripoll, som ligger 10 mil norr om Barcelona, och fyller 18 år i oktober, enligt flera spanska medier. 17-åringen ska ha radikaliserats för några månader sedan, enligt El Periódico.

Men redan som 15-åring hade Moussa Oukabir en aggressiv ton på sociala medier mot ”de otrogna” och uttrycket ett hat mot katolicismen.

Det framkommer också att Moussa Oukabir gillar rap-musik och brukade själv rappa.

• Läs mer: Detta vet vi: Dådet i Barcelona och i Cambrils

Kort efter attentatet i Barcelona efterlystes 17-åringens äldre broder, 28 år, av polisen. Hans namn stod som den som hade hyrt båda skåpbilen som användes i Barcelona och Cambrils. Några timmar efter efterlysningen släppte polisen en bild på 28-åringen – som publicerades i flera medier.

Enligt polisen lyckades de ringa in mannen och gripa honom i orten Ripoll där han ska vara hemmahörande. Andra uppgifter säger att det var den 28-årige själv som kontaktade polisen när han sett sin bild i olika medier. På Twitter meddelade den katalanska polisen att de håller på att undersöka uppgifterna.

Den andra misstänkte mannen greps i Alcanar, en stad nära kusten cirka 18 mil sydväst om Barcelona. Han misstänks för inblandning i en explosion i en bostad som inträffade i Alcanar i onsdags.

• Läs mer: Vittne i Barcelona: Såg en död man på gatan

På fredagsmorgonen uppgav katalansk polis på Twitter att en tredje person är gripen misstänkt för inblandning i båda attentaterna i Barcelona och i Cambrils. Den misstänkte greps i orten Ripoll.

Enligt polisen kan terroristerna ha förberett fler attacker men de hindrades på grund av den explosion som skedde i huset i Alcanar på onsdagen.

Efter att gärningsmännen i Cambrils skjutits ihjäl hittade polisen knivar och yxor i skåpbilen.

Till en början rapporterades det att gärningsmännen bar bombbälten, men polisen uppgav senare attt det rörde sig om falska bombbälten.

När polisen nåddes av larmet om attentatet i Camprils hade gärningsmännen kört på minst sex personer, varav en polis. En av terroristerna hade också knivhuggit en person i ansiktet, skriver polisen på Twitter.

Två personer skadades allvarligt och på fredagen bekräftade polisen att en kvinna från nattens attentat avlidit av sina skador.

Källor inom rättsväsendet uppger att en terrorcell bestående av 12 personer kan ha varit inblandade i de båda terrorattentaterna, enligt nyhetsbyrån Reuters. Personerna misstänks ha planerat en attack med gasbehållare fyllda med butangas.

Fem av dessa 12 ska vara de skjutna gärningsmännen. Fyra andra misstänkta gärningsmän är greps på torsdagen och på fredagen. Det innebär att tre misstänkta terrorister fortfarande är på fri fot – varav en är den efterlyste Moussa Oukabir.

• Läs mer: Rädslan tydlig när La Rambla åter öppnar upp

Barcelona är Spaniens turisttätaste storstad med La Rambla som paradgata.

Nu framgår det att CIA varnat polisen i Katalonien att Barcelona var ett potentiellt terrormål och fokus lades på La Rambla, enligt El Periódico.

Den spanska tidningen skriver också att IS hävdade att de skulle ”återta sitt land”.

Den 30 juli skrev IS på Twitter: ”Vi kommer att bygga upp vårt kalifat i Spanien och vi kommer att återta vårt land. En närmande attack i Andalucia. Om Gud vill.”
