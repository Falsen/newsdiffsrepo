Trump försvarar uttalande om Charlottesville – skyller på medierna
TT

Presidentens resa till den mexikanska gränsen görs i hopp om att återvinna stödet från kärnväljarna.

Flera medier rapporterar att tusentals demonstranter har samlats utanför kongresshallen i protest mot mötet, men Trump säger i inledningen av sitt tal att det inte är så många.

Mötet är det första av sitt slag sedan Trumps kritiserade fördömande av ”båda sidor” efter en våldsam högerextrem manifestation i Charlottesville i Virginia.

Trump lägger skulden för kritiken på ”oärliga medier” under sitt tal.

Han pekar på mediernas representanter som finns på plats vid massmötet och publiken börjar bua. Han säger att oärliga människor inom medierna inte rapporterar fakta.

– Medier kan attackera mig, men jag drar en gräns när de attackerar er, ärliga, hårt arbetande anhängare, säger Trump.

Trump tar åter upp muren som han lovat ska byggas mot Mexiko.

– Om så regeringen ska stängas ned så ska vi bygga muren, säger presidenten.

”Bygg muren, bygg muren, bygg muren”, ropar anhängarna.

– Muren kommer också att hjälpa oss med problemen med de enorma mängder droger som strömmar in över gränsen, säger Trump.

– På ett eller annat sätt kommer att vi att få den där muren.

Det har spekulerats om planer på benådning för den kontroversielle Joe Arpaio, 85, som fälldes i juli för lagtrots efter att ha brutit villkoren sedan en domstol fann honom skyldig för till rasprofilering 2011.

Läs mer: Martin Gelin: Trump kan benåda främlingsfientlig sheriff

Trump frågar sina anhängare om "Sheriff Joe" dömdes för att göra sitt jobb.

– Han borde ha fått en jury, men jag tror att det kommer att gå bra för honom.

Vita huset hade tidigare under dagen meddelat att sheriffen Arpaio, en frispråkig motståndare till olaglig invandring, inte skulle benådas under mötet.

– Jag kommer inte att göra det i kväll, för jag vill inte skapa kontrovers, men sheriff Joe kommer att må bra, säger Trump.
