Allah-åkallande man med svärd attackerade Londonpoliser
Kalle Holmberg

Nya uppgifter kom på lördagen fram i fallet, att svärdet var ett massivt vapen – 1,2 meter långt – och att mannen nu misstänks för terrorbrott då han gång på gång åkallade Allah på det sätt som inte sällan sker vid jihadistiska dåd, rapporterar nyhets-tv-kanalen Sky News. Inledningsvis gällde misstankarna orsakande av kroppsskada och attack mot polismän.

26-åringen greps vid 20.30-tiden på fredagen, lokal tid, 21.30 svensk tid, efter att ”avsiktligt” ha styrt sin Toyota Prius mot en parkerad polisbil och stannat rakt framför fordonet. När polispatruller närmade sig mannen och hans bil uppmärksammade de svärdet, liggande nedanför främre passagerarsätet.

Polisen använde tårgas vid gripandet, som utvecklades till en strid då mannen gjorde motstånd och med svärdet attackerade poliser.

Bedömningen är att mannen agerade på egen hand – ”en isolerad incident”, enligt polisen.

Ingen medlem av brittiska kungahuset ska ha befunnit sig i Buckingham Palace när attacken ägde rum, skriver Sky News.
