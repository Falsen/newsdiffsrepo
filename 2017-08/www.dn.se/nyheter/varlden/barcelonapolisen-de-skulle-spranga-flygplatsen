Uppdaterad 16:25

Publicerad 15:34


Barcelonapolisen: De skulle spränga flera mål



Ossi Carp


Följ skribent




















Den först nonchalerade explosionen i Alcanar på onsdagen har kopplats samman med dåden i Barcelona och Cambrils. Över hundra gasbehållare och mycket explosiva ämnen har hittats, och källor till spanska medier hävdar att terrorcellen planerat att utföra spektakulära dåd mot folktäta platser som turistmagneten La Sagrada Familia.

Uppgifterna har hittills inte bekräftats, men nu twittrar polisen att de tror att terroristerna skulle spränga något eller några mål i Barcelona. Förkortningen och hashtaggen BCN står vanligtvis för internationella flygplatsen El Prat, men kan också användas för staden och det är inte alldeles klart vad polisen menar. DN söker polisen.

Terrorcellen bestod av tolv personer varav fem är dödade och fyra gripna. Tidigt på söndagen sade polisen att statusen för övriga tre var oklar, senare att bara en var på fri fot vilket tyder på att de kroppsrester som identifterats bland rasmassorna i Alcanar hör till gärningsmännen. Ingen av de tolv personerna har tidigare dömts för terrorbrott.
