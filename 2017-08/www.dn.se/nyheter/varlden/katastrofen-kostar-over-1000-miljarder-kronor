Katastrofen kostar över 1.000 miljarder kronor
Clas Svahn

Greg Abbott (R) beskrev katastrofens omfattning som betydligt större än de som orsakades av orkanerna Katrina (2005) och Sandy (2012). Katrina kostade omkring 1.000 miljarder kronor.

De senaste dödssiffrorna, när det gäller hela det drabbade området, talar om att elva människor ska ha mist sina liv. Men siffrorna är osäkra och flera saknas fortfarande och kan också de ha dött i orkanen.

Hittills har 8.500 människor räddats undan orkanen, 30.000 har tagits om hand i olika härbärgen. 14.000 personer ur nationalgardet har satts in och ytterligare 10.000 är på väg, berättade Texas guvernör Greg Abbott vid en presskonferens vid 19-tiden på onsdagskvällen.

Katastrofens omfattning ser nu ut att bli enormt kostsam och påverkan på samhället mycket omfattande.

USA:s största oljeraffinaderi stängde på onsdagen sedan risken för översvämningar blivit akut i det orkandrabbade området kring Port Arthur i Texas. Hittills har minst elva människor mist sina liv i de drabbade områdena.

I ett dramatiskt meddelande på Facebook beskrev stadens borgmästare Derrick Freeman hur ”hela staden står under vatten”.

Oljeraffinaderiet hade redan börjat minska sin produktion under de senaste dagarna och var i tisdags nere på 40 procents kapacitet, skriver CNN.

Tidigare har ExxonMobils raffinaderi i Baytown i Texas stängt produktionen.

De invånare som tvingats lämna sina hem för att söka skydd i Port Arthurs härbärgen kom ur askan i elden då även dessa har svämmats över. Bilder visar hjälpsökande människor sående i knähögt vatten.

Port Arthur har fått drygt 60 centimeter regn under de senaste 24 timmarna.

Läs också: Varning för flodvågor i Louisiana

Också en kemisk fabrik i staden Crosby i Texas har drabbats hårt av vattenmassorna vilket fått till följd att boende inom en radie på 25 kilometer från den nu håller på och evakuerats. Fabriken stängdes redan i fredags på grund av orkanen.

Sedan fabrikens kylsystem skadats av vatten finns det en risk för explosion, uppger företaget enligt KHOU-TV.
