Orkanen Harvey har nått Texas kust
TT-AFP-Reuters

Precis innan Harvey slog till mot kusten uppgraderades orkanen till en storm av kategori 4, men efter att vindarna avtagit något från strax under 60 till 50 meter per sekund klassas den som kategori 2, enligt det amerikanska orkancentret NHC. Gradvis har den under lördagen minskat till något under 40 meter i sekunden.

Staterna Louisiana och Texas har utlyst katastrofläge för att frigöra resurser för räddningsarbete. I Texas är minst 211.000 hushåll utan ström, enligt ABC News. Citizens of TX, this is now turning into a deadly inland event. Thoughts and prayers are with you. https://t.co/2qqTnl1Anj— Brock Long (@FEMA_Brock) August 26, 2017

Städer från norra Mexiko till Louisiana förbereder sig för översvämningar, uppger NHC, som varnar för att Harvey skapar potential för ”livshotande och ödeläggande” översvämningar. I Texasorten Victoria uppges cirka 400 millimeter regn ha fallit det senaste dygnet.JUST IN: AEP Texas estimates approximately 158,700 customers are without power in Corpus Christi and surrounding areas pic.twitter.com/UJqww1HHS2— NBC News (@NBCNews) 26 augusti 2017

Från de drabbade städerna kommer nu rapporter om tak och väggar som kollapsat men hur stora skador orkanen orsakat är än så länge oklart.Tusentals människor flyr från området, men det finns även invånare som trotsar den obligatoriska evakueringsordern och i stället väljer att hamstra mat, bränsle och sandsäckar.

– Vi föreslår att människor som ska stanna här ska märka sin arm med sitt namn och personnummer, säger borgmästaren Patrick Rios i Rockport.

– Vi hatar att prata om sånt här. Det är inget vi gillar att göra, men det är verkligheten. Människor lyssnar inte.

Bensinpriset har stigit i takt med att många bensinstationer längs kusten i Texas har fått slut på bensin då tusentals människor flyr. Stormen har stängt 22 procent av Mexikanska golfens oljeproduktion, uppger regeringen.

Så många som 5,8 miljoner människor tros finnas i stormens väg. Runt 20.000 passagerare på kryssningsfartyg i Mexikanska golfen väntar ut stormen ute till havs.

USA:s president Donald Trump har uppmanat räddningsmyndigheter att vara redo för att hjälpa till när orkanen når land. Han twittrar ”Jag följer noggrant orkanen Harveys väg och framfart. Ta det försiktigt!”Storm turned Hurricane is getting much bigger and more powerful than projected. Federal Government is on site and ready to respond. Be safe!— Donald J. Trump (@realDonaldTrump) 25 augusti 2017
