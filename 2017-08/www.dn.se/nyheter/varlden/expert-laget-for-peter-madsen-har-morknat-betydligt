Expert: Läget för Peter Madsen har mörknat betydligt
Sandra Pandevski

Under onsdagsmorgonen meddelade Köpenhamnspolisen att den styckade kropp man funnit utanför ön Amager gav dna-matchning med svenska journalisten Kim Wall. Det rättsliga läget för ubåtskaptenen Peter Madsen har nu mörknat betydligt, anser Sven-Erik Alhem.

– Det är mycket besvärande för honom att kroppen har styckats och att väsentliga delar har avskilts. Det är ofta ett tecken på att den som har gjort någonting är mycket mån om att få bort de delar från kroppen som kan förklara dödsorsaken, säger han.if(DN&&DN.Ads){DN.Ads.initAd('64db02d7-art1');}

På måndagsförmiddagen gick Köpenhamnspolisen ut med att Peter Madsen under förhör berättat att han efter en olyckshändelse sänkt kroppen till havs. Enligt Sven-Erik Alhem är det en ytterst liten sannolikhet att man gör något sådant efter en olyckshändelse. – Alla normalt funtade människor som skulle råka ut för en olyckshändelse med någon skulle omedelbart ringa sjöräddningen eller 112 för att få en hjälpinsats utförd.

Läs mer: Kim Walls mamma om den gränslösa sorgen

Idealet är att alla kroppsdelar hittas för att obduktionen ska kunna bli fullständig. För bevisningen är det oerhört viktigt att man hittar dem, menar Sven-Erik Alhem.

– Om man gör sig av med delar av kroppen på ett visst sätt i syfte för att undanröja möjligheten att fastställa dödsorsaken kan det vara bekymmersamt för utredningen.

Läs mer: Stefan Lisinski: Svårt fälla Madsen för Kim Walls död

Förhörsteknik och förhörstaktik är viktigt för stödbevisningen i ubåtsfallet där långa och ingående förhör är nödvändiga för att få fram detaljer kring händelsen på ubåten.   – Jag förstår faktiskt inte hur han har hunnit med det. Det låter nästan som om det vore förberett med verktyg och annat. Man ska veta att det inte är så lätt att stycka en kropp, säger han.

Trots att det är mycket arbete kvar för polisen bör utredningen sikta in sig på mordmisstankar.   – Jag hade inte tvekat på att omhäkta honom för mord efter det vi nu vet, enligt min bedömning.

Läs mer: Kim Walls mamma: Det är en gränslös sorg
