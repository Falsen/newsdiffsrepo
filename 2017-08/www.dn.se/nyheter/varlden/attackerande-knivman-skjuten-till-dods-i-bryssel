Knivman attackerade militärer i Bryssel – sköts av soldater
Kalle Holmberg

Säkerhetsstyrkor spärrade av ett område runt den adress i den belgiska huvudstaden där den 30-årige knivmannen med ”en stor kniv” slog till, Boulevard Emile-Jacqmain 53 i centrala Bryssel. Larmet om attacken kom klockan 20.20, skriver tidningen Le Soir.

– Situationen är under kontroll, meddelade en talesperson för belgiska federala polisen en timme senare.

De båda militärerna är utom fara – de ska ha fått lindrigare arm- och ansiktsskador, rapporterar etermediebolaget RTBF.

Den misstänkte attentatsmannen uppges ha haft somaliskt ursprung. Han ska enligt RTBF ha ropat ”Allahu Akbar” (Gud är större) när han gick till attack. Händelsen utreds som misstänkt terrorbrott.

Åklagarmyndigheten uppgav på kvällen att 30-åringen inte tidigare satts i samband med några terrorrelaterade aktiviteter.
