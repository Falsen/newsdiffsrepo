Madsen berättade vid ett tidigt skede om journalistens död
Viviana Canoilas

Eftersökningarna i Öresund efter Kim Walls stympade kropp fortsätter. Uppfinnaren Peter Madsen är fortsatt häktad misstänkt för mord alternativ dråp samt brott mot griftefriden. Han nekar till brott.

Till en början sa Peter Madsen att ubåten sjönk av tekniska skäl när han plockades upp ur vattnet i Kögebukten.

Peter Madsen sa även att han hade släppt av Kim Wall på Refshaleøen kvällen innan.

Nu visar rättsdokument att Peter Madsen innan första förhöret i Köpenhamns tingsrätt berättat att journalisten avlidit i en olycka i ubåten. Samt att han hade ”begravt” journalisten i Öresund, enligt nyhetsbyrån Ritzau.
