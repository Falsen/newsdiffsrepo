Medan du sov: Världen i korthet den 22 augusti
DN

Räddningspådrag efter skalv i ItalienEn person har omkommit och en saknas efter ett jordskalv på den italienska ön Ischia utanför Neapel.

Fortfarande sitter människor fast i raserade hus.if(DN&&DN.Ads){DN.Ads.initAd('e931981e-art1');}

Ett stort räddningspådrag fanns redan på ön före skalvet på grund av pågående skogsbränder. Mer personal har skickats dit från fastlandet med helikoptrar och en färja. Några personer har under natten räddats levande ur bråten och arbetet fortsätter.

Enligt polisen har alla utom en person som man vet har fastnat under rasmassor svarat när räddningsarbetare sökt kontakt. Tre av dem är barn som kommunicerar med räddningspersonal från där de befinner sig under bråten, säger stadens borgmästare i italiensk tv.Boende och turister sprang ut på gatorna när skalvet inträffade strax före klockan 21 på måndagskvällen, mitt under turistsäsongen. Restauranger var fullsatta och många butiker var fortfarande öppna.

”En fruktansvärd upplevelse, allt skakade, och vi kastades in i mörkret, hus kollapsade... en mardröm”, skriver ett vittne på Twitter.

I badorten Casamicciola på den norra delen av ön har runt sex byggnader, bland annat en kyrka, rasat. Den kvinna som omkom träffades av fallande bråte från kyrkan.

Italienska Nationella institutet för geofysik och vulkanologi (INGV) bedömer magnituden till 4,0 på en mils djup.

Det stora skalvet följdes av 14 mindre efterskalv.

Inga svenskar har drabbats i skalvet, enligt svenska utrikesdepartementet.

Vi har ingen kännedom om någon skadad eller avliden svensk, säger Jacob Bolin på UD:s presstjänst.

TT-AFP-Reuters



USA utreder fartygskrockarDen amerikanska marinen kommer att inleda en ”omfattande granskning” efter den senaste olyckan där en amerikansk jagare krockade med ett tankerfartyg utanför Singapore.

Som ni vet är det här den andra kollisionen på tre månader och den senaste i en serie olyckor i Stilla havet, säger flottans chef John Richardson.Han har även beordrat befälhavare att avsätta tid under den närmaste veckan för att besättningarna ska kunna diskutera händelserna.

Den här trenden kräver kraftfulla åtgärder. Jag har inlett en operativ paus i alla våra flottor runt om i världen, säger Richardson.USA:s försvarsminister Jim Mattis säger att Richardsons utredning kommer att titta på alla relaterade olyckor och händelser till havs och att utredningen kommer att titta på alla faktorer.

USATT-AFP



Domstol säger ja till ny abortlagChiles författningsdomstol har sagt ja till att avkriminalisera abort i vissa fall. Beslutet fördöms av konservativa oppositionella men hyllas av president Michelle Bachelet som en seger för kvinnors rättigheter.

Lagförslaget som tillåter abort vid våldtäkt, hot mot moderns liv eller dödliga missbildningar röstades igenom av sex domare mot fyra.

Förslaget kan nu undertecknas av presidenten och bli lag. Landet har totalförbud mot abort sedan 1989.

TT-AFP
