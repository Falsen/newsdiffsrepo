Uppdaterad 2017-08-20

Publicerad 2017-08-20


Misstänkt dåd mot handelsmässa i Damaskus
TT

Omkring tio människor har skadats, enligt det oppositionella Syriska människorättsobservatoriet (SOHR) som bevakar kriget från Storbritannien.

Enligt de inledande rapporterna slog en raket ned i närheten av mässans entré. Men SOHR uppgav senare för Reuters att det inte står klart vad som orsakat explosionen.

Handelsmässan, som inleddes i torsdags och pågår i tio dagar, hålls för första gången på fem år. Enligt den statliga nyhetsbyrån Sana deltar företag och representanter från 45 länder i mässan.

Statlig syrisk tv rapporterade inledningsvis om händelsen, men nyheten försvann snabbt ur flödet, enligt AFP.
