Oljearbetare dödsstörtade i Svarta havet
TT-Interfax

Åtta skadade har rapporterats och tillståndet är allvarligt för minst fem, meddelade landets katastrofmyndighet via sitt regionala kontor några timmar efter olyckan på fredagen.

Bussen körde ner i havet från en flera meter hög pir, men den har lyfts ur havet med hjälp av en kran och förts till land. Flera av personerna ombord kunde räddas av dykare.

Bussen ägs av energibolaget Tamanneftegaz som är i färd med bygga en pir i en by som heter Volna.

Åklagare i Novorossijsk ska granska om det ligger något brott bakom kraschen. Någon uppenbar orsak har inte rapporterats, men företrädare för hamnbolaget säger att det kan ha varit fel på bromsarna.
