Uppdaterad 12:30

Publicerad 08:02


Finsk polis: Offren valdes ut slumpmässigt



Viviana Canoilas


Följ skribent




Polisen tror att offren i knivattacken i Åbo valdes ut slumpmässigt. Dådet krävde två personers liv och skadade åtta, varav två är svenskar och en är italienare.

Till en början utredde polisen händelsen som mord och mordförsök. Men nu berättar polisen att de utreder knivattacken som ett terrordåd, enligt uppgifter till Yle.

Den huvudmisstänkte gärningsmannen, som sköts av polisen i benet, är en 18-årig man med marockanskt medborgarskap, enligt polisen.

Totalt är sex gripna. Men det var i natt som ytterligare fem personer greps och polisen har börjat förhöra dem.

– Vi utreder vilken roll de här fem personerna har, men vi är inte säkra än på om de hade något med attacken att göra. Men de har varit i kontakt med den huvudmisstänkte., säger Markus Laine vid den finländska rikspolisen, enligt TT.

Den skjutne gärningsmannen vårdas fortfarande på sjukhus, men polisen vill inte gå in på hur skadeläget ser ut. Dock har inget förhör kunnat inledas med den misstänkte.

Sedan händelse har polisen jobbat med att hämtat in material bland annat från övervakningskameror. Polisen har också inlett ett internationellt samarbete, bland med Europol och andra stater.
