Polisen efterlyser Kim Walls kläder – kroppen var avklädd
Juan Flores

Värnpliktiga och frivilliga letar längs kusten på ön Amager och dykare i vattnet i Kögebukten efter fler spår efter den omkomna journalisten Kim Wall, vars styckade kropp påträffades i vattnet i måndags.

Man letar dels efter kroppsdelar, men även efter hennes kläder, som polisen gått ut med en efterlysning på.

– Vi efterlyser en orange blus med långa ärmar, en svart och vit blomstrad nederdel, nylonstrumpor och ett par vita tennisskor, säger utredningsledaren Jens Møller Jensen till TV2.

Enligt polisen ska den misstänkte Peter Madsen förhöras igen men det finns inga uppgifter om när.
