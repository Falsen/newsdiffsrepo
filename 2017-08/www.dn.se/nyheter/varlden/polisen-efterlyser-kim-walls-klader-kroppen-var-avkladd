Åklagaren: Vill att Madsen häktas för mord
Juan Flores

Värnpliktiga och frivilliga letar längs kusten på ön Amager och dykare i vattnet i Kögebukten efter fler spår efter den omkomna journalisten Kim Wall, vars styckade kropp påträffades i vattnet i måndags.

Man letar dels efter kroppsdelar, men även efter hennes kläder, som polisen gått ut med en efterlysning på. if(DN&&DN.Ads){DN.Ads.initAd('de72bb81-art1');}

– Vi efterlyser en orange blus med långa ärmar, en svart och vit blomstrad kjol, nylonstrumpor och ett par vita tennisskor, säger utredningsledaren Jens Møller Jensen till TV2.

På torsdagseftermiddagen rapporterade danska BT att åklagaren vill att ubåtsägaren Peter Madsen ska häktas för mord och brott mot griftefriden. Under onsdagen meddelade Köpenhamnspolisen att den styckade kropp som hittats utanför ön Amager är Kim Wall. Det ska vara anledningen till varför åklagarmyndigheten kräver en omhäktning av Peter Madsen som hittills nekat sig skyldig till både mord och dråp.

Vid de nya förhandlingarna den 5 september begär åklagarmyndigheten även att Peter Madsen genomgår en rättpsykiatriskundersökning.

Enligt polisen ska den misstänkte Peter Madsen förhöras igen men det finns inga uppgifter om när.
