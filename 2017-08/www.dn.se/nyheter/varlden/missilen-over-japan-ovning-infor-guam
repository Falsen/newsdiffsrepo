”Missilen över Japan övning inför Guam”
Juan Flores

Nordkoreas diktator Kim Jong Un uppges ha varit mycket belåten med uppskjutningen, som var den första som skedde från en plats nära huvudstaden Pyongyang.

”Det var det första steget i en militär operation i Stilla havet och en värdefull inledning (prelude) för att kontrollera Guam” skriver nyhetsbyrån KCNA enligt CNN.

Guvernören på Guam svarar i en kommentar att med tanke på hur Nordkorea agerat tidigare – och efter de gemensamma övningarna av USA, Sydkorea och deras allierade – så var uttalandet från Nordkorea väntat.

Efter tisdagens missiluppskjutning kräver både Sydkorea och Japan än hårdare sanktioner mot Nordkorea, för att tvinga landet till förhandlingsbordet.
