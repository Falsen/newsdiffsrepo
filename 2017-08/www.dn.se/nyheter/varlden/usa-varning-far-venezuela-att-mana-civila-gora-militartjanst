USA-varning får Venezuela att mana civila göra militärtjänst
DN

Övningarna följer efter den signal som USA:s president Donald Trump sände ut nyligen, då han varnade för att ”ett militärt alternativ” kan komma i fråga om Venezuela inte stoppar utvecklingen mot en diktatur, friger politiska fångar och tar krafttag för att få stopp på den ekonomiska kris som plågar medborgarna, rapporterar nyhetsbyrån Reuters.

I fredags undertecknade USA-presidenten en order om förbud mot att lån beviljas landet eller dess statliga oljebolag. Åtgärden innebär ett försök att sätta krokben för regimens ambitioner, som USA ser det, att omvandla det redan odemokratiska styrelseskicket till en ren diktatur, med president Nicolás Maduro som diktator.

Regeringen uttryckte inför lördagen hopp om att få 700.000 civila att ta plats i miliser, samt att 200.00 ansluter som soldater, flottister eller flygare.
