Knivman attackerade militärer i Bryssel
DN

– Utifrån den identitet vi har att hålla oss till för närvarande är den gripne en 30-årig man som inte är känd för terrorrelaterade aktiviteter, säger en talesperson för åklagarmyndigheten.

Säkerhetsstyrkor spärrade av ett område runt adressen där knivmannen slog till, Boulevard Emile-Jacqmain 53 i stadens centrala del. Larmet om attacken kom klockan 20.20, skriver Brysseltidningen Le Soir.

– Situationen är under kontroll, meddelade en talesperson för belgiska federala polisen en timme senare.

De båda militärerna är utom fara – de ska ha fått lindrigare arm- och ansiktsskador, rapporterar etermediebolaget RTBF. Mannen uppges ha somaliskt ursprung. Han ska ha ropat Allahu Akbar (Gud är större) när han gick till attack.
