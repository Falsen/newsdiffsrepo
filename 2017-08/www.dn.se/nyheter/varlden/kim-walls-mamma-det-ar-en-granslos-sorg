Kim Walls mamma: Det är en gränslös sorg
Sandra Pandevski

På onsdagsmorgonen meddelade Köpenhamnspolisen att den styckade kroppen man funnit utanför ön Amager är den försvunna journalisten Kim Wall. I ett inlägg på Facebook beskriver Kim Walls mamma, Ingrid Wall, sin sorg över beskedet.

”Det är med gränslös sorg och bestörtning vi tagit emot beskedet att kvarlevorna efter vår dotter och syster Kim Wall, har hittats. Vidden av katastrofen kan vi ännu inte överblicka, och mängder av frågetecken återstår att rätas ut.”if(DN&&DN.Ads){DN.Ads.initAd('c9b43011-art1');}

Mamman beskriver hur hennes dotter rest världen över för att vara en röst åt de utsatta. Att hon skrev berättelser som behövde skrivas.

”Hon lät oss följa med till det jordbävningsdrabbade Haiti, till Idi Amins tortyrkammare i Uganda och minfälten på Sri Lanka. Hon gav röst åt de svaga, de utsatta och marginaliserade människorna. Den rösten hade behövts länge, länge än. Nu blir det inte så.”

DN har fått tillåtelse av familjen att dela inlägget.
