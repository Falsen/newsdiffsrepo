Man med svärd attackerade poliser vid Buckingham Palace
Kalle Holmberg

Scotland Yard uppger i ett uttalande att mannen, några år äldre än 20, satte sig till motvärn när han skulle gripas och att han då kom att skada de båda poliserna. Hur det närmare gick till är okänt.

Gripandet skedde vid 20.30-tiden på fredagen, lokal tid, 21.30 svensk tid.

Enligt nyhets-tv-kanalen Sky News parkerade mannen sin bil nära en polisbil, varför han snabbt tilldrog sig polisernas intresse när svärdet i hans bil upptäcktes.

Brottsmisstankarna handlar om att mannen ska ha överfallit poliserna och orsakat dem grov kroppsskada. Inga andra personer kom till fysisk skada.

Scotland Yard säger att det är för tidigt att spekulera om mannens avsikter med sitt agerande. Förhör kommer att hållas med honom inom kort.
