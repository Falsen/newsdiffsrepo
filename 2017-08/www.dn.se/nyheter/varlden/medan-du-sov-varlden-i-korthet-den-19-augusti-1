Publicerad 2017-08-19


Medan du sov: Världen i korthet den 19 augusti



DN


Följ skribent




Venezuelas sparkade riksåklagare har flyttVenezuelas tidigare riksåklagare Luisa Ortega Díaz har flytt till Colombia.Samtidigt anklagar hon president Nicolás Maduro för att vara inblandad i en gigantisk korruptionsskandal.Luisa Ortega Díaz har flytt till Colombia tillsammans med sin man German Ferrer, dagen efter det att högsta domstolen i Venezuela utfärdat en arresteringsorder mot Ferrer.Colombianska myndigheter bekräftar att paret har landat i Bogotá ombord på ett privat plan som mellanlandat i Aruba. Men det finns inga uppgifter om de sökt asyl.Båda har varit nära Venezuelas socialistiska regering men brutit med president Nicolás Maduro och har i takt med den fördjupade krisen i landet blivit allt mer kritiska.Luisa Ortega Díaz tvingades nyligen bort från sin post av landets nya grundlagsförsamling, och belades även med utreseförbud.

TT-AFP-AP



Över 200 befaras döda i skredEtt skred i veckan i östra Kongo-Kinshasa har sannolikt dödat över 200 personer. Det säger viceguvernören för Ituriprovinsen där skredet inträffade i onsdags, i en by med fiskarbefolkning vid Albertsjön.Hittills har omkring 40 människor hittats döda.– Det finns många begravda som vi inte har kunnat rädda. Räddningsinsatsen är väldigt komplicerad eftersom det är berg överallt vilket gör området svårtillgängligt, säger Pacifique Keta till Reuters.TT-Reuters



Chibokflickorna åker hem: ”Helt återställda”Drygt 120 skolflickor från byn Chibok i Nigeria som kidnappades 2014 av terrorgruppen Boko Haram får nu åka hem. Från början fördes runt 270 flickor bort av Boko Haram, men 82 av dem släpptes fria i maj efter medling.De 82 flickorna har, tillsammans med 24 andra flickor som blev fria förra året, gått igenom psykologisk och medicinsk behandling i huvudstaden Abuja, som en del av regeringens rehabiliteringsprogram.Nu är flickorna rehabiliterade och redo att återvända hem, enligt myndigheterna.– Alla de 106 flickorna är nu helt återställda och redo för att återintegreras med sina familjer och med det omgivande samhället, säger Aisha Jummai Alhassan, minister för kvinnofrågor i Nigeria.Enligt flickorna, som skrev dagbok under fångenskapen, var kidnappningen ett oavsiktligt resultat av ett misslyckat rån riktat mot deras skola.

TT-Reuters
