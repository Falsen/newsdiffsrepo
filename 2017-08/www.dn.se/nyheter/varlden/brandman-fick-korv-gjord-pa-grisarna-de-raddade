Brandmän fick korv – gjord på grisarna de räddade
Juan Flores

Det blev improviserad grillfest på brandstationen i Pewsey när korvarna från Rachel Rivers kom, visar bilder som lades ut på Facebook.

De har därefter tagits bort, kanske för att historien kan uppfattas som lätt makaber.if(DN&&DN.Ads){DN.Ads.initAd('e9ae1c36-art1');}

Korven var nämligen gjord på grisar som räddades vid en utryckning för sex månader sedan, efter att det börjat brinna i en lada på Rachel Rivers gård.

Brandmännen räddade två suggor och 18 griskultingar, och blev lovade korv som tack.

– Vegetarianer kommer antagligen att hata det här, men brandmännen sa att korvarna var fantastiska, säger Rachel Rivers till BBC.

På frågan om det inte var ett märkligt sätt att tacka, svarade hon att det är hennes levebröd att vara djurfarmare.

– Jag gav de djuren den bästa livskvalitet jag någonsin kunde till dess de gick till slakt och kom in i näringskedjan. Man känner sig ledsen, men att göra det för (brandmännens) måndagskvällsaktivitet var ett bra sätt att säga tack.

Brandmännen själva var förtjusta över korven, enligt en talesperson.
