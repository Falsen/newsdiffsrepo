Tiotusentals slöt upp mot terrorn i Barcelona
Viviana Canoilas

På lördagskvällen stod tiotusentals människor på Barcelonas gator och manifesterade mot terrorn. På flera plakat stod det ”Vi är inte rädda”.

I täten för marschen på lördagen, som gick mot Plaza de Catalunya, gick de personer som på olika sätt hjälpte att ta hand om de drabbade i terrordådet i Barcelona, som krävde 15 människors liv. Det var bland annat ambulansförare, poliser, taxiförare, butiksägare och boende.

Läs mer: De är spanska terrorattentatets offer

Bland deltagarna fanns Spaniens premiärminister Mariano Rajoy och även kung Felipe.

Det var den 17 augusti 22-årige Younes Abouyaaqoub mejade ner med en skåpbil över hundra människor på turistgatan La Rambla med syfte att döda och skada så många som möjligt.

Åtta timmar senare inträffade en ytterligare terrorattack i Cambrils som krävde två människors liv och skadade minst 4 personer.

Läs mer: Anhöriga tar avstånd från attentaten i Spanien

Bakom terrordåden i barcelona och Cambrils låg en terrorcell, som bestod av tolv personer i åldrarna mellan 17-34 år. Totalt har fyra gripits och de övriga åtta sköts ihjäl av polis.
