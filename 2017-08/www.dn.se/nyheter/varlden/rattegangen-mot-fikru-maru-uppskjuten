Rättegången mot Fikru Maru uppskjuten
TT

Totalt 85 vittnen ska höras i rättegången mot hjärtläkaren Fikru Maru, som anklagas för terroristbrott i Etiopien. I maj hördes sex av dem under två veckor och i fredags avslutades ännu en runda med att domstolen satte ut en ny förhandling – i januari nästa år.

Advokat Hans Bagner är kritisk till att målet, som han betecknar det, ”förhalas”.if(DN&&DN.Ads){DN.Ads.initAd('bdcaefa0-art1');}

– Det är en rättegång som redan pågått i snart ett år, med folk som hålls häktade, så det är störande, mycket störande, säger han till TT.

Maru är åtalad för att ha planerat och organiserat ett fängelseupplopp som ledde till en brand där ett tiotal fångar omkom. Människorättsaktivister och oppositionspolitiker ifrågasätter dock myndigheternas version av händelseförloppet.

Hans Bagner hoppas nu på hjälp från regeringen.

– Vi tänker be att UD ingriper. Inte i själva processen, däremot kan de påpeka att det inte sköts så snabbt som det ska enligt FN-konventioner, mänskliga rättigheter och liknande, säger han.
