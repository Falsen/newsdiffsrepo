Tidigare underrättelsechef: Trumps tal i Phoenix var skrämmande
Juan Flores

Kort efter Donald Trumps utmanande tal på det som liknande ett valmöte i Phoenix, sade James Clapper att han ansåg att mötet var ”rent ut sagt skrämmande och oroande”.

Clapper, som är tidigare högste chef för USA:s underrättelseorganisationer och satt i Obamas regering, fördömde Trumps ”agerande och splittring (av landet) och totala renons på intellekt, moral och etik” skriver CNN. if(DN&&DN.Ads){DN.Ads.initAd('9c64eec3-art1');}

– Hur länge ska landet – för att låna en fras – behöva stå ut med den här mardrömmen?

Clapper menar att Trump borde ha slutat sitt tal efter att han pratat om Afghanistan, då han ”låg på plus”, men att den verklige Trump kom fram efter att han lämnat sitt manus och fortsatte tala.

Enligt Clapper är det skrämmande att Trump har tillgång till kärnvapenkoderna.

– Om han får ett utbrott och bestämmer sig för att göra något åt Kim Jong Un så är det i själva verket inte mycket som kan stoppa honom, det är så systemet är byggt... vilket är förbannat skrämmande.
