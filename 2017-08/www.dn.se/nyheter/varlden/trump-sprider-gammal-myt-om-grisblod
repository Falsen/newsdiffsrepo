Trump sprider gammal myt om grisblod
Ossi Carp

Donald Trump twittrade USA:s kondoleanser, kärlek och erbjudanden om hjälp till terrorismdrabbade Barcelona på torsdagskvällen. Trekvart senare bad han sina följare att studera vad general John Pershing gjorde med terrorister.if(DN&&DN.Ads){DN.Ads.initAd('96085c81-art1');}

Läs mer: ”Jag vill ha all fakta innan jag uttalar mig”

Under det muslimska moro-upproret i Filippinerna för drygt hundra år sedan basade Pershing för USA:s verksamhet under fyra år och en myt som cirkulerat med jämna mellanrum sedan terrordåden 11 september 2001 gör gällande att han skulle ha doppat kulor i grisblod och berett gravar med döda grisar för att på så vis stoppa terroristerna.

Varken historieforskare eller källkritiksajterna Snopes och Politicofact har hittat stöd för att Pershing skulle ha gjort något sådant, eller ens ha avrättat några muslimer i sina ansträngningar för att få stopp på de så kallade juramentados som utförde attentat mot kristna.

Varje gång myten får liv möts den av samma vederbörliga avfärdanden, så också när Trump torgförde den under fjolårets valrörelse då han mer detaljerat hävdade att Pershing ”radade upp 50 personer och de sköt 49 av de 50 personerna, sedan sade han till den 50:e ’gå hem till ditt folk och berätta vad som har hänt’ – och under 25 år så var det inga problem”.

Läs mer: Trump berömmer general mytomspunnen för grisblod

Trumps Pershing-tweet välkomnas av islamofober och högerextremister, men kritiker invänder av andra skäl än bara att den är falsk.

Många påpekar att han så snabbt kallade Barcelona-attacken för ett terrordåd samtidigt som han ännu inte har beskrivit helgens vit makt-dåd i Charlottesville så samt att han sprider en myt bara två dagar efter att han under en uppmärksammad presskonferens hävdat att han aldrig uttalar sig om något innan han har all fakta på bordet.

Läs mer: Trump hyllas av nazister och rasister

Det finns stöd för att andra amerikanska militära ledare använde grisar för att försöka förhindra terrorister i Filippinerna, men inte för att det skulle ha fungerat eller att det skulle vara effektivt i dag.

Pershing lämnade Filippinerna 1913 då upproret formellt avslutades, men rebellerna fortsatte göra våldsamt motstånd mot det amerikanska styret, den senare japanska invasionen och spanska trupper, och moro-konflikten pågår än i dag.
