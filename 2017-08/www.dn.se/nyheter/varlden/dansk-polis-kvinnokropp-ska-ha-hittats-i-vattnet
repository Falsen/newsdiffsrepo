Uppdaterad 19:37

Publicerad 18:55


Dansk polis: Kvinnokropp ska ha hittats i vattnet
Clas Svahn

Uppgiften kommer strax före klockan 19 via Köpenhamnspolisens Twitterkonto.

Polisen skriver att man utreder rapporten och att man inte kommer att ge några nya uppgifter i fallet just nu. En stor styrka har sänts till området.

Enligt polisen ska kroppen ha hittats på sydvästra sidan av Amager i södra Köpenhamn. Den misstänkte Peter Madsen har uppgivit för polisen att han ”begravt” kroppen till sjöss i Kögebukten. Alltså i det område där en kvinnokropp nu ska ha hittats.

Det är också här som sökandet efter Kim Wall har varit som mest intensivt.

Ett stort område har spärrats av, skriver Ekstrabladet.

Under måndagen offentliggjorde domstolen i Köpenhamn att den misstänkte Peter Madsen ska ha sagt att den svenska journalisten Kim Wall dött i en olycka ombord på hans ubåt Nautilus.

Madsen misstänks för närvarande för dråp.

Texten uppdateras.
