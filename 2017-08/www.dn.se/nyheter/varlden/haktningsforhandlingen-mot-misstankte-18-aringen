Uppdaterad 09:40

Publicerad 09:34


Häktningsförhandlingen mot misstänkte 18-åringen
Philip Teir

Häktningsförhandlingarna hålls vid Egentliga Finlands tingsrätt idag, förmiddag, och DN kommer att vara på plats. Den huvudmisstänkte 18-åringen följer förhandlingarna via videolänk, eftersom han fortfarande vårdas på sjukhus.

På förmiddagen framkom att ytterligare en man begärs häktad för mord och mordförsök i terrorsyfte. Precis som den huvudmisstänkte är även han 18 år och marockansk medborgare.Ytterligare tre personer begärs häktade för medhjälp till samma brott. De nekar till dåden.

Läs mer: Verkar ha riktat in sig på kvinnor.

Sedan namnet på den misstänkte nått offentligheten har nya uppgifter kommit fram om mannen, som dödade två personer och skadade ytterligare åtta i knivattacken i Åbo på lördagen.

Den tyska tidningen Süddeutsche Zeitung skriver att den 18-årige marockanen tidigare gripits av den tyska polisen för vållande av kroppsskada i staden Neuss, nära Düsseldorf. Han har också rört sig i andra delar av Tyskland innan han kom till Finland ifjol.

Uppgifterna kommer från den tyska nyhetsbyrån Dpa.

Läs mer: Skyddspolisen fick tips om Åbomördaren tidigare.

Två av de fyra marockanska män som begärs häktade för delaktighet i dåden har också vistats i Tyskland. En av dem i Hamburg och Göttingen och gripits för stöld och olaglig vistelse i landet. Mannen har använt åtminstone fem olika identiteter. Också den andra mannen har sysslat med mindre stölder.

Brottsrubriceringen i tingsrätten i Åbo är mord i terrorsyfte och mordförsök i terrorsyfte. De fyra övriga misstänkta begärs häktade för delaktighet i brotten.

Läs mer: Hassan knivhöggs i attacken.
