Översvämningar i Sydasien har lett till tusentals döda
Peter Letmark

Det är framför allt stora områden i Nepal, Bangladesh och Indien som har drabbats av omfattande översvämningar och jordskred.

Tusentals människor ska ha dött som en följd av stora vattenmängder som har dragit med sig landmassor, enligt siffror som olika nyhetsbyråer har försökt samla in under veckorna som har varit.

Medan vattnet drar sig tillbaka i vissa området, kan man konstatera att monsunperioden är långt ifrån över.

Nya översvämningar har till exempel slagit hårt mot Bombay som är en av Indiens viktigaste mångmiljonstäder och finansiella centrum.

De stora regnmängder som kommer i samband med monsunperioderna är fullkomligt livsnödvändiga för bönderna i stora delar av Sydasien.

Varje år mellan juli och september leder de vanligtvis till en hel del dödsfall och stora materiella förluster.

I år säger dock myndigheter att årets översvämningar är värre än på många år. Antalet människor som har skurits av eller tvingats lämnas sina hem på grund av oväder kan räknas i miljoner.

Den officiella dödssiffran för Bangladesh är enligt FN minst 140 personer, och mer än 700.000 hem ska ha blivit förstörda.

Hur mycket jordbruksmark som ska ha blivit förstörd hittills är på samma sätt svårt att uppskatta. Men FN:s World food program uppskattar att det kommer att redan råder stora brister på mat och förnödenheter och att det kommer att vara så under en lång tid framöver.

Därför har organisationen levererat mat till över 200.000 människor bara i Bangladesh, enligt ett uttalande.

– Många av dem som har överlevt har samtidigt förlorat allt: sina hem, sina ägodelar, sina grödor. Det människor behöver just nu är mat, och de långsiktiga konsekvenserna av den här bristen på livsmedel ser ut att kunna bli förödande på sikt, säger Christa Räder som är en representant för FN:s mat- och hjälpprogram.

I Indien räknar man med att över 32 miljonern människor har drabbats av översvämningar som har med monsunregnen att göra.

I Nepal har minst 143 personer dött och över 460.000 människor tvingats lämna sina hem, enligt samma källor.

Vissa av hjälporganisationerna i Sydasien arbetar även med insatser i Texas, USA, där orkanen Harvey har skördat många dödsoffer och tvingat människor att lämna sina förstörda hem, särskilt i storstaden Houston.

Ennligt Jono Anzalone, vice ordförande för det amerikanska Röda korset, ser utmaningarna olika ut. I Texas finns det långt mer stabila strukturer och en infrastruktur som underlättar hjälparbetet, menar han.

– Så fungerar det inte riktigt i Nepal, Bangladesh eller Indien, säger han till NRP.
