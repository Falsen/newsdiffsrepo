Turkiska oppositionsledaren: ”Regeringen har gjort en civil kupp”
Terese Cristiansson

Det är två år till presidentvalet i Turkiet. Men kampanjerna har redan börjat och oppositionen gör allt för att samlas och kunna presentera en kandidat som har en chans mot president Recep Tayyip Erdogan.

Den president som blir vald i Turkiet 2019 kommer att ha nästan all makt, efter att folket röstade för en konstitutionsändring i april. Mycket talar för att nuvarande president Erdogan kommer vinna valet men oppositionen har inte gett upp.En civil kupp genomfördes för första gången. Människor utan synd har fått lida.

Fram till onsdag, i orten Çanakkale i västra Turkiet, pågår en rättvisekonferens som är organiserad av Republikanska folkpartiet (CHP). Mer än 700 personer ska tala under mötet och det räknas dra flera 100 000 besökare.

Läs mer: Turkiska oppositionen samlas i protest mot orättvisor

Konferensen är en följd av den 25 dagar långa rättvisemarsch som CHP:s partiledare Kemal Kılıçdaroğlu gjorde i juli mellan Ankara och Istanbul. Precis som då kommer konferensen hållas utan partiflaggor utan bara ordet ”adalet” – rättvisa på turkiska – kommer att tillåtas.

Det var tidigare sagt att Kemal Kılıçdaroğlu inte skulle tala men han höll ett öppningstal under lördagen. Vid flera tillfällen anklagade han den turkiska regimen för att agera utanför lagen och i eget intresse. Han sade att regimen griper massor av människor för att ligga bakom kuppförsöket förra året, men att regeringen i själva verket gjorde en civil kupp när de inledde undantagstillstånd som fullständigt urvattnat rättssystemet.

– En civil kupp genomfördes för första gången. Människor utan synd har fått lida. Tusentals akademiker har avskedats. Fängelserna är fulla av journalister. Vi kommer inte att glömma denna sanning. Parlamentariker är i fängelse. Gripandet av av Berberoğlu, (parlamentariker för CHP, red anm.) som inte har någon skuld alls, var det sista strået för oss. Och vi marscherade. Vi gick från Ankara till Istanbul. Vi gick för rättigheter, lag och rättvisa, sade han i sitt tal.

Oppositionsledaren Kemal Kılıçdaroğlu. Foto: Ozan Kose/AFP

Han sade också att många har undvikit att gripas på grund av kontakter och makt.

– Om du är svärson till någon eller om du kan köpa vad du vill, då kan du resa utomlands fritt. Därför finns det ingen rättvisa i Turkiet. De som använder makt och har pengar befrias. Och sen finns det medborgare som är fängslade bara för att de är motståndare, fortsatte han och talade om såväl journalister som de två hungerstrejkande akademikerna Nuriye Gülmen och Semih Özakça som är fängslade sedan flera månader och sakta tynar bort.Jag talar om rättvisa, han talar om ett linne.

Ungefär samtidigt talade president Erdogan i staden Malazgirt för att hylla slaget där den 26 augusti 1071 som krattade för en muslimsk omvälvning i området.

Läs mer: Turkiets ambassadör kallad till UD

Presidenten har tidigare uttryckt stor ilska över Kemal Kılıçdaroğlus rättvisemarsch. Den senaste dispyten handlade om en bild där Kemal Kılıçdaroğlu äter frukost i linne under rättvisemarschen. Erdogan har sagt att det är en skam för Turkiet att han syns på en sådan bild och har föraktfullt kallat honom ”medborgare Kemal”. Oppositionledarens svar har kort varit:

– Jag talar om rättvisa, han talar om ett linne.

Men många är oroliga för vad som kommer att hända med Kemal Kılıçdaroğlu. Andra mindre kritiska politiker har gripits och bland annat det prokurdiska partiet HDP:s ledare Demirtas sitter fängslad. När DN intervjuade partiledaren i somras var han medveten om risken att gripas.

– Om vi ska få tillbaka rättvisa så måste ett pris betalas. Och det är politikerna som ska betala priset. Vi är redo att betala det priset för landets 80 miljoner personer, sade han då.

Konferensen pågår till den 30 augusti.
