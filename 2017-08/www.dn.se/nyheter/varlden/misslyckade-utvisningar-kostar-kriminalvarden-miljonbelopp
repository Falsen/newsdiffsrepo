Publicerad Igår


Misslyckade utvisningar kostar Kriminalvården miljonbelopp



Viviana Canoilas


Följ skribent




I fjol gav regeringen Migrationsverket, Polismyndigheten och Kriminalvården i uppdrag att öka de genomförda utvisningar ”avsevärt”.

Jämfört med 2015 var ökningen marginell 2016 då Kriminalvården genomförde strax under 4 000 utvisningar, enligt SVT.

I en del fall använder Kriminalvården specialchartrade plan för att utvisa personer.

Läs mer: Så ska tusentals flyktingar utvisas ur Sverige

Nu visar en granskning av UNT att under perioden 1 januari 2016 fram till nu har kostnaden för transporterna landat på 45,6 miljoner kronor för 908 utvisningar. Dock har 124 utvisningar av de 908 inte kunnat verkställas.

På mindre än en månad har minst tre utvisningar till Amman i Jordanien misslyckats, enligt UNT.

Bara i förra veckan utvisades en 37-årig man i ett specialchartrat plan till Jordanien. På plats i landets huvudstad fick planet vända tillbaka på grund av att personal på flygplatsen inte fått någon information om fallet. Medan den 37-årige mannen hävdar att han blev slagen med batong av väktarna, när han sade att han inte frivilligt vill lämna planet. Då ska den jordanska polisen inte velat ta emot mannen på grund av blåmärkena.

Här blev kostnaden för det misslyckade utvisningsförsöket över en halv miljon kronor, 656 100 kronor.

Vid de två andra tidigare misslyckade utvisningsförsöken i juli landade kostnaden på cirka 160 000 kronor, enligt UNT.

Den vanligaste anledningen till att utvisningarna inte genomförs är att resorna avbryts, antingen redan i Sverige, vid mellanlandningen eller vid slutdestinationen på grund av ofullständiga resehandlingar eller att mottagarlandet inte godkänner den utvisades resehandlingar. En annan orsak är att personen som ska utvisas inte dyker upp.

Exakt hur det totala beloppet ser ut för de uteblivna utvisningar är oklart då den europeiska gränskontrollbyrån Fontex är med och finansierar i en del av utvisningarna. Men UNT uppskattar att det kan röra sig ”om flera miljoner.”.
