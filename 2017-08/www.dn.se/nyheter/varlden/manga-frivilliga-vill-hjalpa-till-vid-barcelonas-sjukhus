Många frivilliga vill hjälpa till vid Barcelonas sjukhus
Sandra Pandevski

Inne på sjukhuset Hospital del Mar står två unga män och håller om varandra samtidigt som tårarna rinner längs kinderna. Det var hit många skadade färdades efter torsdagens terrorattack.

I går var det 16 personer som skadats i attacken som omhändertogs på sjukhuset Hospital del Mar. Enligt sjukhusprästen Patrick Stref var det fem familjemedlemmar från Filippinerna, fem tyska familjemedlemmar, fem katalaner från två olika familjer och en italiensk kille i 20-årsåldern, uppger, präst på Hospital del Mar.if(DN&&DN.Ads){DN.Ads.initAd('b855d1b4-art1');}

• Läs mer: Saknade och döda efter terrorattacken

Hospital del Mar är ett av de största sjukhusen i Barcelona och är känt för sin placering. Det ligger några meter från stranden Barceloneta och patienterna kan blicka ut över kustremsan.

Under fredagseftermiddagen gick katalanska regeringen ut med att 34 olika nationaliteter skadades i torsdagens terrordåd. En ung tjej från Frankrike är på semester i Barcelona men erbjöd sig att hjälpa till med att tolka på sjukhuset.

– Jag kan prata engelska, franska, katalanska och spanska. Jag kom precis hit till sjukhuset så nu får vi se vad jag kan göra, säger Estel Goudoulin.

I tidningar och på sociala medier efterfrågade sjukhus blodgivare. På fredagseftermiddagen kom Manuel Martinez Hortelano och flickvännen Nera Velez Berbel till Barcelonas andra stora sjukhus, Hospital Clinic, för att ge blod. – En online-tidning annonserade att de behövde blodgivare så jag ville bidra, säger Manuel Martinez Hortelano.



• Läs mer: Påtaglig rädsla när La Rambla åter öppnar upp

Manuel Martinez Hortelano är uppvuxen i Barcelona och har gått på La Rambla många gånger under sitt liv. Men i går var han på jobbet i norra Barcelona när han hörde terrordådet.

– Mina föräldrar var nära men som tur var inte precis där. Det var en chock att höra om vad som hade hänt. Jag gick själv där för två dagar sedan, säger han.

I dag är det tredje gången han ger blod men för flickvännen är det första gången.

– Jag har inte velat ge blod innan för jag är rädd för nålar. Men nu kände jag att det är nödvändigt. Vi måste hjälpa till, säger Nera Velez Berbel.

På fredagsmorgonen var det som en tunnelbanestation vid blodgivningen på Hospital Clinic, berättar sjukvårdspersonal. Kön till rummet för blodgivning hade ringlat sig ut i sjukhuskorridorerna.

På eftermiddagen är det lugnare men det är fortfarande många människor på Hospital Clinic som vill ge blod till offren efter attacken.
