Uppdaterad 08:20

Publicerad 07:14


Fler kan ha dött i explosionen i Alcanar



TT-Reuters


Följ skribent




Polisen misstänker att huset användes för att tillverka bomber. Enligt den katalanske polischefen planerade terroristerna mycket mer omfattande attacker, men stoppades av explosionen natten till i torsdags, drygt 20 mil sydväst om Barcelona.

Enligt spanska medier hade de misstänkta hyrt sammanlagt tre skåpbilar.

Tre marockanska och en spansk medborgare har hittills gripits misstänkta för kopplingar till dåden, och fem personer sköts ihjäl av polis i den attack som utfördes i Cambrils bara timmar efter dådet i Barcelona.

En 22-årig man eftersöks fortfarande, vid sidan av två andra män som kan vara på fri fot men som också kan ha dött i explosionen, enligt polisen.

Spanska medier pekar ut den misstänkte föraren i Barcelona som den 22-årige man som sedan tidigare varit eftersökt i utredningen.

14 människor dödades och över 130 skadades i de båda terrordåden. På söndagen var fortfarande 54 personer kvar på sjukhus. För tolv av dem betecknas tillståndet som allvarligt.

Läs mer: Spaniens mest jagade man – här bodde han
