Dussintals saknas efter båtolycka i Brasilien
Adam Svensson

Minst tio personer är bekräftat döda efter en båtolycka i Brasilien sent på tisdagen.

Fortfarande saknas dussintals människor som befann sig på båten när den sjönk i floden Xingu i den norra delen av landet. 70 personer ska ha befunnit sig på båten vid tillfället, rapporterar nyhetsbyrån AP.if(DN&&DN.Ads){DN.Ads.initAd('d5e2cb75-art1');}

Räddningsarbetare arbetar vid floden, som ligger i närheten av Amazonfloden och har många stora bifloder.

Para, där olyckan inträffade, uppgav på onsdagen att 15 personer lyckades ta sig i land efter olyckan, och tio personer har påträffats döda. Det finns ingen exakt passagerarlista men runt 70 personer tros ha funnits ombord på båten när den sjönk nära orten Ponta Negra.

Fartyget lämnade Santarem på måndagsnatten och målet var Vitoria do Xingu som ligger vid floden Xingu.

Orsaken till att båten sjönk är ännu inte fastställd.
