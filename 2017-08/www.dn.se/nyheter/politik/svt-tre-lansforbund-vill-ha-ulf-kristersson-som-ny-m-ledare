SVT: Tre länsförbund vill ha Ulf Kristersson som ny M-ledare
Carl-Johan Kullving

I fredags avgick Anna Kinberg Batra som partiledare för Moderaterna och jakten på ny partiledare sattes igång. Senast den 12 september ska de moderata länsförbunden ha meddelat vem de vill se som nästa partiledare.

Läs mer: Här är de tänkbara efterträdarna till Anna Kinberg Batra

Tre länsförbund vill se Ulf Kristersson, partiets nuvarande ekonomiskpolitiske talesperson och tidigare socialförsäkringsminister, som ny ledare för partiet. Länsförbunden i Västerbotten och Norrbotten har under måndagen meddelat att de nominerar Ulf Kristersson, och enligt en källa till SVT Nyheter har även länsförbundet i Södermanland under måndagskvällen haft förbundsstyrelsemöte och nominerat honom till posten.

Läs mer: Peter Wolodarski: Ska den arga högern sänka ett 40-årigt äktenskap?

Ulf Kristersson själv har inte uttalat sig om nomineringarna, utan skrev på sin Facebooksida i fredags att han skulle föra interna samtal inom partiet kring hans framtid.

Läs mer: Mikael Odenberg kandiderar till posten som M-ledare

Tidigare i dag gick den förre moderata försvarsminsitern Mikael Odenberg ut med att han ställer upp och kandiderar till posten som partiledare.
