”Använder mobbning för att bli av med Kinberg Batra”
Marcus Ålsnäsriksnatverket@dn.se

– Jag är bedrövad över att man i vårt parti använder någon sorts mobbing för att bli av med en partiledare. Det här började ju med anonyma uttalanden om att man inte hade förtroende och så har det rullat på. När Anna sagt att hon vill vara kvar och leda partiet har man gått in för att efterhand mala ned henne och det ser ju ut att ha lyckats.

Läs också: Ewa Stenberg: Frågan är om hon är beredd att slåss in i det sistaif(DN&&DN.Ads){DN.Ads.initAd('405ee410-art1');}

Skulle du beskriva partiet som splittrat idag?

– Ja, det är det ju. Det är vi som tycker att man ska sköta det enligt regelboken och ta det lugnt och gå till val och se vad man åstadkommer och sedan utvärdera partiledning och politik och inte gå ut så här i media. Vi utgör ett läger. Sedan har vi dem som tycker att man gör så här, främst Stockholms län.

Styrelsen för Moderaterna i Göteborg och du personligen har gått ut och försvarat Anna Kinberg Batra, tror du att den uppfattningen även delas brett av gräsrötter här i Göteborg och Västra Götaland?

– Det är svårt att ha en mening om. Det är klart det finns många medlemmar som har kritiska synpunkter på Anna Kinberg Batra. Det har jag stor respekt för. Men det ska tas internt i partiet, och inte under de här formerna. Det här är ju en varning till alla som vill arbeta för Moderaterna i framtiden: tro inte att du får jobba i lugn och ro utan plötsligt är du utsatt för en mediestorm, av människor som du inte vet vilka de är eftersom de är anonyma.

Vilka förutsättningar tror du Anna Kinberg Batra har att leda partiet i valet 2018?

– Jag vet inte, och jag vet inte om Anna tänker ta del i det här skådespelet längre. I och med att vi har åtta förbund som gått ut med misstroendeförklaring antar jag att de kommer gå vidare med en extrastämma. Jag skulle inte bli förvånad om Anna i det läget säger att det räcker för min del.

Hur hade du själv gjort i ett sådant här läge?

– Jag tror nog att jag hade tackat för mig.

Hur tror du att det här kaoset påverkar Moderaterna framöver, nästan oavsett om hon stannar eller går?

– Ja, det här sänker ju farten. I allra högsta grad. Det här har blockerat ut all politisk diskussion under de dagar som har gått, och kommer att blockera ut all politisk diskussion på stämman också, eftersom partiledarfrågan kommer vara het. Vi tappar två månader. En tid vi skulle ha behövt använda för att bygga upp partiet inför val.

Denna artikel har publicerats genom DN:s Riksnätverk. Läs mer om nätverket här.
