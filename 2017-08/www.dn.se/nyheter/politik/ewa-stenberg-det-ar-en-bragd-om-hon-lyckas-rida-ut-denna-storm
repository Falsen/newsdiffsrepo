Ewa Stenberg:   Det är en bragd om hon lyckas rida ut denna storm
Ewa Stenberg

DN publicerade precis en ny opinionsmätning fån Ipsos. Den visar att bara sex procent av väljarna vill se Anna Kinberg Batra som statsminister efter nästa val. Vilka slutsatser drar du av den?

– Det är riktigt katastrofala siffror i sämsta möjliga tidpunkt för Moderatledaren. Hon kämpar nu för sin överlevnad. Moderaterna är ett parti där många sitter med näsan i opinionsmätningarna. Partiet gör egna mätningar, så denna bild är förstås inte okänd av ledarna. Men nu kan alla se hur illa det är ställt.if(DN&&DN.Ads){DN.Ads.initAd('cf97e669-art1');}

På vilket sätt är siffrorna katastrofala?

– Moderaterna behöver locka tillbaka förlorade väljare från Sverigedemokraterna Centern och Socialdemokraterna. Men inga – 0 procent – av Socialdemokraternas och Centerns väljare vill se Anna Kinberg Batra som statsminister och ytterst få Sverigedemokraternas. Än värre: Hon lyckas bara övertyga 30 procent av sina egna väljare om att hon passar som statsminister. Det är långt under hälften av vad partiledarna för S, C och SD lyckas med. De flesta moderatväljare tror inte alls på Anna Kinberg Batra. Det är ett mycket dåligt utgångsläge för en valrörelse.Får hon behålla sitt jobb beror det sannolikt mest på att det inte finns någon motkandidat som både kan och vill ta över.

Vad behöver hon göra för att få stanna som partiledare?

– Hon behöver visa framgångar. Att hon kan leverera fler röster. Men de mätningar som kommit på sistone pekar inte på något rejält kliv framåt, trots att det politiskt nästan varit öppet mål för oppositionen. De borgerliga har inte lyckats utnyttja att regeringen har ansvar för en säkerhetsskandal på Transportstyrelsen eller att fler svenskar anser att landet utvecklas åt fel håll. Istället stärks de rödgröna och katastrofresultaten avlöser varandra för Kinberg Batra.

– Hon har ett mörkt läge, även om hon försöker visa kämpaglöd. Hon gjorde ett övertygat och säkert framträdande på en pressträff om Moderaternas nya försvarspolitik på förmiddagen. Men får hon behålla sitt jobb beror det trots detta sannolikt mest på att det inte finns någon motkandidat som både kan och vill ta över.

Nu på eftermiddagen kom också besked om att moderaterna i Stockholms län saknar förtroende för Anna Kinberg Batra. Vad innebär det?

– Stockholms län är ett stort och betydelsefullt moderatförbund som dessutom är partiledarens eget. Avgångskravet därifrån sänder signalen till väljarna att partiledaren inte alls håller måttet eller är värd förtroende. I ett läge där Anna Kinberg Batra och partiet är i kris ska hon försöka gå vidare med den bojan runt foten. Det är oerhört tungt och en bragd om hon lyckas rida ut denna storm.
