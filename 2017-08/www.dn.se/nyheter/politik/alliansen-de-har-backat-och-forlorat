Alliansen: De har backat och förlorat
Ossi Carp

– Alliansen kommer inte att begära misstroende. Däremot kommer Moderaterna att, avskaffa [flygskatten] redan den 1 januari 2019, om vi vinner valet 2018. Skatten kommer då ha varit verksam under mindre än ett år, säger Moderaternas ekonomisk-politiska talesperson Ulf Kristersson.

– Magdalena Anderssons ilska är inte trovärdig. Den enda som en gång verkligen har brutit sönder en budget är just hon. Vi gör det inte. Vi har tvingat regeringen att ta hänsyn till att riksdagens majoritet var emot stora skattehöjningar.

Flygskatt, skatteändringar för fåmansbolag och sänkt brytpunkt för den statliga skatten är de tre förändringar som regeringen velat se och som de borgerliga partierna samt SD hotat med misstroendevotum mot flera ministrar för att stoppa. DN rapporterade på fredagen att flygskattteförslaget ska revideras och de andra stoppas, vilket regeringen bekräftade på lördagens DN Debatt till oppositionens glädje. Misstroendeförklaring på grund av skatter inte längre aktuellt. https://t.co/NArrX7rQ3O— Jan Björklund (@bjorklundjan) August 26, 2017

– De försöker lägga ut lite rökridåer, men i verkligen har de backat och förlorat. De mest skadliga förslagen drar man tillbaka och även om vi måste studera det reformerade flygskatteförslaget är inte misstroendeförklaring längre aktuellt, säger Liberalernas partiledare Jan Björklund och får medhåll av såväl Centerpartiets ledare Annie Lööf och KD-ledaren Ebba Busch Thor.Vi har stoppat skadliga skattehöjn. Går inte fram med misstroende. KD vill se slopad pensionärsskatt, fler poliser, kömiljard. #svpol— Ebba Busch Thor (@BuschEbba) August 26, 2017Välkommet att regeringen backar på 2 av 3 skatter. Den tredje reformeras. Det är bra för Sverige och en stor seger för Alliansen. pic.twitter.com/K90eXaav44— Annie Lööf (@annieloof) August 26, 2017

– Misstroendeförklaring är riksdagens skarpaste verktyg och ska användas med stor försiktighet, men här var det en minoritetsregering som från första stund inte lyssnade på riksdagen och i stället utmana. I det läget valde vi att använda misstroende och nu har de backat, säger Annie Lööf som menar att någon misstroendeförklaring inte längre är aktuell.

SD:s ekonomisk-politisk Oscar Sjöstedt är inte av samma uppfattning.

– Vi är fortsatt väldigt skeptiska, det nämns till exempel inte alls hur flygskatteförslaget ska revideras. Vi är därför fortsatt beredda att gå fram med det tyngsta artilleriet som finns i riksdagens arsenal, misstroendevotum, men om de borgerliga inte är med på banan är det meningslöst och verklöst, säger Oscar Sjöstedt.

KD-ledaren Ebba Busch Thor välkomnar regeringens agerande, men står fast vid att det hade varit bättre att lägga en gemensam alliansbudget än att använda sig av misstroendeförklaring . Finansminister Magdalena Andersson anklagar opposititonspartierna för att skapa en ”politisk cirkus” och beklagar att de valt att gå fram med misstroendeförklaring i stället för att delta i de samtal hon säger sig ha bjudit in till. Ebba Busch Thor kallar uttalandet om politisk cirkus magstarkt och menar att samtal har hållits i den mån att alliansen gjort det klart att resten av regeringens budget kommer att gå igenom.

— Vi har varit tydliga med att vi inte skulle fälla hela hennes budget och det hade jag varit ganska glad för om jag varit finansminister. Vi har också sagt att då måste hon förhålla sig till att hon inte har stöd för de här skattehöjningarna i riksdagen och det har hon nu äntligen tagit intryck av.
