M i Norrbotten: Jobba med politiken i stället
Jens Kärrman

Moderaternas ordförande i Norrbotten Linda Frohm, som även sitter i partistyrelsen, säger att Anna Kinberg Batra är den som är bäst lämpad att leda partiet.

Liknande tongångar har de senaste dagarna kommit från andra ledande moderater i länet.if(DN&&DN.Ads){DN.Ads.initAd('e00ca290-art1');}

– Jag tycker att det är dags att folk kavlar upp ärmarna och jobbar med politiken i stället, säger Linda Frohm.

Läs mer: Fler länsförbund kräver att Anna Kinberg Batra avgår

Hon är kritisk mot dem som dragit i gång det senaste försöket att avsätta Anna Kinberg Batra.

– Man gör det väldigt lätt för sig när man skyller på en person. Jag har inte hört någon kritik mot den förda politiken utan det verkar bara handla om person. Jag kommer från näringslivet och är ärligt talat förvånad över att det kan gå till så här, säger Linda Frohm.

Moderaterna i Norrbotten ska ha ett ordinarie möte på lördag, men då finns partiledarfrågan formellt inte på dagordningen.

– Men det är mycket möjligt att någon vill prata om det och då gör vi det, säger Linda Frohm.

Denna artikel har publicerats genom DN:s Riksnätverk. Läs mer om nätverket här.
