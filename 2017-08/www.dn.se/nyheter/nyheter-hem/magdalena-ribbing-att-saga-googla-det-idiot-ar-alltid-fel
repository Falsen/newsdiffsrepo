Magdalena Ribbing:   Att säga ”googla det, idiot” är alltid fel
Magdalena Ribbing

Ställ dina frågor om etikett till Magdalena Ribbing – mejla till etikett@dn.se

Fråga: Med sökmotorer som Google som kan ge 10^100 svar på 10^-6 sekunder har konceptet att ställa frågor i det mänskliga mötet ifrågasatts. if(DN&&DN.Ads){DN.Ads.initAd('86f97169-art1');}

När jag var en yngre älskade jag den digitala utvecklingen och hur unga personer anammade den frihet och kunskapsutbyte som kunde råda där.

Jag var väldigt tidig med att göra det tydlig för folk vad jag tyckte om att de frågade mig frågor som var lämpade för Google, ”googla det, idiot!” var ett uttryck jag använde frekvent.

Nu senare i livet får jag ofta ångest över frågor som jag självklart hade kunnat googla. Härom dagen fick jag ett sms av en vän som undrade om jag hade planerat att gå på en viss musikfestival, och jag svarade ”Nej, det hade jag inte tänkt men vilka band ska spela?”

Direkt efteråt insåg jag att jag skulle googlat men tänkte att personen får sälja in festivalen så som jag brukar göra om denne vill ha sällskap. Ett par minuter gick och det efterlängtade svaret på den överflödiga frågan dök upp -”www.musikfestivalifråga.se”... Min fråga är denna:Är det ohyfsat att låta vänner googla åt dig?

Min uppfattning är att det finns en tid för att fråga en vän och det finns en tid för att fråga Google, men är rädd att utvecklingen går mot en värld där den enda relevanta frågeställningen kvar är ”Vad heter du?” resten kan förpassas till Google efter 21:00.

Svar: Nej, det kan inte anses ohyfsat att någon gång be andra ta reda på något som man själv hade kunnat söka information om. Men upprepas förfarandet ofta får man nog ryktet att vara lat och oengagerad och det är inte fördelaktigt.

Man behöver sällan be andra om ursäkt för att man inte själv har slagit upp - googlat - något som vederbörande kan göra utan att det är tidskrävande. Så jag menar att du gör en höna av en ganska liten fjäder.

Men kom ihåg att om du säger ”googla det, idiot” är det alltid fel.
