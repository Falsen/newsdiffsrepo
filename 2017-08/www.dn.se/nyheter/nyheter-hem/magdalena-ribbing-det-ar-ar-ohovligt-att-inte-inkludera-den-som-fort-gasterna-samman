Magdalena Ribbing:   Det är är ohövligt att inte inkludera den som fört gästerna samman
Magdalena Ribbing

Fråga: Vi samlar gärna vänner som inte känner varandra sedan förut. Emellanåt uppstår nya vänskaper bland de personer som vi för samman, vilket såklart är roligt. Men jag kan ändå inte låta bli att känna mig lite olustig ibland när vissa helt öppet runt vårt middagsbord föreslår att de ska träffas för att äta middag, börja på en aktivitet tillsammans etcetera utan att ens fråga om jag eller min man är intresserade. Jag vet att vi alla är vuxna och att man inte kan äga en annan människa eller vänskap men det känns ändå lite tråkigt att vid vissa tillfällen känna sig decimerad till en ”sambandscentral”.

Det här kanske bara ligger hos mig själv och är något som jag får lära mig acceptera men jag tror inte att jag beter mig på samma sätt själv när jag är bortbjuden. Det känns som ett något pinsamt ämne att ta upp. Är det god stil att personer bara ignorerar den som har fört samman dem?Det är ohövligtatt de personer, som du har närmat varandra uppenbarligen till deras förnöjelse, går förbi dig som har skaffat dem denna glädje.

Svar: Det är inte så ovanligt att de personer man själv har som vänner också finner varandra! Man kan säga att det ligger i sakens natur att personer som man gillar också har trevligt tillsammans.

Men det är ohövligt och dumt att de personer, som du har närmat varandra uppenbarligen till deras förnöjelse, går förbi dig som har skaffat dem denna glädje. Så nästa gång du hör något sådant taktlöst och faktiskt ouppfostrat kan du med ett glatt leende säga ungefär ”oj så roligt att ni har funnit varandra, kommer ni ihåg att det var jag som förde er samman?”

Det är inte som att säga att ni är sura för att ni inte är tillfrågade eller att ni borde bjudas med. Men det är en hyfsad påminnelse om att man håller truten om de roligheter man planerar med andra när inte alla i sällskapet, inte ens de som stått faddrar till den nya vänskapen, får delta. Det blir en uteslutning av vissa som kan vara direkt obehaglig: ni duger inte. Sådant ska man förstå som vuxen.
