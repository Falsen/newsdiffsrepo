Uppdaterad Igår

Publicerad Igår


Saknade och döda efter terrorattacken



Tindra Englund


Följ skribent




Strax före klockan 17 i går körde en vit skåpbil in i människor på den populära boulevarden La Rambla i centrala Barcelona. Åtta timmar senare fick polisen larm om en ytterligare attack i staden Cambril. Där blev minst sex personer skadade, varav en polis.

På fredagen bekräftades att en kvinna som skadades i Cambrilsdådet avlidit av sina skador. Det innebär att 14 personer har nu bekräftats döda, men på grund av de många allvarlig skadade finns en stor risk att antalet dödsoffer kan komma att bli fler. Totalt har omkring 100 personer skadats i samband med attacken varav 15 rapporteras vara allvarligt skadade.

Sjuåriga Julian Cadman var på semester i Barcelona med sin mamma och är nu en av de saknade efter terrorattacken. Enligt The Telegraph befaras han vara död.

Sjuåringens mamma har hittats på ett av sjukhusen och är allvarligt skadad, samtidigt har släktingar till Julian gått ut på Facebook med en efterlysning efter pojken.

Enligt The Telegraph (som hänvisar till spanska medier) finns även ett treårigt barn bland dödsoffren. Barnet ska ha tagits in till sjukhuset San Pau – men kunde inte räddas.

Även en italiensk tvåbarnspappa och Francisco López Rodríguez, en 60 årig man från Granada ska ha avlidit i attacken. Enligt twitteruppgifter från en nära släkting avled Francisco López Rodríguez strax efter att han blev påkörd. Tvåbarnspappan ska enligt uppgifter från vänner till familjen ha dödats när han strosade ner längs La Rambla med sin femåriga son i handen. Sonen ska ha klarat sig då mamman lyckades rycka undan honom i säkerhet.

Enligt The Telegraph ska det italienska utrikesdepartementet gått ut med att den andra avlidna italienaren är Luca Russo. En 25-årig ingenjör som var på semester med sin fästmö.

På fredagsmorgonen hölls det en presskonferens med Jordi Sánchez, talesman för kriscentret Centre d'Urgencies i Emergencies Socials de Barcelona (CUESB). Flera spanska tv-team och Radio de Cataluña var på plats.

Sedan i går har de tagit hand om 100 anhöriga och personer som behövt psykologiskt stöd efter terrordådet. Men endast 17 personer har spenderat natten här på CUESB. De har omkring 20 personer som arbetar med att besöka sjukhus samt flygplatsen för att erbjuda hjälp till anhöriga som kommer till Barcelona.

I nuläget tror man att  alla som skadats i attentatet är turister från cirka 34 olika nationaliteter.

Har ni tagit hand om några svenska familjer?

–  Det vet jag inte, säger Jordi Sánchez.

UD hade på fredagsförmiddagen inga uppgifter om skadade eller döda svenskar.
