Gunnar Jonsson:   Macron spelar det polska kortet
Gunnar Jonsson

I slutet av förra veckan turnerade han i österled för att lobba för ändringar i EU:s utstationeringsdirektiv. Det reglerar tillfälligt arbete i andra medlemsstater och har länge varit en nagel i ögat på fackföreningar i rikare länder. Social dumpning, säger även Macron. Centraleuropéer invänder på goda grunder att Frankrike med flera mest vill begränsa konkurrensen, på den fria rörlighetens bekostnad.Att 39-åringe Macron har låtit sminka sig för en kvarts miljon skattekronor på tre månader putsar inte imagen.

EU-kommissionen vill revidera direktivet, Macron skulle gärna såga det i bitar. Därmed hoppas han neutralisera protester när hans plan för en mer flexibel arbetsmarknad läggs på bordet i september. Det ska bli lättare att anställa, men också att säga upp. Militanta fack har lovat att strejka sönder förslagen.

Utstationerade utgör inte ens 1 procent av arbetskraften inom EU. Någon lönenedpressning verkar de inte ha orsakat. Macrons arbetsmarknadsreform är rätt tänkt, men när han utnyttjar polacker för att driva igenom den är det inte alldeles övertygande.

Presidenten talade väl om globalisering och EU i valrörelsen, men har onekligen en gammelfransk protektionistisk ådra. Unionen är till för att skydda sina medborgare, säger han, men den ska också vara ett verktyg för Paris intressen. Utlänningar ska varken komma och jobba eller köpa upp franska företag hur som helst.

Macron tycks dessutom vara redo för lite byteshandel. Om östeuropéerna går med på ett ändrat utstationeringsdirektiv, så tänker han inte vara den som bråkar om att Slovakien vägrar ta emot flyktingar enligt EU:s omfördelningssystem. Detta väcker ändå inte samma entusiasm i Frankrike som i Tyskland eller Sverige.

Förtroenderaset för Macron beror delvis på att många av hans väljare i första hand sa nej till Marine Le Pen, men också på misstag och arrogans. Att 39-åringen har låtit sminka sig för en kvarts miljon skattekronor på tre månader putsar inte imagen. Då kommer ett ilsket gräl med Polen väl till pass.
