Puttern sviker Stenson
TT

Efter två dagars spel, och många knappa puttmissar, är svensken ett slag över Glen Oaks-banans par. Det ger honom för närvarande en delad 45:e plats, sju slag bakom täten. Resultatet lär räcka för att Stenson ska få spela vidare i helgen.

Jonas Blixt och David Lingmerth, de två övriga svenskarna i tävlingen på Long Island i New York, har inte spelat färdigt andra rundan.

Nästa vecka reduceras startfältet i det så kallade Fedex Cup från 125 till 100 spelare. I finalen på East Lake i Atlanta deltar de 30 spelare som samlat ihop flest poäng under säsongen.
