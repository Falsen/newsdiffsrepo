Larsson utslagen ur US Open direkt
TT

Kroatienfödda australiskan Ajla Tomljanovic, rankad 232:a i världen, vann i två raka set, 7–5, 6–4, och skickade något oväntat ut svenskan direkt.

Lite extra typiskt var det för den 56:e-rankade Larsson då motståndet i nästa omgång såg ut att bli enklare än förväntat. Det brittiska hoppet, sjundeseedade Johanna Konta, åkte överraskande ut mot serbiskan Aleksandra Krunic med 1–2 i set, och kommer inte att upprepa framgången från Wimbledon förra månaden, då hon gick till semifinal.

Nu blir det i stället Krunic och Tomljanovic som gör upp om fortsatt avancemang.

En svensk spelare återstår i turneringen. Rebecca Peterson spelar sin första match på tisdagen, mot tjeckiskan Denisa Allertova.
