Gatlin ber offentligt om ursäkt för första gången
Malena Johansson

Justin Gatlin buades ut både under tävlingarna och medaljceremonin, när han vann 100-metersloppet i London som Usain Bolt hade tänkt skulle bli hans sista triumf innan han lade ner karriären.

Nu berättar amerikanen om hur det kändes att höra publiken.if(DN&&DN.Ads){DN.Ads.initAd('182aad0b-art1');}

– Det gjorde ont, för jag är inte där för mig själv, jag står där uppe för mitt land, jag står där för mina supportrar, jag gjorde det inte för mig själv, säger han.

–Jag tittar på min familj och vad de fick gå igenom, att sitta på läktaren och se sitt barn buas ut. Inte från folk långt borta utan folk som satt axel mot axel med dem. Det gör mig ledsen. Jag tittade runtomkring mig och det var folk i mitt lopp som också hade varit avtängda. Men lustigt nog hörde jag inga andra burop. Det får mig att tänka att sporten är okej med att folk kommer tillbaka och springer och tävlar, men är sporten okej med att de som har haft avstängningar vinner?

Gatlin har stängts av två gånger, den första för ett misstag med hans ADHD-medicin. Andra gången var 2006, för testosteron. Gatlin menade att det var på grund av ett sabotage mot honom och att han inte medvetet dopade sig, men han skrev ett brev med en ursäkt till IAAF. Utåt har han däremot inte visat mycket ånger. Tills nu.

– Jag ber om ursäkt för det som jag har gjort fel och blåtiror som jag har orsakat sporten. Jag älskar sporten och det är därför jag har kommit tillbaka för att springa och föröska springa så bra jag kan, och för det har jag jobbat hårt för att rätta till de saker som jag har gjort fel.
