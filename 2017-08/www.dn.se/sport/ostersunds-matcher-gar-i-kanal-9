Östersunds matcher går i Kanal 9
TT

– Kanal 9 är vår huvudkanal för Europa League. Det är självklart att Östersunds matcher ska gå i den stora kanalen, det är ju en saga och det vill vi gärna haka på, säger sportchefen Emir Osmanbegovic till TT.

– Det är jättekul att vi har ett svenskt lag i Europa League, det är första gången sedan vi skaffade rättigheterna till turneringen. De fick också en ganska trevlig grupp med bland annat Bilbao och Hertha Berlin så det blir fina matcher.

Östersunds playoffmatcher mot Paok Thessaloniki sändes inte av något tv-bolag. Det första mötet sändes av Mittmedia och det andra av klubben själv.

– Vi hade för avsikt att sända båda matcherna och lade ett bra bud. Men vi fick som svar att vi bara fick köpa den första matchen och sedan skulle det förhandlas på nytt om den andra. Det är lite som att köpa första halvlek och inte den andra och därför tackade vi nej.
