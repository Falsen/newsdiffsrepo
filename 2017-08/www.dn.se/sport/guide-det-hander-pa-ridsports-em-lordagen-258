Guide: Det händer på ridsports-EM lördagen 25/8
Malin Fransson

Folkfest i SlottsskogenPå lördagen är det dags för fyrspannskuskarnas maratonprov. De kommer först att köra från Heden till Slottsskogen där maratonbanan sedan väntar. Där är det fri entré och arrangörerna hoppas på upp till 30.000 besökare.

Dressyr till musikDressyrryttarna är framme vid sin sista EM-klass. Under lördagen rider de 15 bästa ekipagen sina kür-program på Ullevi.

Kür innebbär att ryttarna själva har satt ihop sina individuella dressyrprogram och programmet rids till musik som ryttarna också har valt.

Ofta är det kür-klasserna som lockar störst publik och mycket biljetter har också sålts till lördagens klass.

Tre svenska ryttare kommer att tävla om de sista dressyrmedaljerna i detta Europamästerskap. De tre är: Therese Nilshagen, Patrik Kittel och Tinne Vilhelmson Silfvén.

Vad gör hoppryttarna under lördagen?Efter den sena lagtävlingen på fredag kvällen får både ryttare och hästar ledigt under lördagen för att kunna börja uppladdningen inför söndagens individuella EM-final.

På lördagskvällen avgörs visserligen en Grand Prix- hoppning, men i den klassen startar inga EM-ekipage utan i stället är det lagens reserv som då tävlar.

Solen är tillbakaEfter en molnig fredag skiner solen åter igen över EM-staden Göteborg. Någon riktigt sommarvärme blir det dock inte utan temperaturen mitt på dagen blir mellan 15 och 16 grader enligt SMHI.

TV-tiderKörning 09.00-14.15 SVT1, svtsport.se och SVT PlayDressyr, Kür final 14.15-18.00 SVT1, svtsport.se och SVT Play
