Guide: Det händer på ridsport-EM söndagen 27/8
Malin Fransson

Hoppfinalen i två omgångarSöndagens huvudnummer är den individuella hoppfinalen på Ullevi. Den här gången blir det dessutom lite extra spännande för den svenska publiken eftersom Peder Fredricson och All In är i ledningen.

Finalen är öppen för de 25 bästa efter de tre kvalomgångarna och Peder Fredricson får sällskap i finalen av ytterligare ett svenskt ekipage Henrik von Eckermann och Mary Lou.

Douglas Lindelöw och Zacramento låg 27:a efter kvalomgångarna men när ett par ekipage som var före honom i resultatlistan hoppade av erbjöds Douglas en finalplats. Douglas valde dock att tacka nej till platsen eftersom han var långt efter de bästa och därför ansåg att det var bättre att spara hästen.

Kuskarna i medaljkampEfter två dagars tävlande – dressyr i fredags och maraton i lördag – är fyrspannen på söndagen framme vid avgörandet när precisionskörningen avgörs på Heden på söndag förmiddag.

Ijsbrand Chardon från Nederländerna är i ledningen individuellt före Edouard Simonet från Belgien. Trea ligger Christoph Sandmann från Tyskland.

I lagtävlingen är det Holland som toppar före Tyskland.

Final för unga ryttarePå söndagsförmiddagen är det dags för final i Lövsta Future Challenge i hoppning. Tävlingen är öppen för ryttare upp till 25 år. Sveriges representanter i finalen är Karin Martinsen och Irma Karlsson.

Sol den sista dagenEM i Göteborg inleddes i solsken och det ser ut som om avslutningen också blir solig. Enligt SMHI kommer det att regna en del tidigt på morgonen, men redan åtta ska det upphöra och solen ska börja titta fram.

TV-tiderKörning Koner, final 09.00-14.00 SVT1, svtsport.se och SVT PlayHoppning, final 14.00-16.30 SVT1, svtsport.se och SVT PlayAvslutningen 16.30-17.55 SVT1, svtsport.se och SVT Play
