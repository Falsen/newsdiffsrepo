Uppdaterad 12:45

Publicerad 08:57


Tunga skador för Piraterna i ekonomisk kris

TT


Han skadade sig under en seriematch i Polen i helgen.

”Dåliga nyheter. Jag är för närvarande på sjukhus efter en krasch i Gorzow. Har fått en fraktur i axeln. För tillfället vet jag inte hur länge jag är borta men jag hoppas att vara tillbaka på banan snart igen”, skrev dansken på sitt Instagramkonto sent på söndagskvällen.

Till jv.dk säger han:

– Jag tror inte att jag kommer köra i ligorna mer i år.

Däremot kan det bli aktuellt att vara med i någon av GP-tävlingarna i oktober.– Det är en grand prix i Torun om sex veckor och sedan är det avslutningen i Melbourne.

Enligt aktuellspeedway.se ska dessutom Piraternas andre dansk Peter Kildemand ha brutit ett finger i söndagens matchen mellan Leszno och Rybnik.

Piraterna, som sedan tidigare har Greg Hancock på skadelistan, möter Dackarna borta under tisdagen. Motalalaget har två poäng upp till slutspel och en ner till nedflyttningsplats.

I fredags skrev Corren om att speedwayklubben även dras med ekonomiska bekymmer. Förarnas löner har inte betalats ut den senaste tiden.

– Det är en katastrofsäsong. Det är kris i klubben. Vi ska reda ut det, det tror jag att vi gör. Men nu är vi i en situation vi inte varit i tidigare, sade ordföranden Roger Månsson till tidningen.
