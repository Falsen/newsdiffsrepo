Sven Gustavsson:   Tidemands nya VM-titel borde ge honom chansen bland de stora
Sven Gustavsson

Sedan Sebastien Loeb segrade sönder rally-VM håller klassen på att resa sig igen. En rad unga förare har fått chansen i de få säten där man kan köra om VM-titeln.

Men som alltid handlar det om att vinna titlar samtidigt som det ska öppna sig för en plats i något av teamen.if(DN&&DN.Ads){DN.Ads.initAd('0f0657f3-art1');}

26-åringen från Charlottenberg var på väg in i rallycross-VM, men vände åter till rally där han 2013 blev juniorvärldsmästare och 2014 vann han WRC 2. I söndags vann han återigen WRC 2-klassen efter tredjeplatsen på asfalten i Tyska VM-rallyt.

Totalt har värmlänningen vunnit fyra av de sex rallyn han kört i år. I de två andra blev han tvåa och trea. Ett imponerande facit.

Titeln betyder att man redan nu siktar mot 2018. Målet för Tidemand och kartläsaren Jonas Andersson är en plats i WRC, den stora VM-klassen.

Tidemand har kontakt med ett norskt talangutvecklingsföretag som redan fått in norrmannen Andreas Mikkelsen och finländaren Esapekka Lappi i WRC. Den senare hamnade i det helfinska nya Toyota-teamet lett av fyrfaldige världsmästaren Tommi Mäkinen efter att han vann WRC 2 i fjol. Alltså den titel Tidemand nu säkrat.

Hur bra tajmning är det för värmlänningen? Vad finns det för platser till 2018?

Sebastien Ogier är på väg mot ytterligare en VM-titel och det ser ut som att han återvänder till Citroën 2018. Det skulle öppna för en plats hos Ford.

Teamchefen Malcolm Wilson gillar Tidemand och drar sig inte för att satsa på unga talanger, men teamet har ekonomiska problem. Går inte brittiska Ford in med en större satsning kan Tidemand behöva ha med sig starka sponsorer för att få en chans där.

Ändå känns det som värmlänningens bästa chans just nu.

Citroën är mer långsökt, men efter misslyckandet i år kan vad som helst hända. Varken Craig Breen eller Stephane Lefebvre känns bättre än den färske WRC 2-mästaren. Skulle vara en bra sits för Tidemand även om Ogier givetvis skulle bli försteförare.

I Toyotas finska dream team har Juho Hänninen lyckats minst bra. Men där verkar det som att VM-trean estländaren Ott Tänak hamnar.

Hyundai ska behålla sin förartrio också nästa år.
