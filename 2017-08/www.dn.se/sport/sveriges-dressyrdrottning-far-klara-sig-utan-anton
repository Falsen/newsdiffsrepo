Publicerad 06:00


Sveriges dressyrdrottning får klara sig utan Anton
Malin Fransson

Tinne fortsätter med ett leende:

– Han är på riktigt störd över det och förstår inte varför.

Solen skiner i EM-staden Göteborg och på tisdagen är det dags för dressyrryttarna att göra entré på Ullevis nylagda dressyrbana.

För Tinne Vilhelmson Silfvén är det en dröm att efter alla år i världstoppen få rida ett mästerskap på hemmaplan, men drömmen att få göra det med sin bästa häst Don Auriello spolierades en vårdag när Tinne fick beskedet att valacken drabbats av en ligamentskada.

– Det är klart att det först var en besvikelse, men det viktigaste är att Anton mår bra och det gör han nu, säger Tinne.

– Jag har börjat rida honom lite grann och han riktigt studsar av glädje när han inser att vi ska upp till ridbanan, fortsätter Tinne med ett leende.

När kan Anton vara tillbaka på tävlingsbanan igen?

– Jag vet inte, och det finns ingen anledning att skynda på honom utan det får ta den tid det tar.

Med Anton borta är det 14-årige valacken Paridon Magi som är Tinnes EM-häst.

– Med tanke på att det här är Paridon Magi första mästerskap blir mer taktik och planering än i vanliga fall. Med Anton har jag vid det här laget rutiner som jag kan följa men den här gången är allt nytt, säger Tinne Vilhelmson.

– Samtidigt är det roligt och spännande, fortsätter Tinne.

EM i Göteborg blir Tinnes tionde EM. Därmed tangerar hon Ulla Håkanssons rekord i antal Europamästerskap.

– Mitt första EM var i Lipica 1993 om jag minns rätt (det gör hon), men mitt första mästerskap var OS året före, berättar Tinne Vilhelmson Silfvén som fyllde 50 i juli.

Lagtävlingen i dressyr pågår under två dagar. Två av lagryttarna rider på tisdagen och två på onsdagen. För Sverige blir det Rose Mathisen och Tinne Vilhelmson Silfvén som fått uppdraget att ge Sverige en bra start i lagtävlingen.

Läs mer: Otåliga Malin Baryard Johnsson gillar att starta tidigt
