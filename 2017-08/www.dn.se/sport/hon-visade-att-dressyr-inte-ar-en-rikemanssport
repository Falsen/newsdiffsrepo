”Hon visade att dressyr inte är en rikemanssport”
Malin Fransson

– Budskapet hon därmed sände ut var väldigt viktigt. Charlottes historia underströk att dressyr inte är en rikemanssport. Det är inte så enkelt att man kan köpa en dyr häst och sedan vinner man OS-guld, fortsätter Patrik Kittel.

Lagtävlingen i dressyr i Göteborg, som inleddes på tisdagen, avslutas på onsdag kväll.if(DN&&DN.Ads){DN.Ads.initAd('62f97524-art1');}

Läs mer: Sverige med i medaljkampen

Bland alla stjärnor i startfältet är det ett ekipage som saknas.

Efter OS-guldet i Rio förra sommaren var det sluttävlat för Storbritanniens Charlotte Dujardin och den fantastiske valacken Valegro.

14-årige Valegro var redo att gå i pension, och även om Charlotte Dujardin fortfarande tävlar regelbundet har hon för närvarande ingen häst som kan gå ett mästerskap.

Därmed blir det ingen uppvisning på Ullevi av dressyrsportens ”golden girl”.

– Jag tror att det kommer att bli svårt för någon annan ryttare att dominera på samma sätt som Charlotte gjorde, åtminstone under de kommande åren, säger svenska EM-ryttaren Tinne Vilhelmson Silfvén.

Det var under OS i London 2012 som Charlotte Dujardin och hästen Valegro presenterade sig för den stora allmänheten.

På OS-banan bjöd ekipaget på en uppvisning som fängslade och fascinerade även de som i vanliga fall inte är intresserade av ridsport.

Ekipaget tog guld både individuellt och i lag, och den då 27-åriga Charlotte Dujardin grät glädjetårar.

Gulden i London blev startskottet på fyra framgångsrika år för Charlotte och Valegro.

På dressyrbanan tog ekipaget sporten till en ny nivå.

Ekipaget har världsrekordet i samtliga tre dressyrklasser Grand Prix, Grand Prix Special och kür.

– Det kommer nog att ta sin tid innan någon slår de rekorden, säger Patrik Kittel.

– Jag kommer fortfarande i detalj ihåg när de slog världsrekordet i kür i London (2014). Jag fick gåshud när jag såg henne och Valegro. Det var det bästa som jag någonsin har sett från första till sista halten, fortsätter Kittel.

Det var inte bara på dressyrbanan som Charlotte Dujardin tog sporten till en ny nivå.

Under hela hennes och Valegros karriär fanns det en lekfullhet och lust över allt ekipaget gjorde, och hon var aldrig rädd för att visa sina känslor.

Charlotte Dujardins väg mot toppen grundlades när hon som 22-åring började jobba hos den framgångsrike dressyrryttaren och tränaren Carl Hester – som är på plats i Göteborg för att tävla om EM-medaljer.

Han såg Charlottes talang – och hennes vilja att arbeta hårt – och gav henne chansen att få ansvaret att utveckla Valegro.

Resten är som det brukar heta historia.

När och om Charlotte Dujardin är tillbaka på den stora scenen återstår att se.

– Dressyrsporten är inne i förändringens tid – och det ser jag som något positivt. Det har kommit fram en rad unga duktiga ryttare som rider på bra hästar och de ser till att utvecklingen drivs framåt, säger Tinne Vilhelmson Silfvén.

– På många sätt var det Charlotte som var startskottet på det. Hon visade att det går att slå igenom i vår sport som ung ryttare och inspirerade på så sätt många andra, fortsätter Tinne Vilhelmson Silfvén.

Läs mer: Nilshagen och Dante tillbaka efter krossade OS-drömmen
