Publicerad 2017-08-19


Europa fortsatt under press i Solheim Cup



TT


Följ skribent




När Solheim Cup i Des Moines, Iowa, inleddes på fredagen så imponerade Europa och tog ledningen med 2,5–1,5 efter foursomebollarna.

Men när spelformen också inledde lördagens spel av den prestigefulla lagtävlingen i golf blev det inte lika många poäng.

De amerikanska paren Cristie Kerr/Lexi Thompson och Paula Creamer/Austin Ernst utklassade sina europeiska motståndarpar Jodi Ewart Shadoff/Caroline Masson och Melissa Reid/Emily Pedersen.

Matcherna var avgjorda redan efter hål 15 och USA säkrade två nya poäng till en 7,5–2,5-ledning i totalställningen.Svenska Anna Nordqvist – Europas högst rankade spelare – och hennes engelska spelpartner Georgia Hall, som besegrade Creamer/Ernst på fredagen, spelade däremot tryggt och säkert i sin match mot Stacy Lewis och Gerina Piller.

Men Nordqvist/Hall avgjorde på 17:e green när 21-åriga Hall satte en fin parputt som delade hålet med amerikanskorna och gjorde ledningen ointaglig.

– Det var viktigt för att få en poäng på tavlan, säger Nordqvist.

– Greenerna var lite långsammare i dag och det var lite svårare, vilket gjorde att alla vi satte lite färre puttar men överlag spelade vi riktigt stabilt.

Europa reducerade till 4,5–7,5 sedan Catriona Matthew och Karine Icher också avgjort på 17:e i mötet med Michelle Wie och Danielle Kang.Solheim Cup fortsätter nu med bästbollar och där finns Nordqvist, som avstod spel under eftermiddagen i går, med och spelar tillsammans med Jodi Ewart Shadoff mot amerikanska paret Lizette Salas och Angel Yin.

– Ja, hon ska ut. Hon måste orka. Hon vill spela och det var därför vi vilade henne i går, säger kapten Annika Sörenstam.TT:

Hur ser du på fortsättningen?– USA hade sitt party i går, nu är det vår tur.

Även Madelene Sagström återfinns i Europas uppställning för bästbollarna.
