Stenson skadad – drar sig ur slutspelstävling
TT

Enligt AP har den 41-årige svensken rekommenderats till vila av sin fysioterapeut.

Henrik Stenson har knäproblem och tvingas dra sig ur veckans slutspelstävling på USA-touren.Golfstjärnan riskerar därmed att missa finalen, men tänker göra ett försök till att ta sig dit.Henrik Stenson lämnar återbud till tävlingen i Boston – den andra av totalt fyra i Fedex Cup-slutspelet – på grund av bekymmer med det opererade högerknäet, skriver bland andra Golf Channel och nyhetsbyrån AP.Enligt AP har den 41-årige svensken rekommenderats till vila av sin fysioterapeut.– Han börjar bli gammal vet du... Knäet är lite stelt och då tyckte han att det var bäst att stå över, säger Stensons assistent Sarah Skönby.Stenson – som halkade ned från sjätte till åttonde plats på världsrankningen efter den gångna helgens tävling, där han slutade på 17:e plats – försämrar därmed sina chanser att nå finalen i Atlanta, dit de 30 bästa på Fedex Cup-rankningen kvalar in och där segraren får 10 miljoner dollar.Stenson ligger på 22:a plats, med 207 poäng ned till strecket – en buffert motsvarande belöningen för en 16:e-placering under slutspelet (212 poäng).De 70 bästa spelarna får spela den tredje slutspelstävlingen som avgörs i Lake Forest, Illinois, efter en veckas tävlingsuppehåll. Där ska Stenson kunna spela, vilket också innebär att han kommer upp i 15 tävlingar på USA-touren – villkoret för att få behålla medlemskapet.– Våra förhoppningar om det är väldigt stora, säger Sarah Skönby.Stenson vann slutspelet 2013.
