Neymar stämmer Barcelona
Erik Nilson

Enligt Neymar och hans bolag N & N Consultoria har Neymar uppfyllt kraven som Barcelona ställde på honom under hans tid som spelare.

Enligt BBC har det internationella fotbollförbundet FIFA nu fått in en stämningsansökan från Neymar för att Barcelona inte betalade ut en lojalitetsbonus som fanns i kontraktet som brassen skrev under i november i fjol. Neymar vill ha 26 miljoner euro, motsvarande 247 miljoner kronor.

I tisdags kom beskedet från Barça att klubben stämmer Neymar för kontraktsbrott på motsvarande 89 miljoner kronor. Även i det fallet handlar det om lojalitetsbonusen. Ord verkar med andra ord stå mot ord i den här affären.

FIFA har bekräftat att man ska utreda Neymars stämning mot Barcelona.

I början av augusti blev Neymar den dyraste fotbollsspelaren genom tiderna när han köpte ut sig ur sitt kontrakt med Barcelona för 2,13 miljarder kronor och blev klar för Paris Saint-Germain.

Erik Nilson: Toppfotbollen kommer att spränga sig själv
