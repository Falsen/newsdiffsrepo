USA-proffset Gustav Svensson tillbaka i landslaget
DN

Sverige leder grupp A i VM-kvalet, på bättre målskillnad än Frankrike, inför mästerskapet i Ryssland nästa sommar.

Nu väntar två viktiga bortamatcher, mot först Bulgarien den 31 augusti och sedan mot Belarus den 3 september.

Gustav Svensson var senast med i landlaget i playoff-matcherna mot Danmark i november 2015, och tas ut av Janne Andersson för första gången. Sam Larsson är inte med, medan Samuel Armenteros och Alexander Fransson får chansen. John Guidetti är skadad och inte med.

– Gustav har varit på vår radar sedan vi började förra hösten. En tuff, rejäl mittfältare som vinner närkamper, säger Andersson om Seattle Sounders-spelaren.

– Vi har sett ett antal matcher med honom via nätet, men jag har inte varit där. Han har gjort det jättebra där, och han har varit med hela tiden, har varit precis utanför, så nu tyckte jag att det var läge att ta med honom den här gången.
