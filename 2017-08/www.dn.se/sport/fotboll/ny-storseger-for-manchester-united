Uppdaterad 2017-08-19

Publicerad 2017-08-19


Ny storseger för Manchester United
TT

Fyra mål hemma mot West Ham i premiären, med Nilsson Lindelöf på läktaren, följdes upp med lika många mål i walesiska Swansea. Och nu fanns den svenske landslagsbacken på Manchester Uniteds bänk, men byttes aldrig in.

23-åringen fick i stället se lagkompisarna som gjorde mål förra helgen näta igen.

Romelu Lukaku prickade in 2–0, Paul Pogba lyfte in 3–0 och Anthony Martial hoppade på nytt in och punkterade tillställningen genom att placera in 4–0. De tre målen kom mellan minut 80 och 84.Pogba hade assist till det fjärde målet och låg även bakom ledningsmålet, som kom just före paus.

Den franske mittfältaren nickade en vänsterhörna. Swanseas målvakt Lukasz Fabianski fick upp en hand och tippade bollen i ribban och ner på mållinjen. På returen sulade Eric Bailly sedan in bollen i nät.

Noterbart är även att Henrich Mchitarjan hade två framspelningar i matchen. Han har nu totalt fyra under de två inledande omgångarna i Premier League, som tabelltoppas av just United.

Martin Olsson och hans Swansea har inlett med en poäng på två matcher.

– Laget agerade med pondus och försökte hela tiden driva bollen framåt. Jag är väldigt glad, säger tränaren José Mourinho.Fjolårssäsongens ligafemma Arsenal har inte heller inlett den här Premier League-säsongen som något vidare topplag.

I bortamötet med Stoke – på 13:e plats förra säsongen – blev det en 0–1-förlust sedan spanske anfallaren Jesé avgjort matchen i den 47:e matchminuten.

Den tidigare Paris SG-spelarens första mål, i sin debut, för Stoke.Ett storlag det gick bättre för var Liverpool

Hemma mot Crystal Palace vann laget med 1–0. Sadio Mané fick bollen i straffområdet, i den 73:e minuten. Sekunderna senare jublade hemmafansen, som såg sitt lag tappa en 3–2-ledning på tilläggstid i premiären. Från den startelvan byttes flera spelare ut då laget ska spela retur mot Hoffenheim i Champions League-kvalet nästa vecka.

Samtidigt vann West Bromwich med 1–0 för andra ligamatchen i rad, nu mot Burnley. Watford besegrade Bournemouth med 2–0. Samma siffror vann Leicester med mot Brighton. Southampton hade eftermiddagens senaste avgörande, då Charlie Austin lade in 3–2 mot West Ham på straff i slutminuten.
