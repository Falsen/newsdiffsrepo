Lantz sparkas av Örgryte

TT


Lantz sparkades dagen efter cupnederlaget. Det skriver klubben på sin webbplats.

”Vi hade ett lugnt och stilla samtal med Marcus. Båda parter är överens om att vi har kört fast i samarbetet. Vi har svårt att se hur vi kan fortsätta vårt samarbete utifrån hur förutsättningarna ser ut. Det är bättre och mer ärligt att avbryta samarbetet nu. Det är ett enat styrelsebeslut”, säger Örgrytes ordförande Joacim Nordh.

Lagets assisterande tränare Sören Börjesson blir tills vidare ny huvudansvarig. Hans första uppdrag blir tabelltvåan Dalkurd borta på lördag.

När två tredjedelar av superettan är spelad är Örgryte ett mittenlag, men det är bara fyra poäng ner till negativ kvalplats.
