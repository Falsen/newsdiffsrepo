Målet i damallsvenska derbyt: 10 000 åskådare
Mikaela HedbergJan Jönsson

– Vi satsar på att bli 10.000, men det har varit lite tryck på biljetterna så jag hoppas vi kommer slå det, säger FC Rosengårds sportchef Therese Sjögran.

I september 2013 spelade damlandslaget i fotboll VM-kval mot Polen på Swedbank stadion. Sverige vann med 2–0 inför 6.112 åskådare.

Ungefär lika många har redan försäkrat sig om en biljett till onsdagskvällen derby på Swedbank stadion. Nu hoppas arrangörerna på bra väder och folkvandring efter sena beslut, så att publikrekordet för damallsvenskan överträffas (9.413 åskådare på Linköping–Umeå 2008).

– Hoppas vi kan slå rekordet, men ändå riktigt, riktigt bra att vi ska få hit så mycket folk, för det blir en annan stämning, säger Rosengårds mittfältare Ebba Wieder till Sydsvenskan.

– Det är såklart skitcoolt, verkligen. Man märker att det är en större match.

LB07 har ett hemmasnitt på sina matcher i år på 324 åskådare. FC Rosengårds hemmasnitt i år ligger på 1.103 åskådare.
