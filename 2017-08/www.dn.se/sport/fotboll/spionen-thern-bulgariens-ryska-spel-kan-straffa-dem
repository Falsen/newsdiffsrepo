Spionen Thern: Bulgariens ryska spel kan straffa dem
Anders Sännås Lundqvist

Men det är ett delvis försvagat Bulgarien som kommer till spel. Anfallaren Spas Delev, som gjorde båda målen när Bulgarien besegrade Nederländerna med 2-0, är skadad.

Även lagkaptenen Svetoslav Dyakov och vänsterbreddaren Aleksandar Tonev är borta, avstängd respektive skadad.

– Som de har förändrat sitt spel är det ett mer kompakt Bulgarien än det vi såg på Friends i höstas. De blir inte så utdragna när de tappar boll, säger Thern.

– Sedan är ju forwarden Delev skadad. Han var ett djupledshot som de inte haft så mycket innan.

– Vi får spekulera i vem som kommer att starta i stället. Men det är ingen som är så snabb som Delev.

– Sedan har jag också sett att de varierat kortpassningsspelet med lite längre bollar. Då blir det mindre risk för dem på egen planhalva. Och är man inte vaken kan de skapa målchanser med en längre boll. Men vi är förberedda på det. Hur stor skillnad mellan hemma och borta för Bulgarien?

– Det visar sig i statistiken. Det var väl Norge senast, 2015, som slog dem här med 1-0. Så de är bra hemma, men vi är förberedda och hoppas kunna upprepa det vi gjorde hemma (3-0). De brister de hade då har väl blivit lite bättre, men de finns fortfarande. – Det är inte så lätt att komma till de forna öststatsländerna, att bara komma hit och tro att man kan plocka poäng. Men det känns som vi har en bra utgångspunkt, med tanke på det resultat vi gjorde hemma. Och jag tror de har väldigt stor respekt för det svenska landslaget. Hur involverad är du?

– Jag ger bara Janne (Andersson) och Peter (Wettergren) det material jag har. Vad jag tror Bulgarien har för svagheter, hur jag tror de kommer att spela och hur jag tror de kommer att försöka skapa sina målchanser. Vilka skador och avstängningar har Bulgarien?

– Tonev, som spelade vänsterytter senast, är borta ur truppen. Plus då Delev som är central i anfallslinjen.

– Sedan är det Dyakov, deras lagkapten, som varit ankare på mittfältet, som hämtat mycket boll, han är avstängd.

– Men det blir fem eller sex spelare som är nya, jämfört med det lag de hade när vi mötte dem på Friends. Vad innebär skadorna och avstängningarna? Hur tongivande är de här spelarna?

– De har varit bra. Delev gjorde ju båda målen mot Nederländerna. Han var en injektion tycker jag, jämfört med de matcher jag sett innan, med ideliga löpningar bakom motståndarnas backlinje.

– Men de spelare som ersatt nu har jag sett väldigt lite. Milanov, som spelar i CSKA Moskva, är en som jag tror kan komma att spela till vänster i anfallet. Galabinov är en forward som har gått över till Genoa från Frossinone, som är duktig i boxen, och gjort en del mål även i den italienska ligan.

– Men oavsett är de bra fotbollsspelare som kommer in. Men hur mycket de tappar i helheten vet jag inte. Deras försvarsspel?

– Det varierar. Kompaktare än tidigare. Men de kan sätta hög press också. Och det tror jag kanske de kommer att testa lite i början på matchen. Men sedan blir de lätt djupa, om inte pressen biter. Då kan det bli mycket folk runt eget straffområde.

– Men kan vi ha bra rörelse tror jag vi kommer att skapa målchanser.

– Deras spelidé är att vinner man boll vill man hitta två, tre snabba korta pass för att kunna komma upp med folk. Men i de senaste matcherna, när de blivit lite pressade, har de valt att lägga lite längre bollar i stället. Kanske beroende på att Delev kom in och var aggressiv i sina löpningar i djupet.

– Men vi får se om den som ersätter är mer en targetspelare som dom lyfter mot, för att minimera de fel de gjort på egen planhalva, när de tappat boll och släppt in lite mål som resultat. – Försvarsmässigt handlar det om mycket markeringsinslag, nästan man-man. De följer sina spelare väldigt långt upp i planen, och även ut på kanterna. Så kan man dra med dem med löpningar kan man skaffa ytor åt medspelare. Sverige har haft förhållandevis lätt mot lag från det forna östblocket sedan 90-talet. Varför?

– Tror det kan vara att de spelar man-man defensivt, och vi spelar en annan typ av spel, mer varierat.

– Lag som spelar man-man varierar det med zonmarkering. Följer gärna sina spelare, forwards kan de följa nästan hela vägen till mittlinjen. Då säger det sig självt att det blir ytor för andra spelare när det blir tomma hål i deras backlinje. Och det har vi nog genom åren varit bra på att utnyttja. Vi är organiserade, metodiska och brukar inte falla alltför långt ifrån våra matchidéer.

– Öststater har det här ryska i sig, med kortpassningsspel och mycket folk som löper, riskerar mycket när de går till anfall med mycket folk involverade. Men tappar de boll så finns det ytor för motståndaren. – Generellt tycker jag att lag som har den ryskinfluerade fotbollen har ett härligt flyt i spelet när det fungerar. Men knackar det lite så får de problem.

Läs mer: Janne Andersson magsjuk dagen före VM-kvalet
