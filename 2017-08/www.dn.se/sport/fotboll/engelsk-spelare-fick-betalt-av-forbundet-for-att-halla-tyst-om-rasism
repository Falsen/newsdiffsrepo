Engelsk spelare fick betalt av förbundet för att hålla tyst om rasism
Malena Johansson

I en lång intervju med The Guardian berättar Aluko bland annat om ett tillfälle 2014 då spelarnas familjer skulle komma och se dem spela på Wembley, och hon stod bredvid förbundskaptenen.

– Han frågade mig om jag hade någon som skulle komma dit och jag sade att min famij skulle komma från Nigeria. ”Ah”, sade han, ”Nigeria? Se till att de inte tar ebola med sig”.if(DN&&DN.Ads){DN.Ads.initAd('3db889d0-art1');}

Chelseaspelaren Alkuo, som har spelat i landslaget i elva år, menade att hon blivit utsatt för mobbning och diskriminering av Samson. Hon berättade även om en annan spelare som hade uppget att hon fått rasistiska kommentarer från Samson, men hon förhördes aldrig av det engelska förbundet FA. Förbundet friade Samson helt.

Förbundet säger att anledningen är att de aldrig fick reda på vem spelaren var. De menar också att Aluko inte har samarbetat med utredningen.

Aluko säger att FA:s utredning är en ”fars” som bara syftar till att rentvå Samson, inte ta reda på sanningen. En vecka efter att hon först hade berättat om vad hon upplevt sade Samson till henne att hon inte skulle tas ut i landslaget. Hon hade sett frånvarande ut på en samling, sade han.

– Jag tror inte att det är ett samanträffande. Jag tror att det var vedergällning, säger hon.

– Jag spelade väldigt bra just då. Jag hade gjort 12 mål på 16 starter för Enland under Mark Samson. Jag var inte villig att acceptera att mitt uppträdande hade varit dåligt för jag fick inga exempel alls på dåligt uppträdande.

I en uppgörelse fick Aluko 80.000 pund, ungefär motsvarande 840.000 kronor, av FA.
