Wettergren: Saknas Janne får jag vara överens med mig själv
Anders Sännås Lundqvist

Wettergren som genom hela sin karriär envist hållit sig till rollen som assisterande i de lag han verkat i. Nu tvingades han ut i rampljuset.

Och om inte Janne Andersson tillfrisknar kan det bli Wettergren som leder Sverige i det viktiga kvalmötet.

Hur ser du på det?

– Har inte pratat om det än. Men om så sker ska vi lösa det på bästa sätt. Men vi förutsätter att Janne är tillbaka, pratade med honom på telefon och han känner sig redan bättre.

När hade du senast rollen som ansvarig?

– Ska se när det var. Måste vara under Elfsborgstiden, när Magnus (Haglund) var avstängd någon match.

Vad innebär det för dig?

– Inga förändringar. Vi diskuterar hela tiden. Och jag är alltid lika delaktig. Men någon ska alltid ha sista ordet, och det är Janne. Nu får jag vara överens med mig själv, skämt åsido, sade Wettergren och log.

Är fler drabbade?

– Ingen annan i truppen har känt någonting. Och alla har ju ätit samma mat.

Wettergren sade också att han aldrig är orolig inför en match.

– Vi förbereder oss på samma sätt som vi alltid gör. Bulgarien är ett bra fotbollslag, det vet vi.

– Tror vi kommer att möta ett välorganiserat Bulgarien. Tror också de vill sätta nivå på matchen, ta taktpinnen, föra matchen.

– Alla spelsätt har dock sina brister. Vi har ritat upp en bild över Bulgariens brister. Vi har en plan för hur vi ska göra. Så vi kan såra dem.

– När vi mötte dem senast hade de just bytt förbundskapten. Nu har han fått ihop organisationen, fått bättre spets i anfallsspelet.

Läs mer: Spionen Thern: Bulgariens ryska spel kan straffa dem

Lagkaptenen Andreas Granqvist sade att Sverige gjorde en bra match mot Bulgarien förra hösten.

– Når vi samma nivå så tror jag vi kan vinna, sade Granqvist.
