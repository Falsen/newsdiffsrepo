AIK ber om ursäkt för oroligheterna under derbyt
DN

”Det som skedde i pausen under söndagens match mellan AIK och Djurgården hör inte hemma på en fotbollsarena och vi beklagar att vår kära publik i söndags blev tvungna att uppleda det, skriver klubben i en kommentar på sin hemsida.

171 personer greps intill Friends arena då ett våldsamt upplopp följde fotbollsderbyt. Polisen försökte identifiera de supportrar som tagit sig in på planen i halvtid och attackerades då.

I kommentaren skriver AIK att polisen och AIK:s säkerhetspersonal nu fortsätter arbetet med att identifiera bråkmakarna och lagföra dem.

AIK skriver vidare att 2017 har varit ett positivt år när det gäller supporterkultur, men scenerna i söndags är en allvarlig påminnelse om att arbetet med supporterkulturen måste vara en ständigt pågående process.

”AIK Fotboll är emot alla former av våld och vi erbjuder alltid en öppen dörr om man också kan visa att man är lika öppen för förändring ­– och med händelserna i söndags i tanke så är förändring ett nyckelord för framtiden för de i vår publik som klev över gränsen i söndagens derby”, avslutar klubben kommentaren.
