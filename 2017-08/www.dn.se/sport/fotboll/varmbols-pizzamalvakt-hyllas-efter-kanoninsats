Värmbols ”pizzamålvakt” hyllas efter kanoninsats
Lars Grimlund

AIK-fansen kallade dig för ”pizzamålvakt”, varför då?

– I andra halvlek stod jag med AIK-klacken i ryggen. De häcklade mig och sjöng ”han kramar bollen som en pizza”. Efter matchen var det en kompis som köpte en pizza och då tänkte jag att jag kunde bjuda på en bild på Twitter där jag kramar bollen som en pizza. Det har blivit 200 retweet och 800 gilla på den.if(DN&&DN.Ads){DN.Ads.initAd('1c314e20-art1');}"Jag kramar bollen som en pizza" #svenskacupen #AIK #värmbol pic.twitter.com/C4czKZJbJa— Alexander Juhlin (@ALennartJuhlin) August 23, 2017

Är det stor uppståndelse nu dagen efter?

– Det var många som kom fram efter matchen och telefonen ringer konstant. Det är kul att man kan göra en av sina bästa matcher någonsin i en sådan här match. Det är fantastiskt att få AIK i lottningen. Men när de sedan skulle tv-sända matchen tänkte jag, fy fan, jag får inte göra någon tavla nu. Men jag använde nervositeten till att göra en väldigt bra match, det var superkul.

Inga anbud från större klubbar?

– Nej, det enda som hänt är att jag sett på Twitter att man skriver att BW (AIK:s sportchef Björn Wesström, reds anmärkning) ska agera.

Var AIK sämre än väntat?

– Vi var ju supermotiverade och AIK kanske såg det som ett träningspass, vi sprang ju som djur och täckte ytor. I andra halvlek rullade de boll och fick en straff som jag först tyckte var korrekt men sedan såg jag på tv att den var feldömd.

Hade du läst av Nicolás Stefanelli, du reflexräddade hans tre frilägen?

– Efter första räddningen fick jag upp boosten i kroppen, andra gången tog bollen på tåspetsen och vid sista läget kände jag att jag hade ett övertag, han valde att skjuta i stället för att gå runt mig.

AIK vann med 1-0 mot ett division 2-lag, var det något i AIK som imponerade?

– Deras yttrar är riktigt bra, de springer både upp och ned även om de inte behövde springa så mycket ned mot oss. Stefanelli gör bara ett straffmål men han kunde lika gärna gjort fyra mål.

På lördag möter ni Motala på hemmaplan, vinner ni den?

– Vi ligger på nedre halvan och ligger några poäng efter Motala. Vi mötte dem i våras men släppte in tre mål på fyra minuter i den matchen. Jag hoppas alla rider på den här vågen. Det kan ju bli ett bakslag, man vet ju inte.

Läs mer: Allsvenska serieledarna var illa ute mot division 2-lag
