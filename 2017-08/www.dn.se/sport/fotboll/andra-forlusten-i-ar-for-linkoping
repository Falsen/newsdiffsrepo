Andra förlusten i år för Linköping
TT

Det regerande svenska mästarlaget kom till start med sex raka segrar och utan att ha släppt in ett enda mål i de tre senaste matcherna. Det enda laget som slagit Linköping i år var Rosengård, i maj.

Piteå, däremot, hade förlorat de två senaste matcherna och inte vunnit på drygt två månader.if(DN&&DN.Ads){DN.Ads.initAd('12aa8143-art1');}

Men det var ett piggt Piteå som redan i den sjätte minuten gjorde 1–0 då lagkaptenen Josefin Johansson klippte in bollen otagbart i det vänstra krysset. Tre minuter senare nickade Hanna Pettersson in 2–0.

Och i inledningen av andra halvlek kom 3–0-målet genom Nina Jakobsson. Hanna Pettersson, som ju gjorde ett mål, svarade för framspelningen till de övriga Piteå-målen. Hilda Carlén gjorde en mycket bra insats i Piteå-målet. Men två gånger fick hon kapitulera, dels när Marija Banusic sköt ur snäv vinkel, dels på stopptid när Lina Hurtig slog in Linköpings andra mål.

Linköpings serieledning kan krympa till två poäng om tvåan Rosengård slår Limhamn/Bunkeflo om en vecka.

Eskilstuna är kvar på tredje plats efter 1–0-segern över tabelljumbon Kif Örebro.
