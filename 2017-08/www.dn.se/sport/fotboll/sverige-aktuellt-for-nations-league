Sverige aktuellt för Nations League
Lars Grimlund

För Uefa vill förlänga tävlingssäsongen genom att hösten 2018 starta Nations League. Samtliga nationer i Europa kommer att delas in i fyra divisioner och de tolv högst rankade lagen hamnar i grupp nummer ett.

– Det är viktigt att vi har en bra ranking i höst, det möjliggör att vi blir ett av de länder som aspirerar på en plats i högsta division. Då får vi möta väldigt bra nationer, det blir häftiga matcher, konstaterar Fotbollförbundets generalsekreterare Håkan Sjöstrand som också sitter med i den kommitté i Uefa som håller på och utformar turneringen.

Tanken är att konceptet ska spikas i september och när höstens VM-kval är slutspelat fastställs rankingen.

Allt talar för att de tolv lagen i respektive division delas i i fyra grupper om tre lag där segraren går vidare för att spela om slutsegern.

– Det kommer ändå finnas utrymme för några få träningsmatcher, men vi vet också att tävlingsmatcher driver intresset, säger Sjöstrand.

Läs mer: USA-proffset Gustav Svensson tillbaka i landslaget
