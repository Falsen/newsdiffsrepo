Publicerad 2017-08-18


Samuelsson till Arsenal
TT

”Jag är jätteglad över att bli en del av en så stor klubb som Arsenal. Jag ser fram emot säsongen och att få spela min första match”, säger hon.

”Det är ett nytt steg i min karriär och jag hoppas att jag utvecklas som spelare. Jag kommer göra allt jag kan för att hjälpa Arsenal vinna titlar.”

25-åriga Samuelsson har ett 50-tal A-landskamper på sin meritlista, hon startade tre av fyra EM-matcher för Sverige i somras.

Arsenal slutade på tredje plats i Women's Super League förra säsongen.
