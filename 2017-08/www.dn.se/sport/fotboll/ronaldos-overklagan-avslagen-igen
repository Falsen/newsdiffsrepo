Ronaldos överklagan avslagen – igen
TT

När överklagan till Spanska fotbollsförbundet avslogs vände sig Cristiano Ronaldo till en spansk idrottsdomstol. Även där blev det nej till att ändra hans fem matcher långa avstängning.

Real Madrid-stjärnan tog till sociala medier för att vädra sin besvikelse:if(DN&&DN.Ads){DN.Ads.initAd('b1b71842-art1');}

”Ännu ett obegripligt beslut. Från en orättvisa till en annan. Men de kommer aldrig att sänka mig”, skriver portugisen till sina 57 miljoner följare på Instagram.

Ronaldo drog på sig två gula kort i den första matchen i Spanska supercupfinalen mot Barcelona. Efter den andra varningen, för filmning, gav han domaren en lätt knuff. Ett tilltag som fotbollsförbundet inte såg med blida ögon på och lade till fyra matcher ovanpå den automatiska avstängningen på en match som en utvisning innebär.

Real Madrid har hittills klarat sig utan Ronaldo och radat upp två vinster.
