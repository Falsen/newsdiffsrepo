Armenteros klar för Serie A-klubb
TT

Bortsett från fem matcher i Anderlecht och en säsong i azeriska Karabach har Armenteros spelat i Nederländerna sedan han blev ungdomsproffs i Heerenveen 2008.

Förra säsongen i Heracles blev det 19 ligamål – tredje bäst bland svenska anfallare i Europa efter Zlatan Ibrahimovic och Marcus Berg.

Armenteros gjorde landslagsdebut med ett inhopp mot Norge och blev målskytt. I VM-kvaltruppen som ska möta Bulgarien och Belarus konkurrerar han om en startplats med Berg, Ola Toivonen och Christoffer Nyman.
