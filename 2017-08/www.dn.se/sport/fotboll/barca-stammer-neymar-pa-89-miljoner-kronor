Barça stämmer Neymar på 89 miljoner kronor
Erik Nilson

I och med brassens rekordövergång till Paris Saint-Germain ska Neymar enligt den spanska storklubben ha brutit mot reglerna i sitt kontrakt.

Därför har Barcelona lämnat in en stämningsansökan till det spanska fotbollförbundet.if(DN&&DN.Ads){DN.Ads.initAd('ea5a324f-art1');}

Klubben kräver att den 25-årige brasilianske stjärnan betalar tillbaka lojalitetsbonusen han fick från Barça på 8,5 miljoner euro när han förlängde sitt kontrakt i fjol. Till det menar man att brassen också ska betala en ränta på 10 procent. Sammanlagt motsvarande 89 miljoner kronor.

Om Neymar vägrar betala summan kommer hans nya klubb PSG få betala, hävdar katalanerna i ett pressmeddelande:Comunicat del FC Barcelona pic.twitter.com/DY8WUuh3BK— FC Barcelona (@FCBarcelona_cat) 22 augusti 2017

Sent på kvällen kommer beskedet att Neymar kommer att bestrida Barcelonas krav. Samtidigt skriver PSG att klubben är ”förvånad” över att Barcelona vidtar rättsliga åtgärder och menar att man tillsammans med Neymar ”respekterat alla lagar och regler”.

Neymar blev den dyraste fotbollsspelaren genom tiderna när han tidigare i sommar köpte ut sig själv ur sitt kontrakt med Barcelona. Utköpsklausulen ska ha legat på 2,13 miljarder kronor.

Han skrev sedan på ett femårskontrakt med den franska storklubben PSG, värt runt 300 miljoner kronor per år, enligt flera medier.

Neymar har redan hunnit leverera för sin nya klubb, med tre mål på två matcher i starten av den franska ligan. Efter segern mot Toulouse i helgen passade Neymar på att kritisera ledningen i sin gamla klubb.

– För mig är de inte den typen av människor som borde vara i klubben. Barça förtjänar bättre. Jag har många vänner kvar där och jag hoppas att situationen förbättras och att Barça åter kan konkurrera med de bästa.

Läs mer: Erik Nilson: Toppfotbollen kommer att spränga sig själv
