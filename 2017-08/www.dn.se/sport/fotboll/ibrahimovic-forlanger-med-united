Ibrahimovic förlänger med United
Malena Johansson

Ibrahimovic bekräftar själv saken på sociala medier med en bild där han tycks bryta arm med Djävulen.I UNITED it @ManUtd pic.twitter.com/2rgvuvoT0m— Zlatan Ibrahimović (@Ibra_official) 24 augusti 2017if(DN&&DN.Ads){DN.Ads.initAd('93ecf349-art1');}

– De sade att det var över, att jag var slut, att jag inte kunde komma tillbaka, att jag inte hade hungern. Nej. Jag bestämmer när det är dags att sluta och och ingen annan, säger han i ett filmklipp.

När den korsbandsskadade 35-åringen är tillbaka i spel är dock fortfarande oklart.

– Jag vet inte, säger han själv till ESPN.

Zlatan skadade knäet i kvartsfinalen i Europa League mot Anderlecht i april och förväntas vara borta åtminstone fram till årsskiftet.

Anders Sännås Lundqvist: Zlatan får inrikta sig på en roll som inhoppare

– Jag känner mig bra. Det finns folk som utan att ens känna till min skada säger ett år, nio månader... Jag tar det dag för dag. Och när jag kommer tillbaka kommer jag att vara mer än redo. För det handlar inte om att komma tillbaka och spela på 50 procent, 80 procent. Jag vill inte ha några ursäkter när jag är på plan, som att ”han är skadad, han har precis kommit tillbaka”. När jag är tilbaka är jag tillbaka. Jag vill ha samma press och samma förväntningar som alltid.

Ibrahimovic förnyade först inte med United efter säsongsslutet, men har haft fortsatt kontakt med klubben under sin rehabträning. Nu har han skrivit på ett ettårskontrakt.

Han säger att det fanns erbjudanden från andra klubbar.

– Det var några som hörde av sig och ville ha en Ibracadabra, men jag hade ett så bra år med United, vi hade en toppensäsong, vi vann tre titlar, det är en stor klubb, en tränare som jag kände sedan förut, familjen trivdes. Det handlar inte alltid om det sportsliga när man väljer klubb, säger han till ESPN.

– Jag är superlycklig. Lycka har inget värde, så i år spelar jag gratis, precis som jag gjorde förra året.

Managern José Mourinho har redan under sommaren antytt att han gärna skulle se svensken tillbaka i klubben.

– Efter hans bidrag förra säsongen förtjänar han vårt förtroende och vi kommer att ha tålamod när vi väntar på att han kommer tillbaka. Jag har inget tvivel om att han kommer att bli viktig under andra delen av säsongen, säger portugisen i ett uttalande.

Zlatan blir nu lagkamrat med landsmannen Victor Nilsson Lindelöf som värvades i sommar. Nemanja Matic från Chelsea har också anslutit, liksom förre Evertonanfallaren Romelu Lukaku som blir en konkurrent till svensken i anfallet.

– Jag är glad att han kom. Laget är starkare nu. Vi har förlorat en legend i klubben som Wayne Rooney, men med de här tre spelarna är laget starkare, säger Ibrahimovic.#Zlat10 pic.twitter.com/jnjJHnLJy4— Manchester United (@ManUtd) 24 augusti 2017

Johan Croneman: Zlatans självbild så uppblåst att man blir rädd på allvar
