Matchguide: Bulgarien–Sverige
Anders Sännås Lundqvist

Matchguide Bulgarien–Sverige

Vad: VM–kval.

Var: Vasil Levski National Stadium, Sofia, Bulgarien.

När: Torsdag, 20.45 (21.45 lokal tid).

Tv: Kanal 5.

Bulgarien

Trolig startelva (4–3–3): Nikolai Mihaylov – Strahil Popov, Bozhidar Chorbadzhiyski, Vasil Bozhikov, Petar Zanev – Ivaylo Chochev, Ivenlin Popov, Georgi Kostadinov – Stanislav Manolev, Giorgi Milanov, Andrej Galabinov.

Sverige

Trolig startelva (4–4–2): Robin Olsen – Mikael Lustig, Victor Nilsson Lindelöf, Andreas Granqvist, Ludwig Augustinsson – Jimmy Durmaz, Jakob Johansson, Albin Ekdal, Emil Forsberg – Marcus Berg, Ola Toivonen.

Skador & varningar

Alexander Fransson stukade foten vid tisdagens träning, men inte allvarligt. Albin Ekdal dras med en krånglande rygg, men är klar för spel.

Mikael Lustig, Victor Nilsson Lindelöf, Jimmy Durmaz, Andreas Granqvist, Martin Olsson, Christoffer Nyman och Emil Krafth har samtliga en varning i kvalet. Ett gult till för någon av dem innebär avstängning mot Belarus på söndag.

Bulgarien saknar tre

Bulgarien saknar tre tongivande spelare. Dels toppforwarden Spas Delev och vänsterbreddaren Aleksandar Tonev, som både är skadade. Dels mittfältaren och lagkaptenen Svetoslav Dyakov, som är avstängd.

Magsjuk förbundskapten

Janne Andersson kunde inte leda onsdagens träning. Drabbad av magsjuka isolerades han på hotellet för att inte sprida eventuell smitta vidare. Om han inte tillfrisknar kommer Peter Wettergren att leda laget.

Bra svensk statistik

Sverige har elva segrar och två oavgjorda i totalt 15 möten med Bulgarien. Enda förlusterna kom i EM–kvalet för 50 år sedan. Sverige har vunnit de sju senaste mötena, samtliga i tävlingssammanhang, och inte släppt in mål mot Bulgarien sedan september 1993, då man spelade 1–1 i Sofia.

Ingen publikmagnet

Bulgarisk landslagsfotboll genomlider en publikkris. Nationalarenan har kapacitet för 43 230 åskådare. Publiksnittet i de tre VM–kvalmatcherna är 5 699. Då ska man ta i beaktning 10 900 såg mötet med Nederländerna. I mötet med Belarus var det bara 1 994 åskådare.

Hur har det gått hittills i VM–kvalet?

Bulgarien ligger på fjärde plats i kvalgruppen.

Resultat: Luxemburg (h) 4–3, Frankrike (b) 1–4, Sverige (b) 0–3, Belarus (h) 1–0, Nederländerna (h) 2–0, Belarus (b) 1–2.

Avgjorde hemma mot Luxemburg först två minuter in på tilläggstid.

Sverige toppar gruppen, med bättre målskillnad än Frankrike.

Resultat: Nederländerna (h) 1–1, Luxemburg (b) 1–0, Bulgarien (h) 3–0, Frankrike (b) 1–2, Belarus (h) 4–0, Frankrike (h) 2–1.

Besegrade Bulgarien hemma med 3–0 utan större problem. Målskyttar då var Ola Toivonen, Oscar Hiljemark och Victor Nilsson Lindelöf.

Återstående matcher

3 september Belarus (b), 7 oktober Luxemburg (h), 10 oktober Nederländerna (b).

Läs mer: Johan Esk: Forsberg är på väg att bli Ljungberg
