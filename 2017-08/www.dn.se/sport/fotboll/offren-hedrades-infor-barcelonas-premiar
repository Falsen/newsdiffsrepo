Terroroffren hedrades när Barca premiärvann
TT

På söndagskvällen spelade det spanska storlaget FC Barcelona sin första fotbollsmatch sedan 13 människor dödades av en skåpbil på turiststråket La Rambla i torsdags.

Natten till fredagen dödades en person till i Cambrils, 12 mil söder om Barcelona. I de två terrordåden skadades dessutom över 130 människor.if(DN&&DN.Ads){DN.Ads.initAd('49117a00-art1');}

För att hedra offren från terrordåden deltog både hemmalaget Barcelona och bortalaget Real Betis i en ceremoni inför kvällens ligapremiär på Camp Nou, sex kilometer från Las Ramblas. Säkerheten kring matchen var väl tilltagen och en tyst minut hölls, till tonerna av ett musikstycke.

Barcelona spelade i specialdesignade tröjor med hashtagen #TotsSomBarcelona (Vi är alla Barcelona) på bröstet. Ingen av hemmalagets spelare bar något efternamn på ryggen. Namnen på ryggtavlorna ersattes i stället av ett unisont ”Barcelona”.

Real Betis spelare bar t-shirts med texten ”El Real Betis amb Barcelona” (Real Betis är med Barcelona) i samband med att båda lagen gick in på fotbollsplanen. Båda lagen bar också svarta sorgeband.

Matchens båda mål kom inom loppet av tre minuter i den första halvleken. Real Betis rumänske försvarare Alin Tosca satte 1–0 i egen bur i den 36:e matchminuten,

Barcelonamittfältaren Sergi Roberto satte 2–0 i 39:e.
