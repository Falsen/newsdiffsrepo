Anders Sännås Lundqvist:   Zlatan får inrikta sig på en roll som inhoppare
Anders Sännås Lundqvist

Av de fem engelska lagen var det nu Tottenham som drog ”nitlotten”, genom att lottas mot Real Madrid och Borussia Dortmund.

Drömmen om att till slut på ta hem en Champions League-titel har hållit Zlatan kvar i Manchester United. Men han får räkna med att spela rollen som inhoppare i José Mourinhos lag när han kommer tillbaka från sin skada.if(DN&&DN.Ads){DN.Ads.initAd('8a98577a-art1');}

Det var den 11 mars 2009.

En besviken Zlatan Ibrahimovic kunde inte hålla tillbaka sin besvikelse efter att hans Inter slagits ut av Manchester United i åttondelsfinalen av Champions League.

– Jag är oerhört besviken. Mitt enda mål var att vinna Champions League i år. Jag gör allt för att vinna den här jävla Champions men det går inte min väg, sa Zlatan.

Sedan dess har han försökt. Igen och igen och igen. I Barcelona, i Milan, i PSG.

Nu väntar ett försök med Manchester United. Han kunde valt att avrunda karriären med att håva in pengar i USA eller Asien. Men drivet att spela om den största titeln på de fotbollens mest upplysta scener var för starkt för att han skulle fatta ett sådant beslut.

När korsbandet gick av i Europa League–matchen mot Anderlecht i slutet av april i år såg drömmen om "den här jävla Champions" ut att förbli en dröm.

De flesta räknade ut Zlatans chanser att någon gång få lyfta Champions League–bucklan. Men själv har han aldrig andats något tvivel.

Han har heller aldrig flaggat för någon flytt från Manchester utan slitit på med sin rehab på träningsanläggningen Carrington, precis som Jesper Blomqvist (som vann Champions League med United 1999) gjorde en gång i tiden.

Sett i det ljuset är det ingen skräll att han skrivit på ett nytt ettårskontrakt med klubben. Fortsätter han återhämta sig utan bakslag ska han kunna vara tillbaka i spel runt årsskiftet, en tidigare comeback är svår att tänka sig – det handlar trots allt om en korsbandsskada och det tar sin tid att komma tillbaka från en sådan – även om man heter Zlatan Ibrahimovic.

Vad får han då för roll i laget när han är redo för spel?

José Mourinho kör med en 4–5–1-uppställning med 800 miljonersköpet Romelu Lukaku på topp. 24-årige Lukaku är i rätt ålder - och han levererar. Med tre mål på säsongens två första Premier League–matcher har han redan cementerat sig i sin position. Zlatan, som svarade för 28 mål på 46 United–matcher förra säsongen, är redan ersatt.

På det högklassiga femmannamittfältet finns Nemanja Matic, Henrich Mchitarjan, Juan Mata, Paul Pogba och Marcus Rashford.

Det finns helt enkelt inte plats för Zlatan i förstaelvan.

Istället lär han få inrikta sig på att ha en bänkroll. Att Mourinho skulle spela honom och Lukaku samtidigt är inte troligt, de är spelartyper som kan ta ut varandra på ett sätt som inte skulle vara bra för laget.

På samma sätt som ikonen Wayne Rooney förra säsongen fick hoppa in i slutfasen av matcherna kan nu Zlatan få en viktig roll som inhoppare Mourinhos lag.

Att det är just Mourinho som leder United har stor betydelse för att Zlatan får vara med på den här resan.

Under hela sin tid i United, även under skadeperioden, har han känt portugisens stöd.

Zlatan och Mourinho har sedan många år tillbaka en bra relation, något som underlättar i ett sådant här läge. Zlatan har aldrig känt sig utfryst, även om nya stjärnor värvats.

Man ska komma ihåg att den som fick lämna skutan inför årets säsong var Wayne Rooney – inte Zlatan.

Att Zlatan valt att stanna i United under förutsättningen att han inte längre är en given startspelare visar att han insett att han måste rätta in sig i ledet om drömmen om att få avsluta karriären inom den europeiska toppfotbollen med en Champions League-titel fortfarande ska leva.

Har då årets United – som fick en plats i årets Champions League genom att vinna Europa League–finalen på Friends arena i våras – kapacitet att gå hela vägen?

De kan absolut vara med och slåss om det i alla fall, även om backlinjen fortfarande är lite av ett frågetecken.

Men det är tunga pjäser de måste runda för att få lyfta trofén på Olympiastadion i Kiev 26 maj nästa år.

Real Madrid och Barcelona finns som vanligt där. Bayern München satsar hårt liksom Neymar–toppade PSG och lokalrivalen City.

Frågan om Mourinho klarar av att bygga en Champions League–vinnare så snabbt som på två säsonger.
