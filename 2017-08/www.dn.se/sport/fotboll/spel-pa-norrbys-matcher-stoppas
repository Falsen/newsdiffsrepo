Spel på Norrbys matcher stoppas
TT

”Anledningen till detta är kraftigt avvikande oddsrörelser på deras matcher vid flera tillfällen under säsongen. Enligt vår försiktighetsprincip tar vi bort dem ur spelutbudet tills vidare”, skriver Per Carlander, Svenska spels chef för livespel och spelsäkerhet, i ett uttalande till Borås Tidning.

En timme före Borås-lagets match mot Dalkurd i söndags stoppade spelbolaget spelet på matchen. Carlander skriver dock att vinster ska betalas ut som vanligt på den matchen.

”De indikationer som finns är inte tillräckliga för att agera på något annat sätt”, menar han.
