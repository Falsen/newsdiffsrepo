Bonus till svenska medaljörer
Malin Fransson

När?

EM i ridsport inleddes i måndags och pågår till och med söndag.if(DN&&DN.Ads){DN.Ads.initAd('5438d538-art1');}

Var?

Mästerskapet avgörs i Göteborg med Ullevi som huvudarena för dressyren och hoppningen. Paradressyren avgörs på Heden och fyrspannskörningen på Heden och i Slottsskogen.

Åtta i lagtävlingen

Sverige hade hoppats komma bland de sex bästa när lagtävlingen i paradressyr avgjordes på tisdagen, men det svenska laget nådde inte hela vägen fram utan slutade på en åttonde plats.

Storbritannien vann guldet, före Danmark och Nederländerna.

Bäst av de svenska ryttarna var Louise Etzner Jakobsson – som i måndags fixade Sveriges första EM-medalj när hon och hästen Zernard kom trea i den individuella tävlingen.

– Det stämde bättre för oss i lagtävlingen än vad jag tyckte att det gjorde i den individuella tävlingen trots att det blev en bronsmedalj där, berättar Louise Etzner Jakobsson.

– Direkt när jag började värma upp Zernard inför lagtävlingen kände jag att han var mjukare och mer harmonisk än vad han var under den första EM-dagen. Det gjorde att jag kunde slappna av mer och då blir jag också en bättre ryttare.

Medaljbonus till de svenska ryttarna

Svenska ridsportförbundets styrelse har beslutat att inför en medaljbonus till de svenska seniorryttare som rider hem medaljer under 2017.

Redan före EM i Göteborg hade två svenska medaljer säkrats, för två veckor sedan blev det ett svensk EM-brons i lag i distansritt och i helgen red fälttävlanslaget också hem ett lagbrons i EM.

I Göteborg har det än så länge blivit en svensk medalj – paradressyrryttaren Louise Etzner Jakobsson brons i den individuella tävlingen.

Exakt hur stor bonusen blir kommer förbundsstyrelsen att fastställas vid kommande sammanträde.

Ingen EM-start för talangen

Belgiske hoppryttaren 24-årige Olivier Philippaerts kommer inte till start i EM, sedan han under en träning på plats i Göteborg trillade av sin häst Legend of Love och skadade sin axel.

Det uppger Tidningen Ridsport.

Han ersätts i det belgiska laget av Jérôme Guéry som rider hästen Grand Cru van de Rozenberg.

Läs mer: Sveriges dressyrdrottning får klara sig utan Anton
