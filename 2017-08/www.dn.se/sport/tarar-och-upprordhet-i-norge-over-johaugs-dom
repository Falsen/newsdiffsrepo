Tårar och upprördhet i Norge över Johaugs dom
Annika Wilhelmson

I Norge toppar nyheten om Therese Johaugs dom nyhetssajterna. En gråtande Johaug visas upp och kommentarer om att ”domen är orimlig” från pojkvän, tränare och jurister.

Programledaren Hallvard Flatland tycker att en bojkottning av OS vore en lämplig reaktion på domen.if(DN&&DN.Ads){DN.Ads.initAd('1ee5aa3f-art1');}

– Jag är så väldigt förbannad! Det här visar hur ensamma idrottarna står när det gäller deras säkerhet. De offrar närmast ett helt liv för att lyckas i sin idrott. Jag tycker att norska skidåkare borde ha intresse av att visa att de inte accepterar detta genom att bojkotta OS 2018. Jag menar att Norge borde stå enigt bakom det här, säger han till VG.



NRK visar upp en gråtande Therese Johaug.

Therese Johaug själv är ”helt knäckt”.

– Jag hade en dröm om att tävla i OS, det fick jag besked om i går att jag inte får. Jag har tränat hårt, kämpat varje dag och tränat otroligt mycket för att lyckas i Pyeongchang, säger hon på presskonferensen.

– Jag kan inte förstå straffet jag får. Jag tycker det är orättvist. Jag är orättvist behandlad, fortsätter hon, enligt NRK.

Likaså anser Johaugs advokat Christian Hjort att straffet är ”inte går att begripa”.



Pojkvännen och roddaren Nils Jakob Hoff kallar domen för ett ”övergrepp”.

– Om du undrar vad jag tycker är det ett övergrepp. Jag är väldigt arg. Jag har alltid trott att anti-dopingsarbete handlar om att skapa rättvis konkurrens. Men jag inser nu att det är ett system som ska skapa legitimitet för en multinationell industri som sliter med mycket skit. Jag har förlorat allt förtroende för den juridiska delen av det arbetet, säger han till NRK.

VG fokuserar också på Johaugs tårar och att hon ”inte kan förstå straffet”.



VG rapporterar om en nedslagen Therese Johaug efter domen.

VG lyfter också fram att man i Sverige inte ser straffet som orimligt, genom att hänvisa till Aftonbladets Kristoffer Bergström som tycker att det är just ”rimligt” och ”exakt som det ska vara”.



Desto hårdare verkar dock de finska medierna vara, enligt VG:s rapportering.

– Det överraskar mig inte att straffet ökade från 13 till 18 månader. Jag är mer överraskad över att det inte blev två år, säger den finska journalisten Pekka Holopainen, enligt VG.

Läs mer: Johaug stängs av i 18 månader
