Sundbydomen kan ligga Johaug i fatet
TT

– Det är helt naturligt att det läggs in i värderingen att hon faktiskt hade upplevt att en lagkamrat blivit dömd när han litade på läkarens råd, säger den förre Cas-domaren Bård Racin Meltvedt till NRK.

Även experten på idrottens skiljedomstol Cas, juristen Robin Mackenzie-Robinson, är inne på samma linje.if(DN&&DN.Ads){DN.Ads.initAd('c43a51ed-art1');}

– Att det också var så kort tid mellan Sundbys dom till Johaugs positiva prov, och att de körde i samma landslag just då, kan skärpa kravet på Johaugs aktsamhet, säger han till det norska tv-bolaget.

– Men att salvan var köpt utomlands, var okänd för henne och att den också var tydligt märkt med doping, är troligen det som väger tyngst.

På tisdagen kommer utslaget i Cas vad gäller Johaugs dopningsavstängning för den läppsalva som innehöll anabola steroider.

Norskan, som hoppas ha avtjänat straffet till OS, tränar skidor i Italien just nu. Där följs hon av ett tv-team som ska göra en uppföljning på dokumentären om henne och dopningsavslöjandet.

– Jag vill visa folk vad jag har gått igenom. Toppidrottslivet har två sidor, succé men också det motsatta – att inte få tävla utan i stället bli neddragen i skiten. Det är svart-vitt, säger Johaug till tidningen VG.

Läs mer: Domen mot Johaug skjuts upp igen
