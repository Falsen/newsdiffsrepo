Femte plats för Grimmenhag i EM-kür
TT

Felicia Grimmenhag förlorade benen i en mopedolycka för sex år sedan, och styr hästen till stor del med rösten och hur hon lägger sin vikt i sadeln.

Grimmenhag rider i grad 3 av de fem klasser som paradressyren är indelad i. Hon blev sjua i det första programmet på EM i måndags.if(DN&&DN.Ads){DN.Ads.initAd('4051255d-art1');}

– Det var küren jag såg mest fram emot. Min häst är också lite så att han brukar bli bättre och bättre, säger hon.

Resultatet i kür, 72,407 procent, var personligt rekord.

– Jätteroligt. Mitt mål var att rida på 70, säger Felicia Grimmenhag.

Grimmenhag verkar nästan lite chockad över sin snabba utveckling tillsammans med Tarot E, som hon fick i februari.

– Att vi levererat på den korta tiden, det händer ju inte egentligen...

Men duon fick en fin kontakt direkt, och nu är målet på sikt att få tävla i Paralympics 2020.

Felicia Grimmenhag har också en positiv karisma som bidragit till att göra henne omtalad i media.

– Det är kul att pararyttare får uppmärksamhet. Alla förtjänar lika mycket, säger hon bestämt.

Läs mer: Felicia var ”död” i 15 minuter – nu rider hon EM
