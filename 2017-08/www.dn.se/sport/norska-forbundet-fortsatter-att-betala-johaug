Norska förbundet fortsätter att betala Johaug
Malena Johansson

Det norska skidförbundet åtog sig från början att betala Therese Johaugs advokatkostnader för hennes dopningsmål, men det är inte det enda sättet som förbundet hjälper henne ekonomiskt.

Trots att avstängningen innebär att hon inte får träna med landslaget eller nyttja anläggningar eller personal, så får hon betalt som förut.if(DN&&DN.Ads){DN.Ads.initAd('5ca96534-art1');}

– Domen från Cas visade att hon hade ”liten till obetydlig grad av skuld”. Därför fortsätter vi att ha ett åkaravtal med henne, säger marknadschefen Espen Bjervig till VG.

Han bekräftar för tidningen att Johaugs avtal med förbundet inte förändrats trots att hon stängs av i 18 månader för att ha testat positivt för en anabol steroid, enligt idrottens skiljedomstol Cas beslut på tisdagen.

Johaug skrev ett fyraårigt landslagskontrakt 2014. Enligt VG:s uppgifter fick då Johaug, Marit Björgen och Martin Johnsrud Sundby en lön på omkring en miljon norska kronor om året.

”Omständigheterna tagna i beaktning och det faktum att det har avslutats med obetydlig skuld är grunden för att betala Therese Johaug en kontraktsbestämd ersättning (inte lön, hon har inte ett anställningsförhållande med NSF). Det har vi inga betänkligheter med”, skriver skidförbundet NSF:s advokat Anne-Lise H. Rolland till VG.

Enligt tidningens uppgifter uppgår summman på fakturan för advokatkostnaderna till ungefär 800.000 norska kronor.

– Den slutliga summan är tyvärr inte klar än, men det kommer vi att gå ut med. Det har varit en omfattande sak, kan jag i alla fall säga, säger Espen Bjervig.

Läs mer: Jens Littorin: Går inte att bortse från Johaugs oaktsamma attityd
