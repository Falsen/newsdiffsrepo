Otåliga Malin Baryard Johnsson gillar att starta tidigt
Malin Fransson

– Vänta är med andra ord inte riktigt min grej, fortsätter Malin med ett leende.

Hoppningens lagtävling inleds i Göteborg på onsdag förmiddag när den första av de tre lagomgångarna rids.if(DN&&DN.Ads){DN.Ads.initAd('32901a45-art1');}

I vilken ordning som lagen startar avgörs inte förrän på tisdag när turordningen lottas, men det är redan klart hur den svenske förbundskaptenen Henrik Ankarcrona kommer att formera sitt lag.

Henrik von Eckermann och Mary Lou blir det första svenska ekipaget på EM-banan på Ullevi. Malin Baryard Johnsson och Cue Channa är tvåa, Douglas Lindelöw och Zacramento trea och sist startar Peder Fredricson och All In.

– Det är den turordning som vi också har haft under de lagtävlingar som vi har ridit tillsammans det här året, berättar Malin Baryard Johnsson som är väldigt nöjd med att starta tidigt.

När de internationella hopptävlingarna avgjordes i Falsterbo i juli fanns inte Malin Baryard Johnsson och Cue Channa med i startlistan.

Stoet hade drabbats av en sträckning, men Malin var aldrig orolig för att ekipagets EM-start var i fara.

– Nej, det var jag inte. Det var bara en liten sträckning och att hon inte fick gå i Falsterbo var en försiktighetsåtgärd, säger Malin.

Cue Channa behandlades för sträckningen och stoet repade sig snabbt.

För två veckor sedan tävlade ekipaget i holländska Ommen och Cue Channa gav sin ryttare de svar hon önskade. Stoet är redo för EM.

Vad betyder det för dig att för första gången få rida ett mästerskap på hemmaplan?

– Att få göra ett mästerskap på hemmaplan – och att få göra det som en del av ett väldigt starkt lag – är en chans som kanske aldrig mer kommer tillbaka. Så den här chansen ska vi ta till vara på, säger Malin Baryard Johnsson.

– Jag hoppas att hästarna också har det klart för sig, fortsätter hon med ett nytt leende.

Läs mer: Felicia var ”död” i 15 minuter – nu rider hon EM
