Uppdaterad Igår

Publicerad Igår


Guide: Det händer på EM i ridsport tisdagen 22/8
Malin Fransson

Dressyr på Ullevi

På tisdagen inleds lagtävlingen i dressyr när de 15 deltagande ländernas två första lagryttare rider.

Starttiderna för de svenska ryttarna är:

16.45 Rose Mathisen/ Zuidenwind

20.36 Tinne Vilhelmsom Silfvén/ Paridon Magi

Therese Nilshagen och Patrik Kittel rider sina dressyrprogram på onsdagen.

Pararyttarnas lagtävling

Efter måndagens individuella tävling är det på tisdagen dags för paradressyrryttarna att tävla i lag.

I det svenska laget rider Louise Etzner Jakobsson/ Zernard, Felicia Grimmenhag/ Tarot E, Anita Johnsson/ Dear Friend och Lena Malmström/ Hotdream Que.

De tre bästa resultaten räknas.

Lagtävlingen – som avgörs på Heden – börjar klockan 9.00.

Medaljerna delas ut

Efter lagtävlingen i paradressyr kommer inte bara lagmedaljerna att delas ut utan också medaljörerna från måndagens individuella program kommer då att få ta emot sina medaljer.

Det innebär att Sveriges första medaljör i hemma-EM Louise Etzner/ Jakobsson då får sin bronsmedalj.

Medaljceremonin på Heden beräknas börja cirka 17.30.

Blir det några svenska medaljer under tisdagen?

Nej, troligtvis inte. Samtliga fyra svenska ryttare i paradressyrlaget gjorde visserligen bra insatser i det individuella programmet, men det kommer bli svårt för Sverige att ta medalj i lagtävlingen.

Fortsatt sol över EM-arenorna

EM i Göteborg fick en solig start och enligt SMHI blir även under tisdagen soligt och runt 20 grader varmt.

Vad gör hoppryttarna under tisdagen?

Under förmiddagen får de träna inne på Ullevi för att ge hästarna en chans att vänja sig vid underlaget och atmosfären.

TV-tider

Dressyr Grand Prix Lag del 1 14.50-22.15 svtsport.se och SVT Play

Dressyr och Magasin 20.00-22.15 SVT24, svtsport.se och SVT Play

Läs mer: Otåliga Malin Baryard Johnsson gillar att starta tidigt
