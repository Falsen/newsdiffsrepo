Guide: Detta händer i EM i ridsport onsdagen 23/8
Malin Fransson

Första hoppklassen

På onsdagsförmiddagen avgörs den första hoppklassen som är en tidshoppning.if(DN&&DN.Ads){DN.Ads.initAd('d7a28039-art1');}

Varje rivning kostar 4 sekunders tidstillägg till den totala tiden. Ekipagets tid räknas om till fel. Ekipaget med snabbast tid får noll fel och därefter får ekipagen fel i en stigande skala enligt en speciell beräkningsmodell.

Klassen ingår både i den individuella tävlingen och i lagtävlingen.

Hoppklassen startar 08.45.

Startordningen i det svenska laget är: 1) Henrik von Eckermann/ Mary Lou, 2) Malin Baryard Johnsson/ Cue Channa, 3) Douglas Lindelöw/ Zacramento, 4) Peder Fredricson/ All In.

Kampen om lagguldet i dressyr avgörs

På tisdagen red lagens två första ryttare - på onsdagen avslutas lagtävlingen i dressyr när lagens två resterande ryttare rider sina program på Ullevi.

Svenska ryttarnas starttider:

17.21 Therese Nilshagen/ Dante Weltino

21.21 Patrick Kittel/ Delaunay

Dressyr till musik på Heden

På Heden är det dags för paradressyrryttarnas sista EM-klass.

Med start klockan 9 på morgonen avgörs under onsdagen kür-klassen dit samtliga fyra svenska ekipage Anita Johnsson/ Dear Friend, Felicia Grimmenhag/ Tarot E, Lena Malmström/ Hotdream Que och Louise Etzner Jakobsson/ Zernard är kvalade.

Blir det några svenska medaljer under onsdagen?

Ja, chansen är stor. Paradressyrryttaren Louise Etzner Jakobsson/ Zernard har svarat för riktigt bra insatser under hela säsongen och ekipaget kommer att vara med och slåss om medaljerna i kür-klassen.

Dessutom kan mycket fortfarande hända i lagtävlingen i dressyr när de två sista ryttarna rider under onsdagen - även om medaljchansen där får kallas liten.

Solen fortsätter att skina

Vädrets makter har än så länge varit på EM-arrangörernas sida. Även under onsdagen blir det soligt och varmt i Göteborg enligt SMHI.

TV-tider

Hoppning, tidshoppning:

08.30-13.30 SVT1, svtsport.se och SVT Play

Dressyr GP del 2 final:

14.45-23.15 svtsport.se och SVT Play

19.00-20.00 SVT, svtsport.se och SVT Play

20.00-23.00 SVT24, svtsport.se och SVT Play

Läs mer: Bonus till svenska medaljörer
