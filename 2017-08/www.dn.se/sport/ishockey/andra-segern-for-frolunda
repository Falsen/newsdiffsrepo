Andra segern för Frölunda
TT

Joel Lundqvist gjorde 1–0 i slutet av första perioden. I inledningen av tredje perioden kvitterade Klagenfurt, men knappt tio minuter senare satte Pontus Widerström 2–1.

Malmö vann det skandinaviska mötet med Stavanger med 4–3 efter dramatiska slutminuter. Malmö gjorde 3–1 med tio minuter kvar av matchen. Men det norska laget hämtade in underläget och kvitterade, efter att ha tagit ut målvakten, när en minut återstod. När det bara var 19 sekunder kvar av den tredje perioden avgjorde Rhett Rakhshani för Malmö.
