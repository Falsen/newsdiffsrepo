EM-brons till Sverige i lagdressyr
TT

En medalj var säkrad efter att Kittel, som siste svensk, ridit klart och fått 73,857 procent.

– Jag måste erkänna att det var en stor press att gå ut sist här på hemmaplan. Det var det värsta jag varit med om, säger Kittel.

Tyskland vann före Danmark.

– Vi visste att Danmark var svåra och Tyskland omöjliga, säger Kittel.

Förbundskaptenen Bo Jenå var mycket nöjd med medaljen, det första med honom vid rodret.

– Det här har vi väntat på länge och betyder hur mycket som helst för svensk dressyrsport, säger han till SVT.

– Det var extra kul då alla fyra hästarna var mästerskapsdebutanter. Med proffsiga ryttare så gick det bra. Vi har väldigt bra sammanhållning i laget och alla fyra ryttarna är sådana att de verkligen vill gå in och göra bra resultat.

I laget ingick för övrigt Rose Mathisen, Tinne Vilhelmson Silfvén och Therese Nilshagen. Mästerskapsdebutanten Nilshagen var bästa svensk med 74,429 procent, vilket var personligt rekord för henne.

– Det var roligt men jag grämer mig över mina fel, det var lite för mycket spänning där, säger Nilshagen om galoppombytena i vartannat steg.

– Annars var det kul att känna publiken stöd och att rida där inne.
