Jamaicanskt boblag för damer satsar mot OS
Malena Johansson

1988 deltog ett jamaicanskt lag i bob i OS i Calgary, och inspirerade till Disneyfilmen ”Cool Runnings” från 1993.

I OS i Sotji 2014 deltog återigen ett boblag från det varma landet, efter att ha fått ekonomiskt stöd genom en crowdfundingkampanj på nätet.

Jamaicanska bobåkare har startat en liknande kampanj inför vinterns olympiska spel, och nu går det japanska företaget Marubeni Corporation in och sponsrar damlaget, som därmed får förutsättningar att försöka bli det första kvinnliga boblaget från Jamaica någonsin att kvala in till OS.

Laget består av Jazmine Fenlator-Victorian, som deltog för USA i OS i Sotji och har en jamaicansk pappa, och före detta sprintern Carrie Russell.
