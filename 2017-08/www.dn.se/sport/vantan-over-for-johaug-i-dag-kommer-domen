Uppdaterad 11:58

Publicerad 08:44


Johaug stängs av i 18 månader – missar OS

Ingela Ahlberg/TT


Norska skidstjärnan Therese Johaug missar OS då idrottens skiljedomstol Cas förlänger dopningsavstängningen till 18 månader. Hon är fri att tävla igen först den 18 april.

OS i Pyeongchang går mellan den 9 och den 25 februari.

Johaug testade positivt för den anabola steroiden clostebol förra hösten. Hon hade fått i sig den förbjudna substansen i en läppsalva, enligt egen utsago.

Norges idrottsförbund gav Johaug 13 månaders avstängning, vilket Internationella skidförbundet ansåg var för kort och därför överklagade till Cas.

Läs mer: Jens Littorin: Fis hårda tag mot Johaug skickar en signal mot andra slarvers
