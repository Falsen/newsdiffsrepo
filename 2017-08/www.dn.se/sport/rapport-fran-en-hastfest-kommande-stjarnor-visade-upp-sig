Rapport från en hästfest – kommande stjärnor visade upp sig
Malin Fransson

När?EM i ridsport pågår till och med söndag.

Var?Mästerskapet avgörs i Göteborg med Ullevi som huvudarena.

Svenskt i toppUnder EM tävlar också de kommande mästerskapsryttarna i tävlingen Lövsta Future Challenge som är öppen för ryttare upp till 25 år.

På söndagen är det dags för finalerna och som uppvärmning inför dem tävlade hoppryttarna på lördags förmiddagen i en parhoppning, och där blev det svensk seger.

Karin Martinsen med hästen Quanto och Irma Karlsson med hästen Ida van de Bisschop var båda felfria i de två rundorna och deras tid var sammanlagt den snabbaste.

En miljon till segrarenDen som vinner söndagens final i hoppning får en miljon kronor. Tilläggas bör att det är segerpremien för själva segern i finalklassen – som går över två omgångar.

Blir det någon annan än EM-guldmedaljören som vinner klassen får guldmedaljören inte miljonen men väl en guldskimrande medalj.

Svenskt på andra platsÄven de kommande stjärnorna i dressyr har tävlat under EM-dagarna i Göteborg och på lördagen avgjordes deras final i Lövsta Future Challenge när kür-klassen reds.

Bästa av alla var spanjoren Juan Matute Guimon Jr och Quantico Ymas som fick 78,20 procent efter en riktigt fin ritt.

På andra plats kom svenskan Lina Dolk och hästen Biggles som även de bjöd på en riktigt fin dressyruppvisning inne på Ullevi.

Populärt med kürPubliken gillar att se dressyrekipagen framföra dressyrprogram till musik. Det märktes under lördagens EM-klass i kür – som också var den sista EM-klassen i dressyr.

En stor publik höll tummarna för främst de tre svenska finalryttarna Therese Nilshagen, Patrik Kittel och Tinne Vilhelmson Silvén.

– Det var helt fantastiskt att rida inför den här publiken och känna det stödet när man kom in, säger Tinne Vilhelmson Silfvén.
