Ägarens klara besked: All In är inte till salu
Malin Fransson

– Det är en sådan enorm spänning och den adrenalinkick man får är nästan som en hjärtstartare, fortsätter hon fortfarande med ett leende i ansiktet.

Samarbetet mellan Peder Fredricson och Charlotte Söderström har redan resulterat i ett OS-silver och ett EM-guld och mera kommer det att bli. Söderström har tydligt gjort klart att All In inte kommer att säljas – oavsett bud.

Det är Peder Fredricson som ska rida hästen under resten av valackens karriär.

– Han är inte till salu, säger Charlotte Söderström bestämt.

Läs mer: Kan en häst få Jerringpriset?

Charlotte Söderström, som är barnbarn till H&M-grundaren Erling Persson och som driver en hästgård tillsammans med sin mamma Pam Persson, har länge samarbetet med Peder Fredricson.

Det var också på Charlotte Söderströms uppdrag som Peder Fredricson för drygt fyra år sedan gav sig ut på jakt i Europa för att hitta en häst med tillräckligt stor kapacitet för att kunna ta mästerskapsmedaljer.

I Belgien hittade Peder Fredricson den då sjuårige All In och resten är historia.

– All In har allt. Han är – som Peder säger – både försiktig och explosiv samtidigt som han har kraft och power, säger Charlotte Söderström.

– Men man ska komma i håg att All In inte ha blivit så här bra av en tillfällighet utan det beror mycket på Peder.

Med varsamma händer har Peder lotsat fram hästen mot världstoppen.

– Med tanke på hur nervöst det är att stå vid sidan om är det nästan overkligt hur Peder har klarat av att hålla ihop det under dagarna här i Göteborg, säger Charlotte Söderström.

– Peder har ett lugn som smittar av sig på All In, och det betyder självklart mycket.

Vägen från OS i Rio till EM i Göteborg har inte varit okomplicerad för All In. I höstas opererades hästen efter att upprepade gånger ha drabbats upprepade kolikanfall – något som härrörde från tarmproblem.

– Tack och lov gick hans konvalescens bra utan några bakslag.

I unga år tävlade 40-åriga affärskvinnan Charlotte Söderström själv i hoppning, men numera håller hon sig på marken.

När jag frågar om Charlotte inte har varit sugen på att testa att rida All In någon gång skrattar hon högt innan hon svarar:

– Nej, jag är rädd om min egen hälsa.

Läs mer: Fredricson och All In fick Ullevi att guldjubla
