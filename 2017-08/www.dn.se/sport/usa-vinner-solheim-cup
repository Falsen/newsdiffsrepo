Uppdaterad 21:49

Publicerad 21:07


USA vinner Solheim Cup



TT


Följ skribent




Det gick utför för Europa – nederlagstippat redan inför lagtävlingen på amerikansk mark i delstaten Iowa – direkt under den avslutande dagen av årets Solheim Cup.

Europaettan Anna Nordqvist ledde med 5–1 efter nio hål mot USA:s Lexi Thompson. Men singelmatchen slutade i att Nordqvist tvingades rädda matchen för en delning på det avslutande 18:e hålet sedan Thompson vunnit fem hål från hål 10 till 16.

Nordqvist och Thompson spelade in ett halvt poäng till respektive lag.

– Jag har inga ord. Jag är helt utmattad, sade en märkbart besviken Nordqvist, som var sjuk i körtelfeber inför tävlingen, till amerikanska NBC.

Trots sjukdomsproblemen så har den 30-åriga svenskan, som är rankad 13 i världen, imponerat. Nordqvist spelade in tre Europapoäng under de två första speldagarna.

Amerikanskan Lizette Salas kommer spela in minst en halv poäng mot Europas Jodi Ewart Shadoff från England i den sjunde singelmatchen och ger USA en avgörande 14:e poäng.

Tävlingen pågår.
