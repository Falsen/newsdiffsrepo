Piraterna åker ur elitserien
Martin Fransson

Det var länge osäkert om Indianerna skulle komma till start i årets elitserie. Botten hade gått ur ekonomin, klubben genomgick en företagsrekonstruktion och fick börja om med betydligt mindre resurser

På upptaktsträffen inför säsongen beskrev lagledaren Peter Johansson sina förutsättningar som ”att i stället för nycklarna till en ny Mercedes få en ratt i handen på en utbränd Saab”.if(DN&&DN.Ads){DN.Ads.initAd('d5e326cf-art1');}

Säsongen har varit svajig och Indianerna har länge sett ut att vara på väg ut.

Men inför slutomgången fanns trots allt ett litet hopp även om uppgiften var tuff: seger mot serieledande Vetlanda krävdes samtidigt som Piraterna inte fick slå Dackarna.

Dackarna vann med hela 59-31 och efter en dramatisk avslutning bärgade även Indianerna segern med 49-41.

Sista heatet blev en stor uppvisning. Polske veteranen Piotr Protasiewicz vann före danska nyförvärvet Anders Thomsen. Därmed var platsen i nästa års elitserie helt säkrad.

Piraterna, SM-guldvinnare 2011 och 2013, har haft det minst sagt tufft den sista tiden. Mot Dackarna saknades flera av lagets stjärnor på grund av skador. Dessutom ligger klubben efter med löneutbetalningar till förarna.

Nu blir det allsvenskan istället för elitserien för Motala-laget, för första gången sedan 2003.

För övriga lag väntar nu slutspel. Först väntar kvartsfinalerna Dackarna-Smederna och Lejonen-Rospiggarna. Ettan Vetlanda och tvåan Masarna är direktkvalificerade för semifinal.
