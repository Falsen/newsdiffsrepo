MMA-stjärnan redo för boxningsmatchen
TT

Boxningsstjärnan Mayweather, som gör sin allra sista match, är en affärsman ut i fingerspetsarna och tackade alla som ordnat matchen, som kommer att ge honom 100 miljoner dollar. Han höll en ganska låg profil.

– Jag har varit här så många gånger, har varit i sporten i 21 år och jag vet vad som krävs. Men jag tar lördagens match extremt seriös, McGregor är ”a hell of a fighter”, så det kommer inte att bli lätt, säger Mayweather.

– Men till slut kokar det ihop till kunskaper, till den som är bäst. Och när det gäller boxning har jag gjort allt tusentals gånger. Så du får det inte lätt, Conor.

Irländaren McGregor säger att han har haft ett bra träningsläger och är ”mer än redo”.

– Jag är förberedd på att gå tolv treminutersronder i högt tempo. Jag ska prestera, jag ska boxa ut honom i hans egen sport, han är inte på min nivå, säger McGregor kaxigt.

Vem som vann ”tysta leken”, när de stod och stirrade på varandra, är svårt att avgöra. Mayweather stod blickstilla och rörde inte en min, men den tuggummituggande McGregor utmanade genom att ta av sig sina solglasögon.
