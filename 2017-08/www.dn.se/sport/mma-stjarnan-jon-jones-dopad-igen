MMA-stjärnan Jon Jones dopad – igen
TT-Reuters

Det var mot Jon Jones som Alexander ”The Mauler” Gustafsson förlorade en jämn match för fyra år sedan.

Gustafsson hoppades på en returmatch inom en snar framtid mot Jones som i juli återtog sin titel i lätt tungvikt i en uppmärksammad match mot Daniel Cormier. Nu är det oklart vad som händer med Jon Jones karriär efter det nya dopningsbeskedet.if(DN&&DN.Ads){DN.Ads.initAd('ed29d2c3-art1');}

– Om det stämmer tycker jag att han ska lägga ner. Han förstör för hela sporten, säger Alexander Gustafsson till Expressen.

Svensken hoppas att dopningsuppgifterna inte stämmer.

– Jag vill ha en förklaring. Medierna har lätt att dra i väg med saker och ting, jag vill ha mer bevis. Jag hade velat möta honom, men om han har dopat sig och alla prov bekräftar det, då får vi ta det då, säger Gustafsson.

Jones gjorde i matchen mot Cormier comeback efter ett års avstängning för att ha testats positivt för två förbjudna medel.

Enligt UFC-organisationen utfördes dopningstestet i samband med invägningen inför matchen mot Cormier i juli.
