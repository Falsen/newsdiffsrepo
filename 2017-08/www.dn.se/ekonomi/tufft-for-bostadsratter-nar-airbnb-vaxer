Tufft för bostadsrätter när Airbnb växer
TT

Vill du åka på en weekendresa till Stockholm eller på en familjeutflykt till Astrid Lindgrens värld i Vimmerby? Då kan du kallt räkna med att hitta ett boende via boendetjänsten Airbnb nu för tiden. Bortsett från att utbudet av bostäder växer på sajten kan flera bostadsorganisationer också se en ökad trend i Airbnb-uthyrningar.

– Vi ser att Airbnb har fått ett större fokus när ägare och föreningar ringer och frågar om juridiska råd. Det är inte bara knutet till storstäderna – vi har också fått samtal och frågor från medlemmar från andra regioner än de traditionella storstäderna, säger Sofie Kjellin, chefsjurist på HSB Riksförbund.if(DN&&DN.Ads){DN.Ads.initAd('00ebadea-art1');}

Liknande trend går även att se på Bostadsrättsägarnas Riksförbund.– Det märks att det intresset har ökat för Airbnb och att medlemmarna talar mycket mer om det, säger ordförande Staffan Teste.

Men om Airbnb blir allt vanligare framöver kan det bli problematiskt, menar Sofie Kjellin.– Många föreningar oroar sig för att om Airbnb blir för liberalt och generöst kan det bli för svårt för styrelsen att utföra sina uppdrag, säger hon.

Hon förklarar många bostadsrättsföreningar är beroende av att bostadsrättshavarna är engagerade i styrelsen.

– Om en stor andel av lägenheterna är uthyrda och bostadsrättshavaren inte bor kvar kan det bli svårt för föreningen att fungera, säger Sofie Kjellin.

I takt med att Airbnb-uthyrningarna ökar kan styrelsearbetet också försvåras om ledamöterna måste titta igenom och fatta beslut om fler tillståndsansökningar, enligt Sofie Kjellin.

I de värsta fallen handlar det inte bara om att en bostadsrätt blir uthyrd utan tillstånd, utan att den blir det upprepade gånger så att det kan liknas vid en hotellverksamhet.

– Vi har fått samtal från föreningar som har upptäckt att en viss bostadsrättshavare bedriver en hotellverksamhet i skatterättsligt hänseende, säger Kenny Fredman, kommunikatör på Bostadsrätterna.

Han förklarar att den som hyr ut på laglig väg kan få en skattefri hyresinkomst så länge man tjänar under 40.000 kronor.

– Men om det är en hotellverksamhet, då är det något helt annat. Då finns risken att man blir upptaxerad av Skatteverket.
