Mercedes ger upp efter bara 77 sålda elbilar
Lasse Swärd

Elbilar är i centrum av debatten om vägtrafikens miljöpåverkan. Efter dieselskandalen i Volkswagen har tillverkarna lagt in en högre växel för att snabba på omställningen till eldrift.

Volvo Cars meddelade i somras att alla nya modeller som lanseras från år 2019 ska ha eldrift i någon form. Övergången skyndas på av allt hårdare miljölagar i en rad länder, särskilt i Kina, som är världens enskilt största marknad.if(DN&&DN.Ads){DN.Ads.initAd('7a80e727-art1');}

Men hur ska bilarna säljas? Hur ska bilköparna förmås överge förbränningsmotorn? Erfarenheterna hittills måste avskräcka även den mest inbitna elbilsentusiast.

I tabellen härintill har vi listat alla elbilar som sålts i Sverige sedan 2010 fram till och med juli i år.

Att kalla bilarna trögsålda är årets underdrift. Facit är 10.185 bilar. Det ska jämföras med den totala försäljningen på – 2,38 miljoner bilar. De eldrivna modellerna svarar därmed för 0,43 procent.

Inte ens Mercedes med sitt urstarka varumärke har lyckats. När företaget lanserade B-klass med eldrift 2015 var intresset stort. Bilen var praktisk, rymlig, krocksäker och redan från början förberedd för eldrift genom det unika dubbelgolvet.

Elmotorn på 180 hästkrafter gav riviga prestanda och batteriet el till 20 mils körning. Grundpriset var 390.900 kronor.

Men varken egenskaper eller uppmärksamhet hjälpte. Det blev ingen kundkontakt! Endast 24 bilar registrerades år 2015. Året därpå blev det 15 bilar, merparten sannolikt registrerade på återförsäljare som demobilar. Som jämförelse sålde Volvo samma år 70.444 vanliga bilar, eller 193 stycken – per dag!

Fredrik Wahrolén, kommunikationschef på Mercedes i Sverige, säger så här:

– Det är svårt att hitta en entydig förklaring. Bilen fick ett bra mottagande när den introducerades. Nu kan vi dock se ett allt större intresse för elbilar, både för vår kommande elbilsgeneration EQ och våra plug-in hybrider.

Vilka mål hade ni när bilen började säljas 2015 i Sverige?

– Av konkurrensskäl kommenterar vi aldrig säljmål.Höga priser, kort räckvidd och osäkert andrahandsvärde har hållit tillbaka efterfrågan.

Fiaskot med B-klass Elektric har inte avskräckt Mercedes. Tvärtom, företaget genomför nu en massiv satsning på eldrft, energilagring, batteriproduktion och laddinfrastruktur. Om några år kommer en plattform som ska bära upp en rad elbilar under det nya varumärket EQ. Övriga tillverkare har motsvarande planer.

När lanseras den första EQ?

– Den kommer 2019. Vi märker ett allt större intresse för att köra Mercedes med elmotor, både EQ och de nuvarande plug-in hybriderna, säger Fredrik Wahrolén.

Mercedes är ingalunda ensamt om att ha floppat elektriskt. För Ford gick lanseringen av modellen Focus Electric ännu sämre – totalt nio(!) bilar utslaget på tre år.

Martin Rusti, informationsansvarig på Ford i Sverige ger följande förklaring till varför Focus inte gick hem:

– Det är naturligtvis många faktorer som samverkar när en produkt säljer dåligt, men vi kan konstatera att elbilsmarknaden utvecklas snabbt och den här produkten var inte konkurrenskraftig i segmentet på den svenska marknaden. Därför är det glädjande att Ford nu globalt sedan ett par år tillbaka gör enorma satsningar på elbilar, som vi kommer börja se resultaten av de närmaste åren. Vilket mål hade vi med försäljningen av elektriska Ford Focus?– Jag har faktiskt inte lyckats få fram några uppgifter kring detta, och jag tycker heller inte att det är så intressant att titta på i backspegeln på det sättet. Vi kan som sagt konstatera att det inte var en konkurrenskraftig produkt, och då spelar det inte så stor roll vilka säljmål eller –förväntningar som målas upp. Hur ser planerna ut för kommande elbilar?

– Vi presenterade i början av 2016 en satsning motsvarande 38 miljarder kronor på utveckling av elbilar. Det kommer bli 13 modeller fram till 2020, bland annat en helt eldriven, nyutvecklad SUV med drygt 50 mils räckvidd, som kommer att finnas på Europa-marknaden. Dessutom har Ford gått ihop med andra tillverkare för att få fart på ett nätverk av snabbladdare runtom i Europa. Så det är väldigt mycket på gång.

Inte ens Volkswagen har lyckats med elversionen av den storsäljande modellen Golf. Den har sedan 2014 sålts i 485 exemplar - jämfört med 70.737 vanliga Golf! (0,7%).

Den enda eldrivna modell som ökade i fjol var Renault Zoe, som noterade 418 bilar, mot 378 året före. Bästsäljande modell är Nissan Leaf som hittills sålts i 3.388 bilar. Den kommer nu i ny version med längre räckvidd.

Bertil Moldén, vd för Bil Sweden, efterlyser fler morötter för att sätta fart på marknaden.

– Höga priser, kort räckvidd och osäkert andrahandsvärde har hållit tillbaka efterfrågan. Längre räckvidd och mer stöd i olika former behövs, säger han.
