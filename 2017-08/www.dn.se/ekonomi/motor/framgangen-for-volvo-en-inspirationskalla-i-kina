Framgången för Volvo en inspirationskälla i Kina
Torbjörn Petersson

Det tog lite tid innan integrationen var genomförd mellan Geely och Volvo – försäljningen av Volvobilar ökade med 25 procent mellan 2013 och 2016, men under första halvåret 2017 ökade antalet sålda fordon med 8,2 procent.

Nu har den kinesiska tillverkaren Great Wall, som producerar drygt en miljon bilar om året, mest suvar, visat intresse för att köpa Jeep av Fiat Chrysler Automobiles.if(DN&&DN.Ads){DN.Ads.initAd('c3a49264-art1');}

Det ses som en metod för att förverkliga bolagets dröm om att växa globalt, ett mål som bilexperter tar på allvar mycket tack vare succén för Geely-Volvo, skriver Wall Street Journal.

– Volvo har varit en stark lärare och bror för Geely, säger en talesman för Geely till tidningen.

Det går helt klart bättre för Volvo nu än under Ford-tiden och det har smittat av sig till Geelys arga konkurrent Great Wall, som hittills endast säljer en procent av sina fordon utanför Kinas gränser.

Geely är än så länge den enda kinesiska tillverkaren som köpt ett utländskt varumärke, men det kan snart bli ändring på. Great Walls intresse för Jeep beskrivs som ett mycket logiskt steg av experter inom bilindustrin.

– Om de köper Jeep får de ett varumärke, en produkt, forskning och utveckling och utländska distributionskanaler, säger Yale Zhang, chef vid ett bilkonsultföretag i Shanghai till Wall Street Journal.

Priset som Geely betalade för köpet av Volvo 2010, 1,8 miljarder dollar, ses i dag i branschen som ett fyndpris. Jeep väntas att kosta Great Wall mer.
