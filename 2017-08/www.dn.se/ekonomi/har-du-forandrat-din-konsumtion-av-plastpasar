Har du förändrat din konsumtion av plastpåsar?
Ida Yttergren



Anita Järking, 81, pensionär, Kungsholmen.if(DN&&DN.Ads){DN.Ads.initAd('0f15fb01-art1');}

– Ja, det har jag gjort. Jag tackar inte nej till en påse varje gång men ofta. Och jag har alltid med mig en tygpåse.



Johanna Norlin, 23, grafisk designer, Kungsholmen.

– Nej, det har jag inte gjort. När butikspersonalen frågar ber jag dem slänga med en påse. Men jag tycker att det är bra att de informerar.



Bernard Lescure, 71, pensionär, Frankrike.

– Jag tänker på miljön och försöker använda mer papperspåsar än plast. I Frankrike informeras det också litegrann om plastpåsarnas miljöpåverkan.



Peder Askerlund, 53 år, butikschef Digital Inn i Västermalmsgallerian.

– Vi har börjat byta till papperspåsar men ska använda upp de plastpåsar vi har först. Vi är en premiumbutik så vi vill ha bra kvalitet på påsarna. De ska vara snygga och tåla regn. Jag har minskat konsumtionen av plastpåsar även privat. Det är galet vad mycket plast man använder.



Kethe Claeson och Sven Claeson, 70+ och 80+, pensionärer, Upplands Väsby.

– Vi har alltid använt kärra, så det har inte förändrats så mycket. Det är bra att det informeras, säger Kethe Claeson.

– Plasten är ett elände, säger Sven Claeson.

Foto: Carl Bredberg
