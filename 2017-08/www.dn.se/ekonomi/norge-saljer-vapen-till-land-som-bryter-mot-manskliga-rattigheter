Norge säljer vapen till land som bryter mot mänskliga rättigheter
Carl-Johan Kullving

Kriget i Jemen inleddes den 26 mars 2015 då Saudiarabien och Förenade arabemiraten genomförde flera flygangrepp mot olika mål i Jemen. Attackerna skedde på president Abd Rabu Mansur Hadis begäran och var ett försök att stoppa houthirörelsens offensiv i Aden.

Läs mer: Över halv miljon koleradrabbade i Jemen

Sedan dess har landet varit i krig och minst 7.700 personer dödats och över 42.000 personer skadats, enligt FN. Dessutom har över en halv miljon människor drabbats av koleraepidemin och drygt tio miljoner barn är i akut behov av humanitär hjälp.Vi är chockade över att Norge igen har återupptagit exporten till ett land som deltar i det här kriget.

Enligt en nyligen läckt rapport från FN fortsätter houthirörelsen och Förenade arabemiraten att ”bedriva interneringsåtgärder som bryter mot internationell humanitär rätt och normer för mänskliga rättigheter.”, skriver nyhetssajten Al-Jazeera. Enligt rapporten ska 683 barn ha dött i kriget under förra året.

Läs mer: FN: Saudiarabien försvårar nödhjälpstransporter till Jemen

2015 sålde Saab radar- och stridsledningssystemet Global eye till Förenade arabemiraten, vilket väckte mycket kritik. Förra året stoppade Norge sin vapenexport till Förenade arabemiraten som rörde så kallad ”A-materiell”, det vill säga militär materiel med syfte att döda, som vapen och ammunition.

– Utrikesdepartementet har sedan januari 2016 och tills vidare valt att hålla tillbaka ytterligare export av ammunition som kan användas med fara för brott mot folkrätten, sade Frode Overland Andersen, kommunikationschef på norska utrikesdepartementet, till den norska tidningen Dagbladet då.

Läs mer: Över 40 döda i strider i Jemen

Men nu visar det sig att Norge visst har exporterat vapen till det lilla landet vid Persiska viken. Enligt uppgifter från norska statistiska centralbyrån, som den norska tidningen Verdens gang tagit del av, har vapenexporten fortsatt under första halvan av 2017.

Exporten av delar och tillbehör till vapen för militärt bruk som kanoner, artilleri, haubitsar, bombkastare, ramper för raketer och granater och eldkastare har under våren uppgått till 6,6 miljoner norska kronor, motsvarande 6,8 miljoner svenska kronor.

Läs mer: Hjälparbetare når inte fram – vädjar om eldupphör

Exporten av patroner och delar till patroner uppgick under våren till 38,4 miljoner norska kronor, motsvarande drygt 39,44 miljoner svenska kronor.

– Vi är chockade över att Norge igen har återupptagit exporten till ett land som deltar i det här kriget. Detta är en av de värsta kriserna som pågår i världen i dag och barn lever under omänskliga förhållanden. Alla parter i kriget bryter mot internationell humanitär rätt. Hur många bevis behöver Norge för att stoppa exporten? Detta är oförståeligt för mig, säger Gunvor Knag Fylkesnes, politisk ledare för norska Rädda barnen, till Verdens gang och fortsätter:

– Norska myndigheter måste garantera att Norge inte bidrar till eller tjänar på kriget i Jemen.

Läs mer: ”Situationen i Jemen är katastrofal”UD sitter inte på någon information som säger att ammunition eller annan materiel från Norge används i Jemen.

Norska utrikesdepartementet menar att reglerna för vapenexport är mycket omfattande och hårda.

– Efter en ny värdering våren 2017 blev det tillåtet att exportera ammunition. Den nya värderingen var baserad på konkreta förhållanden för den aktuella exporten. Risken för att försvarsmateriel från Norge ska kunna brukas för interna repressionsändamål eller brott mot humanitär rätt var en väsentlig del av värderingen. UD sitter inte på någon information som säger att ammunition eller annan materiel från Norge används i Jemen, säger Ane Lunde, presstalesperson på norska UD, till Verdens gang.

– Utrikesdepartementet fortsätter att ha en skärpt blick på försvarsmateriel som exporteras från Norge och som möjligen kan användas i Jemen som strider mot humanitär rätt, säger hon till tidningen.
