Danska Uberchaufförer dömda i domstol
Carl-Johan Kullving

De fyra chaufförerna har kört för transporttjänsten Uber och döms till att betala totalt 696.500 danska kronor, motsvarande 891.900 svenska kronor för att inte ha uppfyllt de lagstadgade kraven för förare och bil.

Resorna ska ha ägt rum vid flera tillfällen under år 2014 och 2015 och uppgifterna om förarnas inkosmt har Köpenhamnspolisen hämtat hos den nederländska skattmyndigheten.

Läs mer: Uber slutar köra i Danmark – ny tjänst lanseras

Åklagare hade yrkat på att böterna skulle hamna på totalt 835.000 danska kronor för de fyra chaufförerna.

Försvarsadvokaten Eddie Khawaja hävdar enligt Børsen att tingsrätten inte kan använda skatteinformation från Nederländerna som bevis och att chaufförerna inte ska bötfällas. Rätten avfärdade kritiken med att det i så fall skulle strida mot EU-rätten.

Läs mer: Uber får ny chef

Domen kan nu bana väg för att ytterligare 1.500 Uberchaufförer riskerar att bötfällas, rapporterar den danska tidningen Politiken. Det är så många chaufföreer som finns med i handlingarna från den nederländska skattemyndigheten.

Men det är inte första gången som Uberchaufförer bötfälls i Danmark. Somamren 2016 dömdes sex Uberchaufförer till böter på mellan 2.000 och 6.000 danska kronor. Då hade Köpenhamnspolisen stannat chaufförerna på gatan och kunde därför bara dömas för den aktuella resan. Därför blev bötesbeloppet lägre då.

Läs mer: Ny taxilag tvingar Uber att lämna Danmark

I mars i år meddelade Uber att de skulle dra sig tillbaka från Danmark, men senare i juli meddelade Ubers talesperson i Danmark, Kristian Agerbo, att transporttjänsten hade planer på att göra en comeback.
