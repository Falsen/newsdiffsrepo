Måste sambor skriva separat avtal vid lägenhetsköp?
Britt-Marie Svensson

Fråga: Min dotter och hennes pojkvän skall köpa en lägenhet tillsammans för att flytta ihop. Hon kommer att betala 75 procent (dels kontant och dels med lån), han 25 procent (huvudsakligen lån).

Vi har läst oss till att enligt sambolagen delas ägandet vid en separation så det blir 50 procent var. Måste man skriva ett separat avtal ifall man vill att pengarna efter separationen skall delas på annat sätt, även om ägandet är 75 procent och 25 procent?if(DN&&DN.Ads){DN.Ads.initAd('3d23ead9-art1');}

Undrande förälder:

Om de vill att fördelningen ska bli 75/25 vid en separation måste de skriva ett samboavtal där det framgår att bodelningsreglerna enligt sambolagen, ej ska gälla.

Ett alternativ är också att man äger 50/50. Banken brukar vilja att båda står på lånen och att de är solidariskt ansvariga och så reglerar man kontantdelen med ett skuldebrev där den som har mer lånar ut hälften av kontant beloppet till sin sambo. Här måste man också avtala bort Sambolagen. Skulden regleras sedan vid en försäljning. Det finns fördelar och nackdelar med båda alternativen. Äger man en större del av bostaden får man mer vid en värdeuppgång. Å andra sidan tar man en större del av en värdenedgång.

Kontakta en jurist för att få hjälp med upplägget.
