Blandat på Wall Street
TT-Reuters

Oljejättarna Chevron och Exxon backade 0,6 respektive 0,5 procent. Försäkringsbolaget Travelers var det största sänket på Dow Jones och föll 2,5 procent, också som en följd av marknadens oro för Harveys härjningar. Kostnaderna för de omfattande översvämningarna väntas slå hårt mot försäkringsbolagen.

Dow Jones industriindex var oförändrat medan Nasdaqs kompositindex steg 0,3 procent. S&P 500 gick upp 0,1 procent.
