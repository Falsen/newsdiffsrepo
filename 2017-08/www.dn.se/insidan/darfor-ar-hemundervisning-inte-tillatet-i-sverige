Därför är hemundervisning inte tillåtet i Sverige
Evelyn Jones

I Sverige har vi skolplikt – vilket enligt Skollagen innebär att ”eleven ska delta i den verksamhet som anordnas i skolan, om eleven inte har giltigt skäl att utebli”. Skolplikten börjar höstterminen det året som barnet fyller sju år, och fortsätter i nio år. Kommunen ansvarar för att en elev går klart sin utbildning, medan barnets vårdnadshavare ska se till att barnet fullgör skolplikten.

– Våra politiker har bestämt att det bästa för barn i Sverige är att fullgöra sin skolplikt i skolan. Eleven har rätt att få sin utbildning i skolan av utbildade lärare, vilket handlar om alla barns rätt till en likvärdig utbildning. Det är en grundbult i det svenska utbildningssystemet, säger Jonas Nordström, rättschef på Skolverket, om varför hemundervisning i princip inte är tillåtet.

Sedan den nya skollagen infördes 2011 har det i stort sett blivit olagligt att hemundervisa sina barn. I den nya lagen har man skärpt reglerna om hemundervisning, och sedan 2011 krävs ”synnerliga skäl” för att få möjlighet att hemundervisa ett barn.Läs mer: De flyttade till Åland för att hemundervisa sina barn

– I princip kan man säga att det inte är tillåtet med hemundervisning i dag, efter att man lagt till en skrivelse om att hemundervisningen måste vara ett fullgott alternativ till den vanliga skolan, det måste finnas insyn i verksamheten och man behöver så kallade ”synnerliga skäl”. Vilka skäl det är kan man inte säga exakt, men det rör sig om sällsynta undantagsfall, säger Jonas Nordström.Skolan ska passa för alla och vara till för alla, vilket är en förutsättning för att det ska fungera och alla ska få en likvärdig utbildning.

Exakt vad synnerliga skäl skulle kunna innebära är inte fastställt i lagtexten. Men enligt Jonas Nordström kan man i förarbetena till lagen hitta exempel som om barnet ska vara del i en filminspelning eller om man behöver vara utomlands under en längre period. Religiösa eller filosofiska skäl anses inte tillräckligt för att låta en familj hemundervisa sina barn.

– Eftersom den svenska skolan ska vara öppen för alla, och vara anpassad till de behov en elev har och vilken ideologisk, religiös eller filosofisk uppfattning föräldern har, kan ett synnerligt skäl inte vara en viss religiös eller pedagogisk uppfattning hos föräldrarna. Skolan ska passa för alla och vara till för alla, vilket är en förutsättning för att det ska fungera och alla ska få en likvärdig utbildning, säger Jonas Nordström.

Föräldrar som väljer att ta sitt barn ur skolan för att i stället undervisa det hemma riskerar i dagsläget att få betala vite för att de inte ser till att barnet fullgör skolplikten. I extrema fall kan socialtjänsten kopplas in och barnet kan omhändertas.

– Det här handlar om barnens rätt till utbildning, och är det så att barnen hålls borta från skolan kan barnet omhändertas, om det far illa, säger Jonas Nordström.

Sverige är ett av få länder som har just skolplikt – i Europa i övrigt är det bara i Tyskland som skolplikten innebär att barnet måste gå i skolan. I till exempel Finland har man i stället läroplikt. Det betyder att alla barn har plikt att ”inhämta den grundläggande utbildningens lärokurs” enligt Finlands utbildningsstyrelse.Runt 500 barn hemundervisas i Finland, och det är på grund av läroplikten i stället för skolplikt som en del svenska föräldrar har valt att flytta till exempelvis Åland.

Ett barn som i Finland inte skrivs in i någon skola förlorar möjligheten att få stöd- och specialundervisning, gratis läromedel och skolmåltider. Att barnet fullgör läroplikten övervakas av den kommun där barnet bor – genom diskussioner och prov. Även i andra nordiska och europeiska länder är det tillåtet med hemundervisning. I Tyskland råder dock samma syn på hemundervisning som i Sverige.

Runt 500 barn hemundervisas i Finland, och det är på grund av läroplikten i stället för skolplikt som en del svenska föräldrar har valt att flytta till exempelvis Åland för att få möjligheten att hemundervisa sina barn.

Jonas Nordström menar att det är varje förälders val om den beslutar sig för att lämna Sverige för att ha möjlighet att hemundervisa sina barn.

– Det är olika syn i olika länder, våra demokratiskt valda politiker har bestämt att vi ska ha det så här, och om man inte accepterar det och i stället lämnar landet så är det ingenting som Skolverket som myndighet kan ha några synpunkter på, säger han.
