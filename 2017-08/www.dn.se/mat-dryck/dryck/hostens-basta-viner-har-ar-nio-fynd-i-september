Höstens bästa viner – här är nio fynd i september
Alf Tumble

VITT VINRoux Père & Fils Bourgogne Les Murelles 2015Frankrike, Bourgogne • 149 kr • 75 cl • 12,5 % • SB 5837 • 83/100

Betyg 4. Enklare vit chardonnay från Bourgogne som gynnats av årgångens generösa väder. Mogen gul frukt håller upp ekfatsrostningen rätt bra med ett aromatiskt resultat av brynt smör, grillad citron och lite hasselnöt. Smaken instämmer med en något vaxig textur och lite beska i slutet. Godkänt och gott till alla slags sallader där rostade nötter får dominera.if(DN&&DN.Ads){DN.Ads.initAd('460d6cdc-art1');}

Pierre Chavin Anne de Bourg Chardonnay Organic 2016Frankrike, Pays d'Oc • 79 kr • 75 cl • 13 % • SB 6847 • 79/100

Betyg 4. Ekologisk finstämd chardonnay som bara delvis lagrats på ekfat. Resultatet är en ren och fruktpigg tolkning av druvan som odlas på kalkrika grusjordar i södra Frankrike där Medelhavet har stor inverkan på klimatet. Frisk syra, päronfrukt och ett stänk mineral. Bra balans och längd. Allroundvin och lådvinsalternativ för det stora kalaset.

Spreitzer Mittelheimer Edelman Riesling trocken 2016Tyskland, Rheingau • 199 kr • 75 cl • 13 % • SB 4649 • 83/100

Betyg 3. Välkommen nyhet på den knastertorra rieslinghyllan i det något högre prissegmentet. Ett vin som kan må bra av både lagring och luftning för att kunna spela ut sitt fulla aromatiska register. I glaset är fokus inställt på stålig mineralitet och kartig frukt. Smaken är frisk, spikrak och relativt lång. Ett trevligt alternativ till kräftskivan.

***

RÖTT VINBorgogno Barolo Riserva 2008Italien, Barolo • 299 kr • 75 cl • 14,5 % • SB 2443 • 90/100

Betyg 5. Kul nebbiololansering där vinet nått en perfekt mognad för att konsumeras. Stilen är traditionell och klassisk med en lagom dos rosor, lakrits och apelsinskal i doften utan att bli överdrivet fruktig eller ekig. Breda tanniner och strama fruktsyror tar för sig i eftersmaken vilket du enkelt möter upp med något gräddigt tillbehör på tallriken. Kan lagras ytterligare.

Madai Origen Mencia 2015Spanien, Bierzo • 99 kr • 75 cl • 13,5 % • SB 2276 • 82/100

Betyg 5. Enkel men tydlig tolkning av druvan mencía från gamla vinstockar där den typiska hallonfrukten kantas av peppar och kryddnejlika. Stilen är lättgillad och av det lättare slaget utan fatpåverkan. Ett bra insteg till en del av Spanien som är värd att utforska. Gott utan mat men ännu godare till helgrillad kyckling och buljongkokt ris.

Brancaia Chianti Classico 2015Italien, Toscana • 149 kr • 75 cl • 13,5 % • SB 70725 • 83/100

Betyg 5. Frisk nyhet på den annars överrepresenterade chianti-hyllan. Brancaias chianti skiljer sig mot övriga då den enbart lagrats på ståltank istället för ekfat. Den rena körsbärsfrukten får sig ett lyft och de typiska toskanska dragen framhävs mer detaljerat. Sedan buteljeringen har vinet utvecklats en hel del på flaska men häll gärna upp på karaff en vända medan du hämtar pizzan.

***

ÖVRIGTJustino Madeira 5 Years Old Medium DryPortugal, Madeira • 89 kr • 37,5 cl • 19 % • SB 7803 • 85/100

Starkvin. Betyg 5. Det finns mycket att önska på Systembolagets starkvinshyllor. Den modesta efterfrågan gör att man får glädjas åt det lilla. Justinos nya halvsöta halvflaska är en glädjande fest av karamell och torkad frukt. Men framför allt är det den nötiga och långa eftersmaken som är behållningen – den räcker till minst tre till fyra äppelpajer.

Charles Heidsieck Brut RéserveFrankrike, Champagne • 457 kr • 75 cl • 12 % • SB 77522 • 90/100

Bubbel. Betyg 4. En av de bästa standardchampagnerna, så kallade ”multi vintages”, har fått välkommen plats på standardhyllan. Förvisso en av de dyraste men så innehåller den också upp till 40 procent äldre reservvin. Ett kraftpaket med generös dosage för dig som vill att din champagne ska smaka mycket. Rostat bröd, hasselnötter, mogen citrus och krutrök.

Spy Valley Iced Sauvignon Blanc 2015Nya Zeeland, Marlborough • 119 kr • 37,5 cl • 10 % • SB 2350 • 82/100

Sött. Betyg 4. Kul inslag med ett sött vin från andra sidan jorden som görs på frysta druvor. Rejält sött men med nödvändig syra för att inte bli klumpig. Tänk torkade gula frukter, karamell och honung förklädd till druvnektar. Kombinera med lika söta fruktdesserter eller salta mögelostar, alternativt som en helt egen dessert i ett vitvinsglas.Läs även Alf Tumbles krönika: Vi möts vid den nyfikna hyllan
