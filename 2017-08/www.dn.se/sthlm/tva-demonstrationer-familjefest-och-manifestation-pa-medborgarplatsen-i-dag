Uppdaterad 17:14

Publicerad 11:34


Manifestation till stöd för afghanerna på Medborgarplatsen möts av motdemonstration



Emma Bouvin


Följ skribent




















Sammanlagt har polisen medgivit tillstånd till tre sammankomster på Medborgarplatsen på lördagen. Ung i Sverige, ett nystartat nätverk som kräver stopp på utvisningarna till Afghanistan har tillstånd att vara på Medborgarplatsen under dagtid fram till 23 augusti, Kämpa Sthlm, en grupp som ”arbetar för bred antifascistisk kamp” har fått tillstånd för en stödmanifestation och Hammarby handboll har fått lov att ha handbollsfest för stora och små.

• Läs även: ”Det räcker inte att visa sitt stöd – man måste göra något”

Utöver detta har ytterligare en sammankomst aviserats: Facebookgruppen ”Stå upp för Sverige” ska ha en ”tyst” manifestation på Medborgarplatsen för att visa sitt missnöje över att rättsväsendet ”överhuvudtaget tillåter denna form av ockupation på allmän plats”. Hittills har ett par hundra personer meddelat att de ska delta.

– Vi har tagit ut en resurs för att hantera hela situationen på Medborgarplatsen. Vi kommer att jobba både i uniform och civilt, säger Kjell Lindgren, presstalesperson på Stockholmspolisen.

Han känner till att det finns fler planer på demonstrationer än de som fått tillstånd.

– Vi utgår inte ifrån att det blir stökigt, men vi har beredskap för att hantera det om det skulle förändra sig, säger han.

Ni har gett tre olika grupper tillstånd på samma plats, kan inte det bli trångt?

– Vi bedömer att det finns plats.
