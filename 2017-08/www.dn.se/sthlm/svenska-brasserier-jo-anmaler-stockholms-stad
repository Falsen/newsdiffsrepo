Svenska Brasserier JO-anmäler Stockholms stad
John Falkirk

Men över 2.000 av dessa skriverier har gått förlorade, menar restaurangkoncernen Svenska Brasserier som nu JO-anmäler Stadsbyggnadskontoret och Stockholms stad. I Svenska Brasserier ingår bland annat restaurangerna Sturehof, Taverna Brillo och Riche.

– De har sagt att brev som vi personligen har skickat inte har kommit in. I en demokratisk process borde inte sådant kunna hända, säger PG Nilsson, grundare av Svenska Brasserier.if(DN&&DN.Ads){DN.Ads.initAd('0e24421b-art1');}

När remissrundan för ombyggnadsplanerna var slut i mitten av juli hade Stadsbyggnadskontoret fått in 5.500 ärenden. Enligt Henrik Bråstad, presstalesperson på förvaltningen, är flera ärenden inte räknade ännu eftersom många av blanketterna från Stoppa Stureplanerna klumpades ihop när de diariefördes.

– Vi räknar dem manuellt i efterhand. Förmodligen har vi fått runt 8.000 ärenden sammanlagt.

PG Nilsson godtar inte Stadsbyggnadskontorets förklaring:

– Så sa de inte när vi pratade med dem, då hade de inte fått in breven.

Även ”graverande uppgifter” som framkommit i ett reportage i SvD och en mejlbrevväxling mellan en lobbyist och en tjänsteman ligger till grund för anmälan.

Anklagar du Stadsbyggnadskontoret för korruption?

– Det är upp till JO att avgöra, men jag anar en hund begraven, säger PG Nilsson.
