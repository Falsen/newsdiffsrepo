Förlossningskliniker i Stockholm får höjd ersättning
Anna Gustafsson

Sommarens förlossningsvård har präglats av underbemanning, då flera barnmorskor har sagt upp sig i protest, och förlossningsrum hållits stängda på grund av personalbrist, samtidigt som barnafödandet ökat, vilket DN berättat i flera artiklar. Ansvariga landstingsrådet Ella Bohlin (KD) sade så sent som i slutet av juni att hon inte delade bilden av att förlossningsvården befann sig i kris.

I en intervju med DN i början av augusti sade så Ella Bohlin att hon kämpat för en höjning av klinikernas ekonomiska ersättning, men inte fått gehör inom den borgerliga alliansen. Men när DN i veckan frågade samtliga partier om deras förslag för att förbättra förlossningsvården öppnade tre av fyra allianspartier för att se över den ekonomiska ersättningen. Och nu kommer nya besked.if(DN&&DN.Ads){DN.Ads.initAd('9d2ba3b8-art1');}

– Vi är redo att se över ersättningen till hela vårdval förlossning och se hur den ska kunna justeras – uppåt förstås. Pengarna ska räcka för uppdraget, säger Ella Bohlin (KD).Vi är redo att se över ersättningen till hela vårdval förlossning och se hur den ska kunna justeras – uppåt förstås.

Hon medger att det förts diskussioner de senaste dagarna som fört frågan framåt. Enligt Ella Bohlin har hälso- och sjukvårdsförvaltningen fått ett uppdrag att arbeta på ett förslag för en höjd ersättning.

Så ambitionen är att höja ersättningen?

– Ja, det är korrekt. Förvaltningen ska återkomma med detaljerna under hösten.

Betyder det att det kan bli en höjning i närtid?

– Rent tekniskt är det helt möjligt. Men ärendet måste ha den normala beslutsgången. Jag gör bedömningen att en justering är nödvändig för att förlossningsenheterna ska klara uppdraget. Därför kan det inte dröja för länge.

När den borgerliga landstingsbudgeten för 2018 klubbades i juni fanns ingen ersättningshöjning med. Men i november tas den slutliga budgeten för landstinget, och då finns möjlighet till justeringar.

Betyder det att ersättningen kan höjas från 2018?

– Ja, det bedömer jag är möjligt. Jag hoppas att man redan under det här året kan justera ersättningen, för det är bråttom.

Hur stor höjningen kan bli har Ella Bohlin inget svar på i dag.

Kommer det att göra skillnad?

– Ja. Jag tror att det här är exakt vad förlossningsvården behöver just nu.

Den ekonomiska ersättningen för förlossningsvården i Stockholms län har inte höjts sedan 2009. I förra veckan krävde ledningen för BB Stockholm i debattartikel i Svenska Dagbladet att den ekonomiska ersättningen höjs, med argumentet att den inte täcker alla kostnader för barnmorskornas löner, bland annat.Med den låga ersättning vi får går det inte att bedriva förlossningsvård.

– Med den låga ersättning vi får går det inte att bedriva förlossningsvård. Från barnmorskorna kommer krav på att det ska vara en barnmorska per kvinna, men det kommer aldrig att infrias med den ersättning vi har nu. I nuläget springer barnmorskorna i stället mellan flera födande kvinnor samtidigt, och allt fler lämnar ett populärt yrke, sade Ingela Wiklund, vd för BB Stockholm, till DN.

Hon sade att också att landstinget bryter mot hälso- och sjukvårdslagen när så många kvinnor skickas till ett annat län för att föda, 34 stycken bara i juli, och inte kan beredas vård i sitt eget landsting.

De ekonomiska tillskott som förlossningsvården fått i år, bland annat genom 500 miljoner kronor som fördelats till landstingen från regeringen, och genom extrapengar från landstinget för sommarperioden har inte gått att använda för att öka bemanningen utan lagts i olika projekt.

– Det här är inte tal om några om några projekt, utan det är en förutsättning för att öka grundbemanningen, säger Ella Bohlin.

Hur mycket kommer bemanningen att kunna öka?

– Det vet inte jag. Det blir upp till de enskilda klinikcheferna. Men jag tror att alla kommer använda dem för att höja grundbemanningen.

Utvecklingen inom Stockholms förlossningsvård följs noggrant av regeringen, och i juni närvarade DN då socialminister Annika Strandhäll (S) följde en barnmorska på ett arbetspass på förlossningen på Karolinska Huddinge.

– Det är oerhört glädjande att Stockholms läns landsting nu skjuter till mer pengar till förlossningsvården, bara en och halv månad efter att Ella Bohlin sade att det inte var någon kris, säger Annika Strandhäll.Det nya beskeden välkomnas också av den politiska oppositionen i landstinget. – Det här är en krisinsikt, och det är vårdpersonal och föräldrar som tvingat fram insikten. Jag hoppas nu att den här höjningen inte bara blir symbolisk utan skapar utrymme för varje kvinna och förälder att få en trygg förlossning, säger Susanne Norling (MP), oppositionslandstingsråd.
