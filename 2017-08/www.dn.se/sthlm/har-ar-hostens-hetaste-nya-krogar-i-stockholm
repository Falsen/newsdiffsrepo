Här är höstens hetaste nya krogar i Stockholm
Elin Peters

Det har gått över ett år sedan Restaurang Frantzén stängde. Den lilla hörnlokalen i Gamla stan inhyste tidigare en av Sveriges få tvåstjärniga krogar, men när man nyöppnar i mitten på nästa vecka är det i ett sekelskifteshus på ny adress, mitt i city.

Entrén på Klara norra kyrkogata, ett stenkast från Kungsgatan och vägg-i-vägg med konditori Vetekatten, är lite hemlig. När man ringer på dörrklockan visas man in i restaurangen som upptar tre av husets våningsplan. Från att tidigare ha kunnat tränga in 23 gäster i den lilla matsalen har Björn Frantzén numera över 500 kvadrat att röra sig på, och planerar att i fortsättningen ta emot – 23 gäster.if(DN&&DN.Ads){DN.Ads.initAd('4b14f3a4-art1');}

Läs mer: Med fokus på det hyperlokala

För planen med den nya restaurangen är inte att ta emot fler (expansionen inom koncernen sker på annat håll, den omfattar numera bland annat matsalar på NK, cocktail- respektive vinbar i Gamla stan och en gastropub), utan att vässa upplevelsen ännu mer. Och miljön är en viktig del.

– Vi hade letat flera år innan vi hittade den rätta lokalen, berättar Björn Frantzén. Jag ville att det skulle vara ett sekelskifteshus där man ändå fick citykänsla, den där Stockholmsfeelingen.Vi hade letat flera år innan vi hittade den rätta lokalen.

Just Klara norra kyrkogata, eller ”Klara porra” som den förr kallades, tillför onekligen en speciell Stockholmskänsla, men numera har området som tidigare associerades med prostitution och porrbiografer sanerats rejält.

Insidan av huset har renoverats lika grundligt. Det behövdes en ny hiss, enkom för restaurangen, Björn Frantzén ville också ha ett öppet kök med utrymme för öppen eld. Samtidigt var han mån om att behålla sekelskifteskänslan.

– Så det finns ju en anledning till att bygget blev sex månader försenat, konstaterar han.

Resultatet är så långt från trenden med ”krogen som ett andra vardagsrum” man kan komma. Med sina fasta menyer à 3.000 kronor blir det en av Sveriges dyraste restauranger – men den kommer, åtminstone till en början, att sakna stjärnor i Guide Michelin. I och med flytten förlorar nämligen restaurangen de två stjärnor den tidigare hade. En inte allt för avancerad gissning om man har följt Björn Frantzén och hans ambitioner, är att han satsar stenhårt på att inte bara få tillbaka de två tidigare stjärnorna utan dessutom erövra en tredje.



Under året i exil har Björn Frantzén och hans kockar provlagat, provlagat och provlagat igen. Ändå blir det inga stora förändringar matmässigt.

– Men jag vill ju tro att vi har blivit ännu bättre, säger Björn Frantzén. Det viktiga är att man ska känna igen sig, att energin och gastronomin har hängt med från Gamla stan.

Läs mer: Svensk fika möter amerikanska sötsaker

Med bara dagar kvar till öppningen börjar det bli dags att plocka bort skyddsplast och täckpapp.

– Nu är jag väldigt sugen på att få se hela lokalen avtäckt, med allt på plats, säger Björn Frantzén. Att få laga upp maten med rätta utrustningen, lägga upp den på det rätta porslinet och få välkomna de första gästerna. Det ska bli så fruktansvärt roligt att se hur de reagerar.

Foto i text: Anette Nantell
