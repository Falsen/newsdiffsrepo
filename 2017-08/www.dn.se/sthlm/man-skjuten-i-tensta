Uppdaterad Igår

Publicerad Igår


Man ihjälskjuten i Tensta



TT


Följ skribent




En förundersökning om försök till mord har inletts, platsen är avspärrad och polisen knackar dörr i området i syfte att få mer information.

– Vi har hämtat tre personer för förhör, säger Åsa Wallentin, polisens presstalesperson i Stockholm.

De tre är inte brottsmisstänkta. Ingen hade gripits vid 23-tiden på kvällen.

Polisen larmades av en person som hade uppgifter om att det smällt vid Risingeplan och att en person var skottskadad. Enligt uppgifter till Expressen och Aftonbladet hade mannen träffats i ansiktet/huvudet.

Sent på kvällen pågick polisens arbete i området.

– Vi har förstärkt vår närvaro där, och nattvandrare, Lugna gatan med flera finns också på plats. Det finns säkert de som känner behov av att tala om det som hänt, säger polisens presstalesperson Kjell Lindgren.

Enligt Expressen ska det vara en mycket hotfull stämning vid Karolinska sjukhuset i Solna dit mannen fördes. Ett 50-tal personer och många poliser är på platsen.

– Det är en extremt hotfull situation, både mot personal och andra patienter, säger en person som arbetar vid akutmottagningen till Expressen.
