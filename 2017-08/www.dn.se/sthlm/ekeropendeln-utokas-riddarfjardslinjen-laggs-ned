Ekeröpendeln utökas –Riddarfjärdslinjen läggs ned
Jessica Ritzén

Gustav Hemming leder vant sin cykel upp på båten som gått i pendeltrafik mellan Ekerö och City på försök det senaste året. Linje 89 har ökat antalet resenärer månad för månad. Hittills i år har drygt 20.000 resenärer nyttjat pendelbåten.

– Vi tror på och vill permanenta den här linjen. Vår ambition är att linje 89 även ska få helgtrafik och sommartrafik. Vi vill också fördubbla turtätheten till varje timme i stället för varannan i rusningstrafik, säger Gustav Hemming.if(DN&&DN.Ads){DN.Ads.initAd('0fbf8e58-art1');}

Beslutet att utöka pendeltrafiken nästa höst går hand i hand med ambitionen att avlasta landtrafiken genom att få fler Ekeröbor att ställa bilen och åka kollektivt samt minska restiden in till stan.En fjärdedel av båtresenärerna åkte tidigare bil. Det är en logisk trafikrelation.

– En fjärdedel av båtresenärerna åkte tidigare bil. Det är en logisk trafikrelation. Särskilt med tanke på att man bygger om Ekerövägen nästa år och trafikkaoset för Ekeröborna då förstärks ytterligare, säger Gustav Hemming.

På nästa trafiknämndsmöte kommer man även fatta beslut om att lägga ned försökslinjen över Riddarfjärden som gått nästan tom under året. Tanken var att cyklister skulle använda färjan för att ta sig mellan Klara mälarstrand, Söder mälarstrand och Kungsholms torg men hittills har bara två procent av resenärerna varit cykelburna. Få resenärer har ens hittat till hållplatserna som dessutom saknat både sittbänkar, väderskydd och biljettautomater.



– Vi ser ingen tendens till att resandet ökar på Riddarfjärdslinjen. Det vore att göra pendelbåtstrafiken en otjänst att köra så dyrt med så dålig beläggning. Kostnaden ligger på drygt 80 kronor per personkilometer.

Riddarfjärdslinjen som kostar cirka 8 miljoner per år kommer dock att köras under 2018 då Trafikverket är med och delfinansierar projektet. 2019 kommer Trafikverket i stället lägga pengarna på gratis kollektivbåtstrafik tillsammans med Stockholms stad. Då ska en pendelbåt mellan Stadshuset och Riddarholmen sättas in under perioder när broar stängs av i samband med Slussenbygget.

Gustav Hemming utesluter dock inte att Riddarfjärdslinjen kan återuppstå när nya Slussen är klar 2025.

Läs mer: Pendelbåtar ska ersätta Tvärbanan

– Tanken från början var att linjens hållplats skulle vara närmare Slussen. Nu är det en otillgänglig plats som ligger hopplöst nere på Södermälarstrand, men det kan bli aktuellt igen om folk hittar ned dit.

En strategisk pendelbåtsutredning arbetar även intensivt med att ta fram förslag på fler linjer över Stockholms vatten. En plan som diskuteras är att erbjuda båttrafik från Minneberg och Traneberg via hållplatser på Kungsholmen ända in till City.

– Vi tittar på en helt ny linje från Minneberg till Klara strand. Den skulle också kunna trafikera ett antal bryggplatser på vägen inom staden, säger Gustav Hemming.Vi tittar på en helt ny linje från Minneberg till Klara strand.

Utredningen försöker också hitta nya hållplatser i Norra Djurgårdsstaden som i dag är dåligt kollektivtrafikförsörjd och kommer att få tiotusentals nya invånare de närmaste åren. Sjövägen är en båtlinje som i dag bara går till Frihamnen till exempel.

– Vi tittar på att förlänga Sjövägen till Norra Djurgårdsstaden och Ropsten. Jag har försäkrat mig om att nya Lidingöbron har seglingsfri höjd på sju meter för att klara pendelbåtstrafik.

Även båtlinje 81, som är en ringlinje från Ropsten via Tranholmen, Djursholm, Lidingö, Storholmen och tillbaka, kan få en ny sträckning.

– Vi tittar på om den även kan trafikera Norra Djurgårdsstaden och Ropsten så att den får större trafiknytta. Exakt var vi landar är inte klart, utredningen ska vara klar första kvartalet 2018, säger Gustav Hemming.

Utredningen har även till uppgift att undersöka hur pendelbåtar kan samfinansieras med fastighetsägare och man ska även inleda arbetet med att köpa in miljövänliga pendelbåtar.

Bild i text: Anette Nantell
