Norska kommentatorer: Listhaug blandar ihop sina roller
Jens Littorin

Den norska ministerns Rinkebybesök i tisdags skapade rubriker och debatt i Sverige. Men Sylvi Listhaugs beslut att resa till Stockholm mitt under brinnande valkampanj väcker starka känslor även i Norge. Flera kommentatorer menar att Listhaug blandar ihop sina roller som minister och som företrädare för Fremskrittspartiet, känt för sin kompromisslösa invandringspolitik.– Hon lurar ingen. Allt som står i den officiella tidsplanen för en toppolitiker de sista veckorna i en valkamp handlar om att mobiliserar väljarna. Vi förstår gott och väl att den svenska integrationsministern Helene Fritzon avbokade sin planlagda möte med sin norska kollega, skriver tidningen Dagbladet på sin ledarsida och tycker att minister Listhaug bör vara ärlig med att det är Fremskrittspartiets ståndpunkter hon framför och inte den norska regeringens.

• Läs mer: Migrationsministern nobbar sin norska motsvarighetFremskrittspartiet bildar sedan valet 2013 regering tillsammans med Erna Solbergs konservativa Høyre. Även statsministern kommenterade Listhaugs Sverigebesök i kritiska ordalag och menade att det handlade om ett försök att värva röster.– Det är ingen tvivel om att när ett statsråd reser en vecka före valet är det också för att illustrera delar av politiken man står för, sade Solberg till ett pressuppbåd under sin valkampj i Tromsø.

• Läs mer: Nyfikna blickar på ministern från Norge.Själv menade Listhaug under tisdagen att hon var i Sverige för att se och lära och att hon tycker det är relevant att använda Sverige och Rinkeby som en kuliss i sin valkamp.Den kontroversiella ministern har med en rad utspel de senaste åren varit framträdande i den norska invandringsdebatten. För framträdande tycker en del. I en debattartikel i tidningen Aftenposten går tre unga män från den mångkulturella Oslostadsdelen Holmlia ut och kritiserar den politiska vänstern i Norge för att inte vara tillräckligt aktiv i debatten.”Högersidan har fått ha ordet allt för länge”, skriver Rune Røed Gauslå, Dara Goldar och Daniel Brekke Andersen och syftar på Listhaug och tankesmedjan Human Rights Service.Debattörerna menar att detta inte bara beror på Listshaugs högljudda frispråkighet.”Det är trist att se att så många på vänstersidan inte törs ställa de svåra frågorna som bidrar till en konstruktiv debatt”, skriver man.Även de svenska reaktionerna på Listhaugs besök väcker stort intresse i Norge. Till exempel den tidigare statsministern och moderatledaren Carl Bildts åsikt, där han slår fast att det handlade om valkamp snarare än ministerbesök. Bildt vänder sig samtidigt mot begreppet ”det svenska tillståndet”, som används i Norge för att beskriva hur det ser ut i segregerade storstadsområden.– Sverige är ett väl fungerade samhälle och vi har haft framgång i vår invandringspolitik. Det finns absolut områden där det är problem och det ser vi alltid i en övergångsperiod, säger Bildt till tidningen Verdens Gang.

Läs mer: ”Listhaug är skyldig stockholmarna en ursäkt.”
