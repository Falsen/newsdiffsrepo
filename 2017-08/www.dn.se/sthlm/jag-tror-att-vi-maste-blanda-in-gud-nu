”Jag tror att vi måste blanda in Gud nu”
Ulrika By

– Jag är helt öppen med det, jag blandar in Gud. Alla i orten tror på Gud och jag tror att vi måste blanda in Gud nu. Det har gått för långt – allt våld, dödandet, säger Moosa Assal, 33, imam och fritidsledare i Tensta.

För en knapp vecka sedan höll han ett tal under minnesstunden för den nu döde 22-åringen, ett tal som kom att få stor spridning via filmklipp på Facebook. Det var också ett tal där han var väldigt tydlig:if(DN&&DN.Ads){DN.Ads.initAd('742a96bb-art1');}

”Säg inte att orten är emot dig, att alla är emot dig, ingen är emot dig, bror. Du har alla valmöjligheter att bli det du vill bli. Ändå står vi här och trampar vatten och skjuter varandra och knivhugger varandra. För vad? Du kan ducka polisen, komma undan med din prestige. Men du kan aldrig ducka Allah”, sa Moosa Assal under minnesstunden.

Bland en hel del annat, ska tilläggas. Sammanfattningsvis gick hans tal ut på att individen har ett ansvar för de livsval han eller hon gör.

Vi träffar Moosa Assal i hans lägenhet i Tensta för att fråga hur de som lyssnade reagerade.Samhället är inte felfritt, inte alls, men vi kan inte fortsätta skylla på samhället. Det är vi som är samhället.

– De tackade mig för att jag påminde dem. Som jag ser det måste vi sluta komma med ursäkter nu och i stället på riktigt försöka förändra. Samhället är inte felfritt, inte alls, men vi kan inte fortsätta skylla på samhället. Det är vi som är samhället, säger han.

Läs mer: Unga, oorganiserade och bor kvar hemma – de ligger bakom den nya mordvågen

Moosa Assal är välkänd i Tensta. Han växte upp i Husby tillsammans med en kristen mamma och en muslimsk far, för femton år sedan tillhörde han hiphopscenen, ägnade sig åt poetryslam, musikvideos, lite film. Han har alltid trott på Gud, men kan inte svara exakt på när han konverterade från kristendomen till islam och blev religiös på ett djupare plan, han beskriver det som en lång process som han personligen tagit på allvar.

I dag leder han fredagsbönerna i Kämpingehallen på fredagar och han arbetar som fritidsledare på Blå huset, fritidsgården som i dag drivs av Stadsmissionen. Och han är trött, på samma sätt som han tror att alla i Tensta är trötta – på ”dödskjutningarna, våldet, knarket och falskheten” – som han uttrycker det.



Enligt honom har ingenting av det som görs för att stoppa den negativa utvecklingen och våldsspiralen i Järvaområdet fungerat.

– Vi måste våga se att det har urartat. Så längre knarket finns kommer ingen lägga ner sina vapen. Vi måste tillsammans, oavsett bakgrund, jobba helhjärtat för att få bort knarket, få de här killarna att på riktigt förstå att de en dag kommer att få stå ansvariga för vad de gör. Och jag tänker göra det från min utgångspunkt – min tro, en tro som jag vet att de här killarna har, men som de har glömt bort.

Det är långt ifrån okontroversiellt det Moosa Assal gör. Att påminna sina åhörare om att de på domedagen kommer att stå ensamma med Allah, ensamma och ansvariga för sina handlingar, skulle kunna uppfattas som ett hot.

– Hot? Nej, det är inget hot, vi tror på det. För mig handlar det om att påminna de kriminella killarna om att de kommer att få stå till svars, de måste börja känna skuld för vad det gör, de måste komma i kontakt med sina känslor.Alldeles för många är rädda för att blanda in religionen i det här, men det är inte jag.

– Alldeles för många är rädda för att blanda in religionen i det här, men det är inte jag. Jag tror det är den vägen vi måste gå.

Kontroversiell eller inte – Moosa Assal beskrivs av flera personer som DN varit i kontakt med som modig – modig för att han i både sina predikningar och i de klipp han lägger upp offentligt på sociala medier vänder sig direkt till de kriminella och tar avstånd från och fördömer deras handlingar.

– Han fyller en viktig funktion som ledargestalt. Han är ingen uppviglare och han har betydligt högre trovärdighet bland de boende i Tensta än vad myndighetspersoner har, säger en av alla dem som arbetar med sociala frågor i stadsdelen, men som inte vill bli citerad med namn.

Själv uppfattar Moosa Assal att han har ett ansvar att göra det han kan. När han i dag går på ännu en begravning av en ung muslim vill han att det ska bli den sista.
