Hemtjänst missade 40 nattbesök
John Falkirk

Mellan januari och augusti i år har 40 hembesök från hemtjänsten i Sigtuna kommun uteblivit. Förvaltningen har lex Sarah-anmält förfarandet.

– Det är inte okej med 40 avvikelser, säger Kristina Holmberg, enhetschef på Sigtuna kommun.if(DN&&DN.Ads){DN.Ads.initAd('5b6dde93-art1');}

På grund av de uteblivna nattbesöken har tre anställda blivit omplacerade. En berörd vikarie har även inte fått förlängd anställning. Förvaltningen ska även se över rutinerna för besöken.

– Vi ser allvarligt på saken och det är jätteviktigt att vi agerar snabbt och med kraft.

Enligt uppgifter till SVT Nyheter har de anställda gett olika förklaringar till de uteblivna nattbesöken. Bland annat ska vissa vårdbrukare inte velat ha besök och i andra fall uppger de anställda att de inte hunnit med på grund av larm.

– Anställda ska inte ha möjlighet att prioritera bort ärenden, säger Kristina Holmberg.

Enligt henne finns det i nuläget inga uppgifter om att någon farit illa av de uteblivna besöken.

– Men vi vet inte än. Utredningen får visa det.

Det är däremot bara en liten del av nattbesöken som uteblivit. Under perioden hade hemtjänsten i Sigtuna 23.000 ärenden nattetid.

Läs mer: Lidingö polisanmäler falsk hemtjänst
