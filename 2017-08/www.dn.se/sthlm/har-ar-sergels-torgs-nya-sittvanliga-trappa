Här är Sergels torgs nya sittvänliga trappa
Jessica Ritzén

Ombyggnaden av kvarteret Hästskon som presenterades för två år sedan fick kritik för att det gamla bankhusets fasad ut mot Sveavägen och Sergels torg var för dominerande och konkurrerade ut övriga byggnader på platsen. Det omarbetade bygglovsförslaget får nu godkänt av Skönhetsrådet.Kontorshuset ropade ”titta på mig” i stället för på Kulturhuset som är huvudbyggnaden.

– Den diagonalt rutiga fasaden tillförde ytterligare ett nytt mönst­er som inte hör hemma på Sergels torg. Kontorshuset ropade ”titta på mig” i stället för på Kulturhuset som är huvudbyggnaden. Vi har lyckats dämpa rutorna och få en stramare mer horisontell fasad som inte stjäl lika mycket uppmärksamhet, säger Henrik Nerlund, Skönhetsrådets sekreterare.if(DN&&DN.Ads){DN.Ads.initAd('7ae61dd1-art1');}

Vasakronans planerade hus i kvarteret blir några våningar hög­re än i dag och terrasserna ut mot Sveavägen har ersatts med smala balkonger och erbjuder därmed ­betydligt mer yta. Samtidigt öppnas gatuvåningarna upp för butiker och restauranger. På Mäster Samuels­gatan byggs även ett trettio­tal bostäder i stadens kanske mest centrala läge, alldeles för få menar vissa.

– Tyvärr kunde vi inte få till fler bostäder. Det är mest verksamheter i husen på grund av bullerstörningar, säger stadsbyggnadsborgarrådet Roger Mogert (S).

Malmskillnadsgatan ska få mer grönt. Illustration: TMRW/Vasakronan

Förhoppningen är att rycka upp den beryktade Malmskillnadsgatan ur sitt förfall och förvandla området till myskvarter. Därför har man öppnat upp för en bred och sittvänlig trappa från torget upp till Malmskillnadsgatan.

– Den kommer att höja området och skapa ett helt annat kvarter med levande bottenvåningar i husen. Malmskillnadsgatan har ju varit en plats man undviker, snudd på rent obehaglig. Nu kan det bli en trevlig och levande plats och ett bra stråk genom stan, säger Roger Mogert.Malmskillnadsgatan har ju varit en plats man undviker, snudd på rent obehaglig.

Intill trappan byggs ett litet hus som bryter tvärt mot cityskraporna. Tanken är att det ska rymma kafé eller utställningslokal. Platsen är som gjord för att bli ny mötesplats i City, hellre än att stämma träff utanför spärrarna på T-centralen eller vid Åhléns.

Den aparta lilla trevåningsbyggnaden ska dock inte upp i nämnden för beslut förrän senare i höst.

– Vi har inte sett ritningarna än och har därför inte tagit ställning. Men att tillföra ett litet hus till en stor plats är inte helt enkelt. Man har provat tidigare med ett litet åttkantigt hus på Sergels torg, Tobias mutter, som inte blev riktigt bra och revs för några år sedan, säger Henrik Nerlund.

Stadsbyggnadsnämnden behandlar bygglovet för kvarteret Hästskon i veckan.

Läs mer: Så ska bortglömda torget bli folkmagnet
