Ilska och demonstrationer mot SL från städpersonalen
Anton Säll

Under tisdagen kommer demonstrationer mot SL att genomföras utanför trafiknämndens sammanträde vid Lindhagensplan i Stockholm.

Anledningen till demonstrationen är en konflikt mellan städföretaget Reneriet och anställda på företaget. Konflikten grundar sig i att Reneriet nu i augusti har sagt upp ett antal anställda. Reneriet är det företag som har ansvar för renhållningen på pendeltåg och tunnelbanetåg i Stockholm. Enligt facket riskerar städningen att haverera om uppsägningarna verkställs.

Seko vill att politikerna i landstinget ska avsätta tillräckliga resurser till städningen, att SL redovisar vad städningen kostar skattebetalarna och att MTR, som kör tunnelbanan, ska tillföra mer resurser till städningen.

Claes Nyberg, pressansvarig på MTR, säger till P4 Stockholm att städningen under en längre tid har varit utan anmärkningar. Trafiklandstingsrådet Kristoffer Tamsons säger till P4 Stockholm att en fungerande städning är MTR:s ansvar.

Läs mer: Stockholms pendeltåg kan få hälften så många städare
