Uppdaterad 22:58

Publicerad 21:10


Man ihjälskjuten i Tensta



Ulrika By


Följ skribent




















Larmet om skottlossningen kom 20.38 till Stockholmspolisens ledningscentral.

– Vi har i princip precis kommit till platsen. En skadad man är förd till sjukhus i ambulans, säger Åsa Wallentin, polisens presstalesperson.

Den skjutne har förts till sjukhus. Enligt uppgifter till Expressen och Aftonbladet har personen, en yngre man, träffats i ansiktet/huvudet.

Vid 22:40 meddelade polisen på sin hemsida att mannen avlidit av sina skador.

Den som slog larm uppgav att den hört en eller flera smällar, intill Risingplan i Tensta.

– Vi har spärrat av platsen och inlett den tekniska undersökningen, konstaterar Åsa Wallentin.

En förundersökninggällande försök till mord har inletts.

Polisen knackar dörr i området i syfte att få mer information.

– Vi har hämtat tre personer för förhör, säger Åsa Wallentin, polisens presstalesperson i Stockholm.

Polisens arbete på plats kommer att fortgå under kvällen och natten, enligt Åsa Wallentin.
