Uppdaterad 2017-08-17

Publicerad 2017-08-17


Varg dödade sällskapshund



Andreas Nordström


Följ skribent




















Svensk jakt skriver att hunden var av rasen cavalier king charles spaniel och att den revs tidigt på torsdagsmorgonen.

– Ägaren var ute på morgonpromenad och hade hunden lös. Plötsligt dök det upp en varg som tog hunden och stack tillbaka in i skogen, berättar en boende i området för tidningen.

Länsstyrelsen har haft personal med spårhundar på plats i området Ekskogen norr om Brottby.

– De har hittat hunden död, säger Björn Carlberg på länsstyrelsen.

Han berättar att det troligtvis rör sig om ett vargangrepp, men poängterar samtidigt att detta är en preliminär bedömning. I januari dödades en jakthund i Sjundareviret i södra Stockholms län av en varg. Men enligt Björn Carlberg är det mycket ovanligt att sällskapshundar angrips.

– Det har inte hänt i närtid, säger han.

Händelsen i Brottby föranleder inte några ytterligare åtgärder från länsstyrelsens sida. Hundägaren kan emellertid ansöka om ersättning från myndigheten.

Läs mer: Vargtik med gps-sändare kvar på Södertörn
