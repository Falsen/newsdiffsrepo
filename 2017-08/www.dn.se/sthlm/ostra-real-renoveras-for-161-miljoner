Östra real renoveras för 161 miljoner
John Falkirk

Ventileringen måste rustas i den över 100 år gamla nationalromantiska byggnaden. Det menar utbildningsnämnden som vill lägga 161 miljoner på renoveringen. Samtidigt ska skolans toaletter bytas ut, matsalen förstoras och akustiken förbättras. Även nya grupprum och fler studieytor ska tillföras. Det skriver Stockholmdirekt.

När Östra real renoveras ska skolans runt 1.100 elever i stället undervisas i nyöppnade Anna Whitlocks gymnasiums lokaler på Hantverkargatan, där länsstyrelsen tidigare låg.if(DN&&DN.Ads){DN.Ads.initAd('57b92e15-art1');}

– Det är en väldigt bra lösning. Eftersom Anna Whitlocks gymnasium öppnar först hösten 2018 kommer det bara vara förstaårselever där första året, säger Östra reals rektor Madeleine Heiman till Stockholmdirekt.

Förhoppningen är att eleverna på Östra reals gymnasium ska vara tillbaka i en nyrenoverad skola till hösten 2019, men skolan planerar att de som tar studenten våren 2019 ändå ska få springa ut från sin gamla skolgård.

–Vi har pratat med eleverna och det är jätteviktigt för de som tar studenten att få ha utspring på skolgården, säger Madeleine Heiman till DN.

Läs mer: Ämbetshus blir Stockholms största gymnasieskola
