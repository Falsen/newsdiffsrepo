Misstänkt containerman var konstprojekt
Anton Säll

Enligt anmälaren hade mannen i containern, som var låst med ett flertal hänglås, panik.

Men redan när polis anlände till platsen misstänkte man att något skumt var i görningen då rösten inifrån containern framstod som monoton.

”Efter googling visar det sig vara någon sorts kulturprojekt. Det var inte mindre konstigt för det”, skriver polisen i Farsta/Vantör på sin Facebooksida. Det stod alltså snart klart att rösten kom från en inspelning.

Polisen skriver vidare att containern gärna hade kunnat förses med en skylt som upplyste allmänheten om det pågående konstprojektet för att undvika missförstånd.

Läs mer: Stort ungdomsbråk visade sig vara filminspelning
