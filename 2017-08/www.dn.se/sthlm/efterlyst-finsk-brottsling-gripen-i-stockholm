Efterlyst finsk brottsling gripen i Stockholm
Viviana Canoilas

Det var på lördagskvällen polisens FAST-grupp, specialiserad på att spåra och gripa internationellt efterlysta personer, och en specialenhet från Stockholmspolisen kunde omhänderta den efterlyste mannen, enligt Expressen.

Den finske mannen var efterlyst via Europol sedan han avvek från ett fängelsestraff på tre år och åtta månader i somras. Mannen är dömd för bedrägerier genom id-kapningar samt för dataintrång.

Den dömde mannen blev ökänd i Finland efter att han mördade sin affärspartner i Estland år 2005. Han sköt ihjäl affärspartnern och styckade sedan kroppen.

Mannen dömdes till tolv års fängelse för brottet och släpptes år 2014.
