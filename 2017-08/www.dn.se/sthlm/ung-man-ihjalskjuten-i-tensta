Uppdaterad 00:08

Publicerad Igår


Ung man ihjälskjuten i Tensta



TT-DN


Följ skribent




En förundersökning om försök till mord pågår, platsen är avspärrad och polisen har knackat dörr i området i syfte att få mer information.

– Vi har hämtat tre personer för förhör, säger Åsa Wallentin, polisens presstalesperson i Stockholm.

De tre är inte brottsmisstänkta. Ingen hade gripits vid 23-tiden på kvällen.

Polisen larmades av en person som hade uppgifter om att det smällt vid Risingeplan och att en person var skottskadad. Enligt uppgifter till Expressen och Aftonbladet hade mannen träffats i ansiktet/huvudet.

Sent på kvällen pågick polisens arbete i området.

– Vi har förstärkt vår närvaro där, och nattvandrare, Lugna gatan med flera finns också på plats. Det finns säkert de som känner behov av att tala om det som hänt, säger polisens presstalesperson Kjell Lindgren.

Uppgifter om att en hotfull stämning skulle råda vid Karolinska sjukhuset, dit den skjutne fördes, tonas ned av Kjell Lindgren:

– Hotfull? Nej, den är möjligen högljudd. Inte ovanligt att det blir så när någon anhörig till personer förs till sjukhus. Man vill veta hur det går för personen. Vi finns på plats nästan regelmässigt vid den här typen av händelser, säger Lindgren till DN.

Vid midnatt, natten till lördag, fanns några personer kvar vid sjukhuset, enligt Lindgren.

Samtidigt pågick alltjämt polisarbete på platsen i Tensta.

– En del förhör pågår. Några personer har förts till stationen för att där höras under lugnare former, säger Lingren.
