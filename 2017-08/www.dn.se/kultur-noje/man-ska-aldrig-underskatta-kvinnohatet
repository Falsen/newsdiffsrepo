Malin Ullgren:   ”Man ska aldrig underskatta kvinnohatet”
Malin Ullgren

Det var första gången jag hörde mig själv försvara Kinberg Batra, och det var ingen slentrianfeministisk kommentar, utan en senkommen insikt: varför har jag själv blivit så provocerad av henne? Långt innan hon gjorde det till sin uppgift att öppna för samarbete med Sverigedemokraterna. Det går inte att komma ifrån det särskilda raseri som en kvinna med makt väcker.

Hennes strama framtoning, airen av otillgänglighet, är en provokation. När det då inte går bra, blir den svalka som i framgång hade kunnat uppfattas som styrka, i stället föremål för raseri – vem tror hon att hon är? Bort med henne!if(DN&&DN.Ads){DN.Ads.initAd('4b0f109a-art1');}

Under den gångna veckan har jag sett hennes utsatthet, hur ingen skyddsmur av lojalitet tycks ha rests, knappt en enda sten verkar ha lagts för att bygga något som ens liknar ett internt försvar. Moderaterna kan ju vara ett empatiskt kollektiv, det visade inte minst de kamratliga reaktionerna efter Anders Borgs festkväll.

Läs mer: David Batra ställer inte in sin show: Finns ännu mer att prata om nu

Jag tror att hon själv är medveten om hur könsfaktorn finns med bland de länsförbund som öppet gått ut och krävt hennes avgång, i en aldrig tidigare skådad offentligt hanterad aggression i svensk partipolitik. Men att hon själv kan ha känt lukten av fatal ojämställdhet, duckar hon, mycket moderat, på frågor hon får under sin presskonferens.

Och ändå inte. För när Anna Kinberg Batra i sitt tal säger att hon hoppas att hennes dotter ska få uppleva en kvinnlig statsminister under sin livstid, säger hon det ju: det är svårare för en kvinna, det var svårare för mig.

Läs mer: Ewa Stenberg: Med partivänner som hennes behövde Kinberg Batra inga fiender
