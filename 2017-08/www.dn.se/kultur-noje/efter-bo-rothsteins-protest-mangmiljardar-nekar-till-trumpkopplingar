Efter Bo Rothsteins protest – mångmiljardär nekar till Trumpkopplingar
Hugo Lindkvist

På måndagseftermiddagen, timmarna efter det att Bo Rothstein offentliggjort sitt beslut, kommenterade en talesperson för mångmiljardären Leonard Blavatnik uppgifterna om att stöttat USA:s president Donald Trump.

Läs mer: Statsvetaren Bo Rothstein avsäger sig professur i Oxford i Trumpprotest

Talespersonen uppger för The Guardian att oligarken förvisso donerat nära en miljon dollar till presidentens installationskommitté men pengarna ska enligt talespersonen bara ha använts för att organisera offentliga och privata evenemang under veckan som föregår presidentens installation. Varken Blavatnik eller något av hans företag har någonsin donerat pengar till Trumps presidentvalskampanj, uppger talespersonen.

Bo Rothstein uppgav för DN på måndagen att han frågat ledningen på universitetet i Oxford om uppgifterna och att de svarat att Blavatnik ”ger till båda sidor”. Lärosätet uppger i ett uttalande till The Guardian att ”Len Blavatnik inte har bidragit till Donald Trumps kampanj, varken före eller efter valet, även om han har bidragit till kampanjerna för andra republikanska kandidater”.

– Jag har aldrig hävdat att Blavatnik gett pengar till Trumps valkampanj, jag visste mycket väl att så inte var fallet. Mitt beslut grundar sig på att Blavatnik gett en miljon dollar till hans "inauguration" vilket också är bekräftat av Blavatnik talesperson. Detta stöd till Trump kom som jag påpekat som en överraskning, skriver Bo Rothstein i ett mejl till DN på tisdagen.

Blavatnik donerade 2010 nära en miljard kronor till universitet i Oxford och fakulteten School of government bär i dag oligarkens namn precis som den professur som Bo Rothstein haft. Mångmiljardären Blavatnik, som 2015 var Storbritanniens rikaste person, har tidigare anklagats för nära kopplingar till Vladimir Putin, uppgifter som tillbakavisats.

Bo Rothstein har efter beskedet att han i protest lämnar universitet i Oxford fått stort stöd både i Sverige och bland internationella akademiker.Oj, strongt och rätt av Bo Rothstein https://t.co/SGDadFJFV9— Karin Pettersson (@AB_Karin) 28 augusti 2017Respect to Bo Rothstein https://t.co/A3ba18njx2— Aditya Chakrabortty (@chakrabortty) 28 augusti 2017

Good for him. Heard Bo Rothstein speak and read some of his work. Wonderful man. Practice what you preach. https://t.co/xre0jySGuz— Jelmer Evers (@jelmerevers) 28 augusti 2017
