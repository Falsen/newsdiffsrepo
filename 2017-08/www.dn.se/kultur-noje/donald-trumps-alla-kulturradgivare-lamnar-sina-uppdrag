Donald Trumps alla kulturrådgivare lämnar sina uppdrag
Hugo Lindkvist

Tidigare i veckan lade presidenten ned två näringslivsråd sedan flera medlemmar hoppat av i protest. Nu följer även medlemmarna i presidentens kulturkommitté, Committee on the arts and humanities, efter och lämnar sina uppdrag, uppger källor för Washington Post och Politico. Medlemmarna, som bland annat inkluderar representanter från Hollywood och Broadway, meddelar sitt beslut i brev på fredagen.

Läs mer: Hatstorm mot Fox-ankare efter hennes skarpa Trumpkritikif(DN&&DN.Ads){DN.Ads.initAd('ada85149-art1');}

”Vi kan inte sitta passiva vid sidan av, som dina rådgivare i Vita huset har gjort, utan att protestera mot dina ord och handlingar", skriver medlemmarna i brevet, enligt Politico.

Kommittén instiftades av president Ronald Reagan 1982 och har fungerat som en rådgivande länk mellan Vita huset och USA:s ungefärliga motsvarighet till svenska Kulturrådet. De nuvarande medlemmarna utsågs under Barack Obamas tid som president, och ett antal av kommitténs medlemmar lämnade sina uppdrag redan omgående efter Trumps valseger, medan andra suttit kvar i väntan på att presidenten ska utse deras efterträdare, skriver Washington Post.

Läs mer: Kulturvärlden fördömer Trumps uttalanden. ”Hur är det möjligt att han är president?”

I den federala budget som Vita huset lade fram tidigare under året framgick att man vill göra stora nedskärningar i kultursektorn. Bland förslagen ingår att skrota myndigheterna National Endowment for the Art och National Endowment for the Humanities, samt privatisera The Corporation for Public Broadcasting.
