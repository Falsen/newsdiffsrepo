DN tipsar: Missa inte sommarens bästa utställningar
Birgitta Rubin

"Josef Frank – Against Design"

Arkdes, Stockholm, visas tom 27/8if(DN&&DN.Ads){DN.Ads.initAd('0d21619c-art1');}

Bara några dagar återstår av utställningen "Josef Frank – Against Design". Missa inte möjligheten att se ArkDes omfattande presentation, som visar nya sidor och hela bredden hos den banbrytande arkitekten och formgivaren.

"Textila Undertexter"

Malmö konstmuseum, visas tom 3/9

Den vitala samlingsutställningen "Textila Undertexter" tar avstamp i 1960-talets textila frigörelse och ger prov på hur textilier sedan dess använts i konsten. Här visas en rad intressanta verk av bland andra Hannah Ryggen, Maria Adlercreutz, Charlotte Johannesson, Moki Cherry, Helene Billgren och Leif Holmstrand.

"where we are now"

Alma Löv Museum of Unexp. Art, Östra Ämtervik, visas tom 3/10

Omhuldade Alma Lövs museum mitt i Värmland har återuppstått. Fjorton konstnärer från olika länder deltar i årets sommarutställning, där varje deltagare har tilldelats en egen paviljong eller sal i Paleis Oranjestraat. Förbokning krävs på almalov.com

OpenArt 2017

Örebro, visas tom 10/9

OpenArt i Örebro är Sveriges största biennal för samtidskonst i det offentliga rummet. I denna uppmärksammade sjätte upplaga är Japan och Colombia speciella fokusländer. På Järntorget har Tadashi Kawamata byggt ett enormt berg av 10 000 stolar, en kollektiv skulptur och upplevelse som lokalbefolkningen bidragit till.

Marie-Louise Ekman

Moderna museet Stockholm, visas t o m 17/9.

Nu är det bara några veckor kvar på Marie-Louise Ekmans retrospektiv på Moderna museet. Missa inte chansen att följa detta extremt egensinniga, fantasifulla och konsekventa konstnärskap.
