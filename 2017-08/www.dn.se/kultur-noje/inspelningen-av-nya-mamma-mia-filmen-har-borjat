Inspelningen av nya ”Mamma Mia”-filmen har börjat
Torbjörn Ivarsson

I dagarna påbörjades inspelningen av "Mamma Mia! Here we go again". Tio år efter den första "Mamma Mia"-filmen har producenterna anmärkningsvärt nog lyckats samla hela gänget för en återträff på samma grekiska ö, Kalokairi, där första filmen spelades in.

Läs mer: Abba-party går på exportif(DN&&DN.Ads){DN.Ads.initAd('0ed12f54-art1');}

Meryl Streep är tillbaka i rollen som Donna och hennes tre gamla pojkvänner görs av Stellan Skarsgård, Pierce Brosnan och Colin Firth. Donnas dotter spelas igen av Amanda Seyfried.

– Jag är så glad och stolt över att ha våra skådespelare tillbaka från den förra succéfilmen och välkomnar såklart även de nya ansiktena till Mamma Mia!-familjen, säger producenten Judy Craymer.

Läs mer: Så här tyckte DN om första ”Mamma Mia”-filmen

I den nya filmen görs återblickar till när Donna och hennes kavaljerer var unga. Som ung spelas Donna av Lily James.

Den nya filmen blir en möjlighet att använda Abbalåtar som inte fick plats i första filmen. Benny Andersson och Björn Ulvaeus är även de involverade i projektet.
