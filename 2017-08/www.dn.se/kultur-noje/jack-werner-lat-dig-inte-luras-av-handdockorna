Jack Werner:   Låt dig inte luras av handdockorna
Jack Werner

Det lilla barnets första lögn är ofta resultatet av en panikreaktion för att slippa skuld. För att slippa skäll och bestraffning pekar det på någon annan och ropar ”det var inte jag, det var hen”.

Det är visserligen sällan det fungerar då, men under uppväxten blir metoden allt mer finslipad och mindre panikslagen. Och i en mediemiljö fylld av människor som söker belägg för att just deras motståndare är samvetslösa och illasinnade passar den som handen i handsken.

Läs mer: Jack Werner: En etisk skuggzon som kommer att forma debatten valåret 2018 ”På lördag händer det – Karl XII-statyn ska ner!” Trådstarten på Flashback är signerad en användare med namnet AntifaGBG, och beskriver hur Antifa – namnet på en amerikansk antifascistisk vänsterrörelse, vilka i Sverige har motsvarigheten AFA – under en manifestation planerar riva en staty i Kungsträdgården. Inte bara namnet på vänsterrörelsen är lånat från USA, även statydebatten är en direkt import från den senaste tidens amerikanska brännpunkt.

Läs mer: Jack Werner: Bilden på nödställda flyktingar är inte fejkad

Men när Viralgranskaren undersöker trådstarten faller den isär. AFA känner inte till planerna på en manifestation, och själva tanken att vänsterrörelsen skulle marknadsföra sina manifestationer på det forum som mer än något annat i Sverige är behäftat med ett högerextremt rykte är skrattretande. Även motsatsen fungerar, det vill säga att placera sitt budskap i munnen på en mer attraktiv låtsasperson.

Vad har hänt? Jo, någon har sannolikt plockat fram en handdocka – ett fejkkonto som kläs ut till en ideologisk aktör men i själva verket är en smutskastningskampanj från dess motståndare. Man konstruerar en värsta tänkbar version av den andra sidan, och påstår att den representerar dem allihop.

Handdockorna har setts till på många håll på sistone. Antifa-kontot på Flashback var troligen inspirerat av en kampanj avslöjad av researchern Eliot Higgins, där användare av det anonyma bildbrädet 4chan, dolda bakom Twitterkonton som sminkats upp att se ut som Antifa-aktivister, spritt uppmaningar till kvinnomisshandel. Att anklaga en politisk motståndare för att vara vedervärdig är lätt om man själv fejkar vedervärdigheten.

Läs mer: Jack Werner: Tre poliser skjutna i Malmö? Bara i den parallella verkligheten Även motsatsen fungerar, det vill säga att placera sitt budskap i munnen på en mer attraktiv låtsasperson. Den 18 augusti skrev Buzzfeed om sociala medier-konton uppbyggda med fejkade namn och stulna bilder, som skulle föreställa unga, vita tjejer som spred antifeministiska och främlingsfientliga budskap.

Under fredagen stötte jag själv på ett exempel, i och med en svensk tweet där en ung tjej hånade ”feministmän” och efterlyste ”riktiga män”. Hundratals personer hade spritt vidare den, men profilbilden hade kontot stulit. ”Wow vilken modig tjej som måste låna en annans profilbild... Detta är alltså INTE jag”, skrev den unga kvinnan som såg sitt ansikte utnyttjas för att sprida politisk propaganda.  Ett bra sätt att avslöja handdockor är att rutinmässigt ifrågasätta varför man ska lita på nya ansikten i flöden.

Handdockorna kan betraktas som en sällsynt fräck mekanik för att svartmåla sina motståndare, men det handlar inte så mycket om att övertyga nya sympatisörer som att cementera de som redan finns. För den som inte redan är övertygad om att den svenska vänstern är historielösa våldsverkare framstår trådstarten på Flashback som märklig och lösryckt, och själva idén att riva en staty som verklighetsfrämmande: i Sverige finns inte den amerikanska statydebatten. Men de som i allt de ser väntar sig belägg för att de redan har rätt är en tacksam målgrupp för dessa fejkkonton. För dem blir handdockorna ytterligare en kudde i den bekväma soffa de sitter nedskjutna i.

Läs mer: Jack Werner: Obestäm dig! För samhällsdebattens skull Ett bra sätt att avslöja handdockor är att rutinmässigt ifrågasätta varför man ska lita på nya ansikten i flöden, oavsett om de är attraktiva, och bildgoogla deras profilbilder för att se om de är stulna. Men det är inte till någon nytta om man inte i första hand är beredd att ifrågasätta sådant som dyker upp framför en, även om det råkar bekräfta de åsikter man redan hyser.

Källkritik börjar inte med Google, det börjar i ditt huvud.
