Elisabeth Moss uttalar sig på Instagram om scientologin
Greta Thurfjell

Elisabeth Moss spelar huvudrollen i vårens kanske mest omtalade tv-serie, ”The handmaid’s tale”. Serien, baserad på Margaret Atwoods dystopiska roman, utspelar sig i den framtida totalitära staten Gilead, där kvinnor fråntagits sina rättigheter och utnyttjas för reproduktiva syften.

Läs mer: Så snärjs Hollywoodstjärnorna i scientologins nätif(DN&&DN.Ads){DN.Ads.initAd('e0b3d9a2-art1');}

Elisabeth Moss om ”The handmaid’s tale”: Ingen feministisk berättelseLast Handmaids Tale season 1 event until the Emmys! Thank you for coming out everyone last night, your love and support of the show means more to us than I'll ever be able to express in words. Truly. And now we get to go work on bringing you season 2!!! Which by the way is going to blow your minds...#handmaidstale @ladygraypixEtt inlägg delat av Elisabeth Moss (@elisabethmossofficial) Aug 15, 2017 kl. 11:46 PDT

Moss själv, även känd från tv-serierna ”Mad men” och ”Top of the lake” och aktuell i Ruben Östlunds ”The square”, är uppväxt inom scientologkyrkan och fortfarande praktiserande scientolog. Under sina år i rampljuset har hon många gånger fått frågor om sin tro, men sällan velat uttala sig utan hänvisat till rätten till privatliv.

Därför kom det som något av en överraskning att en kommentar på Instagram fick Moss att öppna upp sig om scientologin.

Läs mer: Fem skillnader mellan romanen och tv-serien ”The handmaid’s tale”

”Jag älskar tv-serien så mycket”, skrev ett fan under en bild där Elisabeth Moss skrev om den kommande andra säsongen av ”The handmaid’s tale”, och fortsatte: ”En fråga, bara – får den dig att ifrågasätta scientologin? Både Gilead och scientologin tror att all information utifrån (det vill säga nyheter) är felaktig eller ond... Det är väldigt intressant.”

”Det stämmer inte alls om scientologin” svarade skådespelaren på Instagram. ”Religionsfrihet, tolerans, sanning och jämlikhet mellan alla etniciteter och religioner är extremt viktigt för mig. Antagligen det allra viktigaste. Gilead och ’The handmaid’s tale’ berörde mig därför på ett personligt plan. Tack för den intressanta frågan!”

Hanna Fahl: ”The handmaid’s tale” är viktigare nu än någonsin

Efter att meningsutbytet uppmärksammats har samtliga kommentarer under bilden i fråga raderats.
