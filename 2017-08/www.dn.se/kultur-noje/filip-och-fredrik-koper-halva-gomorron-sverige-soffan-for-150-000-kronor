Filip och Fredrik köper halva ”Gomorron Sverige”-soffan – för 150 000 kronor
Greta Thurfjell

I morgon, fredag, sänds SVT:s ”Gomorron Sverige” för sista gången. Måndagen därpå tar kanalens nya, på förhand mycket uppmärksammade morgonsatsning ”Morgonstudion” vid.

Fredrik Wikingsson om podcastförändringen: ”Vissa ämnen blir helt enkelt roligare på svenska”if(DN&&DN.Ads){DN.Ads.initAd('f2eeb1ac-art1');}

Som ett led i avvecklingen av det gamla morgonprogrammet har delar av möblemanget, närmare bestämt den röda soffgrupp i vilken många av programmets gäster har suttit, auktionerats ut till förmån för välgörenhetsorganisationen Världens barn. Auktionen vanns under onsdagen av företagaren Peter Ribbing, som betalade 150 100 kronor för soffgruppen.

Samma kväll berättade dock Filip Hammar och Fredrik Wikingsson, värdar för Kanal 5:s pratshow ”Breaking news”, i sitt program att de köpt loss den ena av de två sofforna från vinnaren.

– Vi lade bud på soffan vi med, men på något märkligt sätt trumfades vi i sista sekunden. Då kontaktade vi vinnaren och frågade om vi inte kunde få köpa halva soffan om vi också lade 150 000 till Världens barn, säger Filip Hammar till SVT Nyheter.

Läs mer: Persbrandt ersätter Gustafsson i ”Tårtgeneralen”

Idén att tv-duon skulle lägga vantarna på soffgruppen uppstod under ett redaktionsmöte, menar Filip Hammar i SVT.

– Vi tänker att den på ålderns höst ska få åka till exempelvis Yosemite nationalpark eller så tar vi med den högst upp i någon skyskrapa. Vi har inte riktigt tänkt klart, men planen är att vara med och vara en del av soffans historia.

Johan Croneman: Filip & Fredrik är svaret på min politiska nedstämdhet

Under den allra sista ”Gomorron Sverige”-sändningen är det tänkt att Peter Ribbing ska hämta soffan i direktsändning.
