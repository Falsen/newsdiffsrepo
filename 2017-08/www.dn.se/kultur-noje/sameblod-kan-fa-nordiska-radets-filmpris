”Sameblod” kan få Nordiska rådets filmpris
Nicholas Wennö

Det hyllade samiska identitetsdramat har nominerats som bästa svenska film bland alla premiärer mellan juli 2016 och juni 2017.

– Det känns fantastiskt kul att bli nominerad, det är en ära. Och jag är så stolt över att skådespelarna och teamet får ett så fint erkännande för sitt arbete med filmen, säger regissören Amanda Kernell.if(DN&&DN.Ads){DN.Ads.initAd('b0e79233-art1');}

Här är DN:s recension av Sameblod

"Sameblod" ställs mot fyra andra nordiska filmer som alla är debuter; en dansk tidsresa (Parents"), ett isländskt landsbygdsdrama ("Heartstone"), en finsk uppväxtskildring ("Den lilla sparven") och en norsk lektion i konflikthantering ("Fluefangeren").

På tisdagen meddelade dessutom European film awards att "Sameblod" tillsammans med Ruben Östlunds "The square" finns bland de 51 listade filmerna som kan utses till årets bästa europeiska film på galan i Berlin den 9 december.
