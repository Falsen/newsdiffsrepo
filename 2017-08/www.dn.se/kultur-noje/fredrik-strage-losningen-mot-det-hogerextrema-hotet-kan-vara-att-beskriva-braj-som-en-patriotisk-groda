Fredrik Strage:   Lösningen mot det högerextrema hotet kan vara att beskriva braj som en patriotisk gröda
Fredrik Strage

I somras twittrade journalisten Johannes Klenell en klurig tankenöt för poliser: ”Nazister söker demonstrationstillstånd, för att knarka. Vad gör du?” För de flesta konstaplar är detta dilemma svårlöst. Å ena sidan är det oerhört viktigt att nazister får demonstrera, helst vid en synagoga, utanför ett hbtq-seminarium på Bokmässan eller nära en antirasistisk manifestation i Almedalen. Å andra sidan måste knarket stoppas till varje pris.

”Lite av en gordisk knut i examensprovet på polishögskolan”, skrev Johannes Klenell. Medan polisen grubblar över detta problem kan vi andra inspireras till att hantera det högerextrema hotet på nytt sätt: genom att få nazisterna att knarka.if(DN&&DN.Ads){DN.Ads.initAd('25feec7d-art1');}

Läs mer: Polisen: Allt talar för att nazister får demonstrera under Bokmässan

Om de så kallade Sverigevännerna utvecklar ett seriöst marijuanaberoende – eller börjar konsumera andra psykoaktiva substanser – är det osannolikt att polisen fortsätter att vara generös med tillstånd. I stället kommer patrioterna att möta lika mycket byråkratiskt motstånd som Into The Factory, den elektroniska musikfestivalen i Nynäshamn som ställdes in efter att polisen sagt nej. Om rasisterna ändå samlas någonstans lär de bli lika bryskt behandlade som besökarna på Cult Cosmic, en technofestival utanför Norrtälje i somras, där polisen enligt arrangören klädde av gästerna nakna för att visitera dem.De borde lansera nya märken som Fjällhöga nord, Patriot blaze, Ängder gröna och alt-braj.

Så länge marijuana förknippas med dreadlockade rejvare kommer nazisterna dessvärre inte att bli sugna. Många av dem föraktar dekadens och talar mycket om renlevnad. Lösningen kan vara att beskriva cannabis som en patriotisk gröda, en del av den nordiska bondekulturen – vilket inte är en överdrift med tanke på att Sverige, enligt polisen, snart är självförsörjande vad gäller weed.

Läs mer: Margit Silberstein: Jag mötte en vålnad i Almedalen

”Danmark har begripit att cannabis är en mirakelkur”, twittrade islamkritikern Ingrid Carlqvist i somras apropå att vårt grannland ska tillåta medicinsk marijuana. Förhoppningsvis kan hon inspirera högertrollen till att ta ett djupt bloss på ganjapipan. En ökad konsumtion av cannabis leder förhoppningsvis också till en attitydförändring. Föreställ dig ett planeringsmöte i valfri Sverigevänlig förening med fika och etnisk rensning på dagordningen.

– Soldater! ropar ledaren. Är ni redo att ta tillbaka fosterlandet från de kulturmarxistiska sionisterna och...

– Vänta lite, avbryter någon. Jag kom på en grej. Tänk om hela universum är litet som ett sandkorn!

– Vad menar du?

– Här, ta ett bloss.

– [Inhalerar] I alla fall, islamiseringen av fosterla... vänta lite. Jag kom på en grej! Om hela universum finns i ett sandkorn så kanske alla sandkorn innehåller ett helt universum! Wooow!

Den som tycker att ovanstående scenario verkar osannolikt bör dra sig till minnes Prussian Blue, de blonda systrarna som i början av nollnolltalet blev den amerikanska extremhögerns First Aid Kit. Duon, eller rättare sagt deras nazistiska föräldrar, tog bandnamnet från det färgämne som Förintelseförnekare felaktigt påstår borde finnas kvar i gaskamrarna. Duon chockade världen med sina finstämda vit makt-låtar men försvann mot slutet av decenniet. Ett par år senare dök systrarna upp i Daily Mail under rubriken: ”Marijuana changed us from nazis to peace-loving hippies.”

Om Prussian Blue kunde förändras så borde detsamma vara möjligt för svenska nazister. Vi måste bara se till att odlarna gör sina varor mer attraktiva för högerextremister. I stället för att sälja amerikanska marijuanatyper som California grapefruit bör de lansera nya märken som Fjällhöga nord, Patriot blaze, Ängder gröna och alt-braj.
