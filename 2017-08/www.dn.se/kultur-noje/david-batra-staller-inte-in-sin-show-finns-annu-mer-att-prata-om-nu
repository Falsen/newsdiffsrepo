David Batra ställer inte in sin show: Finns ännu mer att prata om nu
Kristofer Ahlström

Showen, "Elefanten i rummet", har lanserats som David Batras föreställning där han pratar om sådant som legat outtalat: hur det är att vara tillsammans med en partiledare, i synnerhet för ett parti som närmat sig ett mer invandringskritiskt förhållningssätt.Min starka, modiga och snygga fru har idag meddelat att hon ska kliva av som partiledare. Känns som att det plötsligt finns ännu mer att prata om när "Elefanten i rummet" har premiär 29/9 (länk t info och biljetter i bio). Nu ska jag ta en ledig helg och enbart ägna mig åt att vara elefantskötare!Ett inlägg delat av David Batra (@davidbatra) Aug 25, 2017 kl. 12:57 PDT

Läs mer: Anna Kinberg Batra avgår

David Batra meddelar nu att showen kommer att bli av, trots partiledarens avgång tidigt på fredagsförmiddagen. På Instagram skriver han: "Min starka, modiga och snygga fru har i dag meddelat att hon ska kliva av som partiledare. Känns som att det plötsligt finns ännu mer att prata om när 'Elefanten i rummet' har premiär 29 september."Batra avslutar posten med att skriva: "Nu ska jag ta en ledig helg och enbart ägna mig åt att vara elefantskötare!"

Batra, som i flera år undvek att skämta om sin fru, har nu drygt en månad på sig att skriva om delar av showen, som har premiär den 29 september. Men det har han inget emot.– Standup är väldigt levande och ett svårt jobb. Det handlar om här och nu. Allt kan alltid hända i politik och i samhället och då är det vår uppgift som komiker att skämta om det. Jag är fortfarande gift med elefanten.Så vad säger du om beslutet att avgå?– Det får min fru prata om. Det är hon som är politikern i familjen. Jag får tänka ut om det finns något roligt att säga om det här fram till premiären.
