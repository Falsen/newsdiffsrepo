Johnny Cashs familj tar avstånd från demonstrant i fantröja: Vi äcklas av associationen
Kajsa Haidl

Den amerikanska artisten Roseanne Cash, dotter till Johnny Cash, publicerade under onsdagen ett inlägg på sin Facebook undertecknat hela familjen Cash.

Läs mer: Kulturvärlden fördömer Trumps uttalanden. ”Hur är det möjligt att han är president?”if(DN&&DN.Ads){DN.Ads.initAd('f5e8039d-art1');}

I inlägget beskriver man den demonstrant, och ”självutnämnda nynazist”, som under helgens oroligheter i Charlottesville i USA bar en t-shirt med den avlidne artistens namn på.

”Vi äcklas av associationen”, skriver de och framhåller sin fars engagemang för humanitär och social rättvisa:

Läs mer: Barack Obama sätter Twitterrekord med sin reaktion på högerextremt våld

”Han skulle ha blivit förfärad även om hans namn eller bild användes tillfälligt i sammanhang som grundar sig i förföljelse eller hat. Vit makt-grupperna och nynazisterna som marscherade i Charlottesville är ett gift i vårt samhälle, och en förolämpning mot varje amerikansk hjälte som bar en uniform för att bekämpa nazisterna under andra världskriget. Flera män i den utökade Cash-familjen fanns bland dem”.

De avslutar inlägget med uppmaningen: ”Vi ber att Cash-namnet hålls långt borta från destruktiv och hatisk ideologi”.
