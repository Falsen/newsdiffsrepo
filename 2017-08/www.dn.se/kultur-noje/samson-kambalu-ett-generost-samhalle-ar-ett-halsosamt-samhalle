Samson Kambalu: ”Ett generöst samhälle är ett hälsosamt samhälle”
Andreas Nordström

Vad talade du om?

– Jag ska tala om gåvans ekonomi. Jag kommer från Afrika. Där har gåvor en betydande roll i samhället och det är något högst väsenskilt från välgörenhet. Du ger inte för att du är god. Du ger för att det är hälsosamt. Det är en stor skillnad. Ett generöst samhälle är ett hälsosamt samhälle.

Är ett ogeneröst samhälle ohälsosamt?

– Ja! Marknadsekonomin drivs av oro. När alla håller hårt i sina resurser så börjar du också göra det. Om alla är generösa så finns ingen oro. Då skapas en optimism och det du ger kommer åter.

Finns det element av tillit här menar du?

– Nej. Tillit antyder något slags baktanke. I en kapitalistisk ekonomi så förväntar du dig något tillbaka från den person som du har gett något. Inom en gåvoekonomi så kan en gåva komma från vem som helst. Se på årstidernas skiftningar i skogen. Trädet låter sina löv falla om hösten eftersom det vet att de kommer tillbaka till våren. Det låter inte löven falla av godhet utan för att det är ett hälsosamt träd.
