Uppdaterad 20:59

Publicerad 20:05


Humorlegendaren Jerry Lewis död



Kalle Holmberg


Följ skribent




















Den amerikanska legendaren, känd från filmer som ”Doktor Jäkel och mister Hyde”, ”Alla tiders gågosse” och ”King of comedy”, slog igenom tillsammans med sångaren Dean Martin som humorduon Martin and Lewis på 40- och 50-talet. Paret var USA:s populäraste komikerduo 1949, då de uppträdde på scener landet runt, på tv och i radio och på nattklubbar.

Lewis och Martin interagerade på ett sätt som var klart ovanligt då det begav sig. Dean Martin var den förhållandevis jordnära figuren medan Jerry Lewis fick fritt spelrum för sin gaalna sida.

I sina shower litade de två till sin förmåga att hitta varandra i stunden, inte minst på ett klart fysiskt sätt, snarare än att framföra inövade sketcher.

I slutet av 50-talet gick de skilda vägar, högst kapabla att båda på egen hand hålla igång sina karriärer.

Om Jerry Lewis var framgångsrik i USA, så var han nästan ännu större i Europa. Och främst då i Frankrike, där han sent i karriären – 1984 – till och med förärades den förnäma utmärkelsen Hederslegionen.

Under sin livstid förärades Jerry Lewis två stjärnor på ”filmstjärnetrottoaren” Hollywood Walk of Fame i Los Angeles.

1977 nominerades han till Nobels fredspris, för sina insatser i kampen mot muskeldystrofi, en sjukdom där den drabbades muskler förtvinar. Vid en årligen återkommande dygnslång insamling, tv-sänd med Lewis som värd, fick han amerikanerna att bidra med stora summor till forskningen. Sammanlagt ska det ha blivit nästan 2,5 miljarder dollar under 56 år, enligt tidningen Hollywood Reporter.
