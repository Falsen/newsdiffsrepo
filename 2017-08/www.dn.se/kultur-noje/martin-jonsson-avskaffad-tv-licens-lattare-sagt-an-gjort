Martin Jönsson:   Avskaffad tv-licens? Lättare sagt än gjort
Martin Jönsson

Licensfinansieringen har funnits i snart ett sekel och det känns som att debatten om den pågått lika länge. När den senaste stora finansieringsutredningen presenterades 2012 var det tredje utredningen i rad som föreslog att licensen skulle ersättas med en skattelösning.

Det enda som var annorlunda var benämnandet: 2005 hette det i förslaget ”medieavgift”, 2008 var det omdöpt till ”public service-avgift” och 2012, i Martin Holmgrens utredning, hette det kort och gott ”avgift”. Detta för att undvika det laddade ordet skatt och hellre föra tankarna till den begravningsavgift som tas ut av alla skattepliktiga.Men en skatt är det, hur mycket man än vill undvika ordet – och det är också där problemet uppstår i det politiska genomförandet.

Men en skatt är det, hur mycket man än vill undvika ordet – och det är också där problemet uppstår i det politiska genomförandet. När dåvarande kulturministern Lena Adelsohn Liljeroth presenterade 2012 års avgiftsförslag för finansminister Anders Borg blev hon snabbt avsnoppad: ”Varför reparera det som inte är trasigt”. Men viktigare för Borg var säkert att en ändring skulle leda till ett ökat skattetryck.

Läs mer: Uppgifter: Radio- och tv-avgiften kan skrotas

Det må vara en symbolosik fråga, eftersom det ändå rör sig om samma mängd pengar som ska in från medborgarna, men så fungerar ju inte politiken. Skattetryck får inte ökas, om inte nyttan är väldigt tydlig – och det var den inte här. Därför blev licensen kvar i det sändningstillstånd som public service-bolagen fick 2014.

Sedan dess har det dock hänt en del i debatten. Först tvångsbelades datorer med licens, sedan upphävde Högsta Förvaltningsdomstolen det genom att påpeka att lagtexten sade att endast apparater ”ämnade för” att ta emot tv-signaler kunde avgiftsbeläggas. Att det går att titta på tv via en dator, tablet eller mobiltelefon räcker alltså inte – och Radiotjänst blev återbetalningsskyldiga.

När finansieringsutredningen inför 2020 års sändningstillstånd, ledd av Sture Nordh, började arbeta i fjol var det alltså med ett tydligt uppdrag att lösa upp den gordiska knuten. Antingen tvingar man in dator- och mobilanvändarna i licenssystemet igen, genom att ändra ordvalet i lagen, eller så skrotar man licensen och går begravningsavgiftsvägen. Då blir det alltså fjärde gången i rad som en utredning föreslår licensens död.

Nu hävdar källor till Sveriges Radios Medierna att utredningen, vars förslag ska läggas fram senare i höst, kommer att välja det senare. Det finns inget stöd för licensen i den partipolitiskt sammansatta kommittén.

Då blir det alltså fjärde gången i rad som en utredning föreslår licensens död. Men innebär det också att regeringen går på den linjen? Det är långt ifrån säkert. Public service-företagen har en väloljad lobbyistapparat som trycker på hårt för att behålla licensen, med hänvisning till att den ger störst oberoende.

Man pekar på exempelvis Finland, där finansieringen av public service snabbt drogs in i statsbudgeten efter att licensmodellen avskaffats. Och inget public service-bolag vill leva i osäkerhet varje år om hur stor budgeten kommer att bli och göra sig beroende av politisk lynnighet.

Läs mer: Framtidens public service-finansiering utreds

Kommer Magdalena Andersson då att acceptera ett högre skattetryck? Kanske lättare än vad Anders Borg gjorde, men det är verkligen inte säkert. Både S och MP är mer public service-vänliga än Alliansen och kan låta sig övertalas av SVT, SR och UR.

Stödet för public service är över huvud taget väldigt starkt i politiken, trots några ihärdiga motståndsöar på högerkanten, av det enkla skälet att det också är det bland medborgarna. Att angripa public service ger inga väljarpoäng. Men å andra sidan är just licensen i sig inte överdrivet älskad. Om regeringen går med på de kraven blir det alltså både en ny finanseringsform och ett kärvare ekonomiskt läge.

Ett problem som regeringen kommer att få i sitt knä om man väljer skattemodellen är att det också kommer att bli en diskussion om att minska, eller i varje fall frysa, anslaget till public service.  De 2.340 kronor hushållen årligen betalar i licenasavgift fyller i år på bolagens kassor med cirka 7,1 miljarder kronor. Det beloppet räknas sedan upp med 2 procent varje år, i varje fall i nuvarande sändningstillstånd. Det innebär 140 miljoner kronor extra varje år, vilket t ex kan jämföras med att dagstidningsbranschen per år tappar cirka en halv miljard kronor i annonsintäkter. Den ekonomiska kampen blir allt ojämnare, vilket lär leda till högljudda krav på att avskaffa den automatiska uppräkningen av anslaget.

Om regeringen går med på de kraven blir det alltså både en ny finanseringsform och ett kärvare ekonomiskt läge. Det kommer att krävas en del politiskt mod för att driva igenom det.
