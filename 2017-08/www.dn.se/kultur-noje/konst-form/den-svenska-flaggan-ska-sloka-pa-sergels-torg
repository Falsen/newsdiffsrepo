Den svenska flaggan ska sloka på Sergels torg
Sverker Lenas

Det är Mattias Norströms konstverk ”Du gamla, du fria” som ställs ut av Kulturhuset Stadsteatern den 29 augusti till den 12 september. Flaggkonstverket har tidigare visats av ICIA i Vasaparken i Göteborg förra året och kommer på Kulturhuset Stadsteatern att vara utgångspunkt för paneldiskussioner kring flaggans plats i konsten. I ett pressmeddelande berättar konstnären hur idén föddes utanför Biltema i Borlänge:

– I raden av flaggstänger såg jag för mig hur en av dem krökte sig. Var det en bild av en sorts impotent manlighet? En sorg över att Zlatan är långtidsskadad? Eller var det Sverige som vände sig mot något nytt? säger Norström.if(DN&&DN.Ads){DN.Ads.initAd('7dd4ce58-art1');}
