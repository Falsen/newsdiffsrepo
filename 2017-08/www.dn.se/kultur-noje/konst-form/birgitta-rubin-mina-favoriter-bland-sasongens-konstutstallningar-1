Birgitta Rubin:   Mina favoriter bland säsongens konstutställningar
Birgitta Rubin

”Textila undertexter”

Malmö konstmuseum, tom 3/9if(DN&&DN.Ads){DN.Ads.initAd('cf3dcf3d-art1');}

Textilen hade länge låg status i konstvärlden men på senare år har forskningen tagit fart och en ny generation konstnärer lockats att arbeta med olika textila material. Den både lärorika och lustfyllda utställningen "Textila Undertexter" har curerats av Bella Rune och Helena Selder på Marabouparken i Sundbyberg. Den tar avstamp i 1960-talets textila frigörelse med pionjärer som Hannah Ryggen och Maria Adlercreutz. Den leder sedan vidare in i dagens vitala utveckling, med unga konstnärers uppdateringar av traditionella tekniker liksom engagemang i produktionsvillkor, genus- och hållbarhetsfrågor.

”Full Speed Ahead”

Marianne Lindberg De Geer Färgfabriken, Stockholm, tom 26/11

Marianne Lindberg De Geer har i flera år haft fokus på annat än sitt konstnärskap, bland annat som pjäsförfattare och chef för Kulturhuset stadsteaterns konstavdelning. Men nu är hon tillbaka som konstnär – och det med besked. Hennes "Full Speed Ahead" är en stor retrospektiv på Färgfabriken, som fått en labyrintisk inre struktur med installationer, ljudverk, ett tjugotal skulpturer, drygt 80 målningar och flera hundra kollage. Det är i huvudsak äldre verk men några aldrig visade och flera av de offentliga skulpturerna i nya versioner, som "Detroniserad kanin". Serien "Jag tänker på mig själv" är fortfarande min favorit och väggverket som ägs av Norrköpings konstmuseum har fått färska tillägg. Här kan man bli stående i timmar, skratta och gråta över dessa lysande kollage där konstnären fällt in sitt eget ansikte i allt ifrån kända målningar till nyhetsfoton.



”Viva arte viva”

Konstbiennalen i Venedig tom 27/11Fransyskan Christine Macel är konstnärlig ledare för den 57.e upplagan av konstbiennalen i Venedig. Hennes huvudutställning "Viva arte viva" är finstämd, poetisk och vackert hängd. Visuellt dominerar mjuka textilier, celliknande nät, klotformer, spegeleffekter och verk baserade på böcker eller sängar (för drömarbetet). Bland de nationella paviljongerna är den nordiska ovanligt lyckad i år men den stora upplevelsen är den tyska paviljongen med Anne Imhofs pågående performance "Faust". Den har ett starkt sociopolitisk undertryck och vann årets Guldlejon, medan Hassan Kahn vann silverlejonet för en lovande ung konstnär med sin suggestiva ljudinstallation "Composition for a Public Park".

”Till hälften ängel”

Maria Miesenberger.  Carl Eldhs ateljémuseum, Stockholm. Visas t o m 1/10.Carl Eldhs ateljémuseum är en unikt välbevarad arbetsplats för en skulptör från 1900-talets första hälft, beläget på toppen av lummiga Bellevue-parken. Maria Miesenbergers skulpturer har nu flyttat in i denna oas med Eldhs myller av vita gipsmodeller och verktyg. Det är en fantastiskt fin och genomtänkt intervention i en känslig miljö - ett byggnadsminne där inget får röras. Miesenberger upprättar en respektfull men samtidigt kritisk dialog med en hundra år äldre, manlig kollega.





Historien omtolkad och berikad

”History unfolds”

Historiska museet, Stockholm. Visas tom 19/11 2017

I utställnings- och forskningsprojektet ”History unfolds” har Historiska museet bjudit in tio konstnärer. De har fått tillgång till både samlingarna och museets experter, för att ge nya perspektiv på gamla föremål. Detta ambitiösa initiativ har resulterat i flera brännande aktuella installationer i en fantastisk miljö med både guldskatter och medeltida kyrkokonst.

Museets intendenter har dessutom tagit fram en ny basutställning, där ett fyrtiotal föremål omvärderats och nytolkats med normkritik som ett effektivt verktyg. Utställningen tar tid att ta sig runt men ger massor av nya kunskaper och upplevelser.



Foto i text: Foto Katarina Nimmervoll, Åsa Lundén, Andrea Brask, Jonas Sällberg, Per-Erik Adamsson
