DN ger dig hela listan – här är höstens alla 70 tv-serier
Kristofer Ahlström

AUGUSTI

"The mist", säsong 1 (Netflix, 25 augusti)

Stephen Kings långnovell har långfilmatiserats två gånger och nu kommer tio avsnitt om ett litet samhälle som avskärmas från resten av världen av en mystisk dimma.

"Disjointed", säsong 1 (Netflix, 25 augusti)

Stonerkomedi där Kathy Bates spelar en advokat som jobbar för att legalisera marijuana.

”Stan Lee’s Lucky man”, säsong 1 (SVT, 25 augusti)

Brittiskt superhjältedrama i tio avsnitt om en spelmissbrukande polis som med ett magiskt armband får förmågan att styra slumpen.

"Death note", säsong 1 (Netflix, 25 augusti)

Baserad på Tsugumi Ohbas och Takeshi Obatas mangaserie om en anteckningsbok där personerna vars namn skrivs upp sedan dör, och om en ung man som börjar missbruka den förmågan.

"Will", säsong 1 (TNT Sverige, 27 augusti)

Moderniserad berättelse om den unge William Shakespeares liv och karriär i 1500-talets London.

”Trust me”, säsong 1 (SVT, 28 augusti)

En ensamstående sjuksköterska stjäl sin bästa väns identitet och startar ett nytt liv i Edinburgh. Fyra avsnitt.

SEPTEMBER



"Narcos", säsong 3 (Netflix, 1 september)

Pablo Escobar må vara ute ur leken, men drogdramat fortsätter in i 90-talet och handlar nu om "The Cali cartel", drogkartellen i södra Colombia.

"Peppy pals", säsong 1 (Viaplay, 1 september)

Viaplays första originalserie för barn, baserat på de apparna och böckerna med samma namn, tänkt att lära barn om empati, känslor och vänskap.

"Riviera", säsong 1 (C More, premiär 6 september)

Julia Stiles, Anthony LaPaglia och Lena Olin spelar i thrillerserie i den franska societeten där en kvinna upptäcker att hennes nyss avlidna makes förmögenhet bygger på skumraskaffärer.

"Hassel", säsong 1 (Viaplay, 8 september)

Amir Chamdin regisserar Ola Rapace i nyversionen av Olov Svedelids hårdkokta kommissarie. Även på TV3 i oktober.

"American horror story", säsong 7 (Kanal 9, obestämt datum)

Den sjunde säsongen av skräckantologin blir politiskt laddad och handlar om Trumps Amerika. "Girls"-stjärnan Lena Dunham har en roll.

"Man with a plan", säsong 1 (TV6, 10 september)

Matt LeBlanc från "Vänner" spelar hemmaman som tar hand om barnen då hans fru vill gå tillbaka till sitt jobb.



”The deuce”, säsong 1 (HBO Nordic, 11 september)

”The wire”-skaparen David Simon och thrillerförfattaren George Pelecanos har skrivit en thrillerserie om porrbranschen i New York på 70-talet. Pilotavsnittet är 90 minuter långt, övriga sju avsnitt är timslånga.

"Outlander", säsong 3 (Viaplay, 11 september)

Tidsresedramat tar en ny vändning där huvudpersonen Claire nu har olika män i olika tidsepoker.

”Fear the walking dead”, säsong 3 (HBO Nordic, 11 september)

Andra halvan av tredje säsongen i föregångaren till postapokalyptiska långköraren ”The walking dead”.

"Tin star", säsong 1 (C More, 12 september)

Brittisk nutidswestern i tio avsnitt där Tim Roth spelar Londonpolis som blir sheriff i ett samhälle i Klippiga bergen där oljebolagen äger lagen.

"The Mindy project", säsong 6 (13 september, HBO Nordic)

Den sjätte och avslutande säsongen om gynekologen spelad av Mindy Kaling.



“The walking dead”, säsong 6 (HBO Nordic, 15 september)

Samtliga 16 avsnitt i sjätte säsongen av det seglivade överlevnadsdramat.

"American vandal", säsong 1 (Netflix, 15 september)

Fejkdokumentär som parodierar den ack så heta true crime-trenden, där ett filmteam försöker ta reda på vad som hände den natten på en skola där 27 bilar vandaliserades med falliskt klotter.

“Better things”, säsong 2 (HBO Nordic, 15 september)

Pamela Adlon återvänder som stressad trebarnsmor och skådespelare som försöker hålla liv i skådiskarriären. Tio avsnitt, samtliga regisserade av Adlon och samskrivna med Louis C K.



”Top of the lake: China girl”, säsong 2 (SVT, 16 september)

Uppföljare till Jane Campions hyllade thrilleruppgörelse med patriarkatet. Elisabeth Moss återvänder i rollen som Robin Griffin i sex nya avsnitt.

"Vice prinicipals", säsong 2 (HBO Nordic, 18 september)

Andra och sista säsongen av Danny McBrides komediserie om en osympatisk vicerektors jakt på makt.

"Into the badlands", säsong 2 (HBO Nordic, 20 september)

Kampsportsdrama i en postapokalyptisk feodal framtidsvärld med Daniel Wu, Nick Frost och Aramis Knight.

"Tales from the tour bus", säsong 1 (HBO Nordic, 23 september)

"Beavis and Butthead"- och "King of the hill"-skaparen Mike Judge har en ny animerad serie i åtta halvtimmesavsnitt om några av countrymusikens mest excentriska personer.

”Falsk identitet”, säsong 3 (SVT, 25 september)

Tredje säsongen av det hyllade franska spiondramat om agenter och dubbelagenter.

"The Shannara chronicles", säsong 2 (HBO Nordic, obestämt datum)

Fantasyserie baserad på Terry Brooks romaner i den så kallade Shannaratrilogin.

"Star trek. Discovery", säsong 1 (Netflix, 25 september)

Bryan Fuller ("American gods", "Hannibal") har skrivit en ny "Star trek"-serie som utspelar sig tio år före originalserien och handlar om kriget mot Klingonerna.

"Lethal weapon", säsong 2 (Viaplay, 27 september, senare på TV6)

Tv-versionen av "Dödligt vapen" med Damon Wayans som Roger Murtaugh och Clayne Crawford som Martin Riggs.



"Gåsmamman", säsong 3 (C More, 28 september)

Alexandra Rapaport är tillbaka i åtta avsnitt som trebarnsmamman Sonja som ärver ett drogimperium av sin framlidne man.

"Empire", säsong 4 (Viaplay, 28 september)

Nya säsongen av dramaserien om maktkampen i hiphopbranschen och inom familjen Lyons företag Empire är på ytterligare 18 avsnitt.

"Will & Grace", säsong 9 (Viaplay och TV3, 29 september)

Sitcomdramat kommer tillbaka för en nionde säsong efter elva års uppehåll.

"Ockupationen", säsong 2 (Viaplay, 29 september)

Den norska thrillerserien, som orsakade viss kontrovers i Ryssland, är tillbaka med sin berättelse om en rysk ockupation av Norge. I den nya säsongen försöker EU-länderna enas om hur de ska agera.

"Transparent", säsong 4 (Viaplay, slutet av september)

Familjedramat om den dysfunktionella släkten Pfefferman och deras transsexuelle patriark återvänder med tio nya avsnitt.

OKTOBER

"Criminal minds", säsong 13 (Kanal 5, obestämt datum)

FBI-beteendevetare försöker hitta mönster i brott för att stoppa möjliga seriemördare.

”Vår tid är nu”, säsong 1 (SVT, 2 oktober)

Historiskt klassdrama i tio avsnitt som utspelar sig i Stockholm efter andra världskrigets slut. Med bland andra Suzanne Reuter, Adam Lundgren och Peter Dalle.

"Startup", säsong 2 (Viaplay, 4 oktober)

Fortsättningen på den brutala serien som visar hur ett entreprenörskap kan sträcka sig från den undre världen till techvärlden.

"Saknad", säsong 1 (TV4, obestämt datum)

C Mores serie som hade strömningspremiär vid årsskiftet kommer nu till TV4. Colin Nutley regisserar Molly Nutley och Helena Bergström i ett morddrama i det svenska bibelbältet.

"The Blacklist", säsong 5 (Viaplay, 5 oktober)

James Spader fortsätter sin roll som superbrottslingen som byter sida för att hjälpa nykomlingen Elizabeth ta fast de farligaste, efterlysta brottslingarna i världen.

"Grey's anatomy", säsong 14 (Kanal 5, obestämt datum)

Sjukhusserien som skapades av Shonda Rhimes passerar den här säsongen 300 avsnitt.

"Suburra", säsong 1 (Netflix, 6 oktober)

Thriller som utspelar sig i Rom och handlar om maktkampen i staden mellan kyrkan, staten och den organiserade brottsligheten.

"How to get away with murder", säsong 4 (Kanal 11, obestämt datum)

15 nya avsnitt om juridikprofessorn Annalise Keating (Viola Davis) som hamnar mitt i ett mordfall med sina fem studenter.

"Gomorrah", säsong 3 (HBO Nordic, obestämt datum)

Tv-serien baserad på Roberto Savianos bok och Matteo Garrones film om den napolitanska maffian.

"Elven", säsong 1 (TV3, obestämt datum)

Krimdrama som utspelar sig i det allra nordligaste Norge, där en före detta polis ska lösa ett mord. Serien var omtalad vid sin premiär eftersom Thomas Hayes ("Skam") spelar en av rollerna.

"Curb your enthusiasm", säsong 9 (HBO Nordic, 2 oktober)

Fem år efter att Larry Davids griniga gubbserie senast var i rutan återvänder han, och gästas av bland andra Bryan Cranston, Lauren Graham och Jimmy Kimmel.

"O Negocio", säsong 1-3 (HBO Nordic, 5 oktober)

Brasiliansk dramakomediserie som utspelar sig bland prostituterade i Sao Paolo.

"Syrror", säsong 3 (TV4, obestämt datum)

Den mycket omskrivna sjukhusserien är tillbaka med en ny säsong i höst, där det hektiska livet som sjuksköterska paras med trassliga privatliv.

"Sr. Avila", säsong 1-3 (HBO Nordic, 5 oktober)

Mexikansk thrillerserie om en försäkringsagent ur medelklassen som även jobbar som lönnmördare och måste försöka balansera dessa dubbelliv.

"Småstaden", säsong 1 (TV4, obestämt datum)

Komediserie med humorgruppen I just want to be cool, kända från Youtube och Melodifestivalen.

"Peaky blinders", säsong 4 (C More, obestämt datum)

Nya avsnitt i gangsterdramat med Cillian Murphy och Tom Hardy i mellankrigstidens England.

"Supergirl", säsong 3 (HBO Nordic, 10 oktober)

Tredje säsongen om Kara Zor-El, Stålmannens kusin, har på förhand utlovats bli mörkare än de tidigare.

"Ack Värmland", säsong 2 (TV4, obestämt datum)

Två år efter att första säsongen sändes är Mia Skäringer tillbaka i rollen som Anettei Molkom, Värmland.

"Mindhunter", säsong 1 (Netflix, 13 oktober)

David Fincher fortsätter på spåret från hans mästerliga seriemördarthriller "Zodiac" och berättar om ett team som jagar seriemördare genom att intervjua andra seriemördare.

"Knightfall", säsong 1 (HBO Nordic, obestämt datum)

History Channels drama i tio delar om en korsfarare som är besatt av att hitta den heliga graalen.



”Jordskott”, säsong 2 (SVT, 15 oktober)

Övernaturliga, naturmystiska thrillersuccén med Moa Gammel och Göran Ragnerstam är tillbaka med åtta avsnitt.

"The walking dead", säsong 8 (Kanal 9, obestämt datum)

Starten för den åttonde säsongen innebär det 100:e avsnittet av zombieöverlevnadsserien baserad på Robert Kirkmans serietidning.

"Scandal", säsong 7 (Kanal 11, obestämt datum)

Shonda Rhimes serie om krishanteraren Olivia Pope och den politiska scenen i Washington inleder sin sjunde och sista säsong.

"Stranger things", säsong 2 (Netflix, 27 oktober)

Sci fi-nostalgin fortsätter, säsong två utspelar sig kring halloweennatten 1984, ungefär ett år efter händelserna i första säsongen.

"Blindspot", säsong 3 (Viaplay, 30 oktober)

FBI-agenten Kurt Wellers undersökning om vad som hände den okända kvinna som hittas på Times Square med minnesförlust och kroppen täckt av mystiska tatueringar.

"Ash vs Evil dead", säsong 3 (C More, obestämt datum)

Bruce Campbell är tillbaka i tio avsnitt i sin signaturroll som den demonjagade Ash Williams.

NOVEMBER

"Alias Grace", säsong 1 (Netflix, 3 november)

Efter "The handmaid's tale" kommer nu nästa Margaret Atwood-serie, baserad på hennes roman från 1996 om två tjänare som döms för mordet på sin husbonde och matmor.

"NCIS", säsong 15 (TV3, 8 november)

Evighetsserien om Naval Criminal Investigative Service, den organisation som utreder brott med marinpersonal inblandad, fortsätter.



"Vikings", säsong 5 (HBO Nordic, november)

Första halvan på femte säsongen av Michael Hirsts populära vikingadrama med Gustaf Skarsgård.

"Modus", säsong 2 (C More, obestämt datum)

I säsong två av kriminaldramat försvinner den amerikanska presidenten under ett statsbesök i Sverige. Före detta FBI-profileraren Inger Johanne (Melinda Kinneman) nystar i fallet. Åtta avsnitt.

"ALEX", säsong 1 (Viaplay, november)

Svensk originalserie med Dragomir Mrsic och Rakel Wärmländer, där den förre är en korrumperad polis som försöker slå sig in på den lagliga banan och den senare spelar hans nya partner som i hemlighet anlitats för att sätta dit honom.

"Kevin can wait", säsong 1 (Viaplay, november)

Kevin James spelar en förtidspensionerad polis som hoppas kunna ta det lugnt resten av livet men inser att familjen innebär mer arbete än vad arbetet gjorde.

"Enkelstöten", säsong 1 (TV4, november)

Sissela Kyle och Lotta Tejle spelar i dramakomedi om ett bankrån på Karlaplan.

DECEMBER

"Midnight, Texas", säsong 1 (TV6, 8 december)

Övernaturlig skräckserie baserad på böckerna med samma namn, skrivna av Charlotte Harris som även skrev "True blood"-böckerna.



"The crown", säsong 2 (Netflix, 8 december)

Andra säsongen i serien om drottningen Elizabeth II:s liv handlar bland annat om Suezkrisen 1956 och den politiska sexskandalen känd som Profumoaffären 1963.

"Swedish dicks", säsong 2 (Viaplay, obestämt datum)

Johan Glans och Peter Stormare återvänder i komediserien om två privatdetektiver i Los Angeles.

"Advokaten", säsong 1 (Viaplay, obestämt datum)

Svenskt thrillerdrama skapat av bland andra Jens Lapidus, om försvarsadvokaten Frank Nordling som får veta att den man som mördade hans föräldrar nu är en av advokatbyråns klienter.



”Bron”, säsong 4 (SVT, 1 januari 2018)

Den fjärde och avslutande säsongen i dramat om Saga Norén, tv-serien som har blivit Sveriges mest framgångsrika någonsin.
