Science fiction-författaren Brian Aldiss död
Sverker Lenas

Den brittiska sf-författaren och litteraturvetaren gick bort i sitt hem den 19 augusti, dagen efter att ha firat sin födelsedag hemma i Oxford med nära vänner och familj. Bland Brian Aldiss klassiker finns titlar som ”Drivhuset” (1974), ”Nonstop” (1976), ”Gråskägg” (1974) och ”Hellicona” (1986-1990). En av hans många noveller heter ”Super-toys last all summer long” och adapterades senare till Steven Spielbergs film ”AI”.

Från 1950-talet och framåt skrev Brian Aldiss mer än 80 böcker och var redaktör för ett fyrtiotal antologier. Han brevväxlade med JRR Tolkien och CS Lewis, bägge bosatta i samma universitetsstad. Neil Gaiman, författare till ”American Gods”, beskriver honom på Twitter som en ”larger than life”-vis författare och skriver att nyheten om vännens död ”träffar honom som en meteor i hjärtat”.if(DN&&DN.Ads){DN.Ads.initAd('ad9156eb-art1');}

Brian Aldiss blev 92 år gammal.
