Linus Larsson:   Nazistsajten har mer eller mindre jagats bort från nätet
Linus Larsson

Frågan är om det är slutet för teknikbolagens neutrala hållning till vad som strömmar genom deras nät.

Dådet som dödade 32-åriga Heather Heyer väckte avsky i en hel värld. En högerextremist misstänks ha kört en bil rakt in i en folkmassa som protesterade mot vit makt-demonstrationen i Charlottesville, Virginia. Nästan en hel värld. På den nazistiska webbplatsen Daily Stormer publicerades i stället artiklar som grovt hånade Heather Heyer och trivialiserade attacken. Sajten i övrigt är inte mycket annorlunda, bland artikelkategorierna märks ”judeproblemet” och ”raskrig”.

Trots det har sajten kunnat drivas med hjälp av några av de mest etablerade internetföretagen: Godaddy, en stor aktör inom serverdrift och domännamn. Cloudflare, med ett välkänt skydd mot överbelastningsattacker. Zoho, som driver mejlservrar.

Läs mer: Nynazistisk sajt stoppad av GoogleDet speglar en grundsyn som präglar så gott som alla aktörer som driver internets mer fundamentala funktioner: Att den som ansvarar för infrastrukturen inte ska behöva ta ställning till rätt och fel, inte när det gäller kundernas handlande. Deras jobb är att få informationen att flöda. Punkt. Oavsett vilken information det är.Det vore i så fall inte första gången nazister i väst vänder sig till Ryssland som en frihamn.

Det är inte detsamma som principen man brukar kalla nätneutralitet, men det finns beröringspunkter. Exempelvis har Internetstiftelsen i Sverige, som ansvarar för .se-domänerna, dragits inför domstol för sin vägran att stänga av piratsajters nätadresser. Bredbandsbolaget försvarade härom året sin rätt att låta sina kunder nå The Pirate Bay.Men i efterspelet till Charlottesville hände något. Först ut var Godaddy, som slängde ut Daily Stormer. När nazisterna försökte flytta till Google blev det nej. Sedan stängde de dörren, en efter en: Mejlföretaget Zoho sade upp kontraktet. Twitter stängde deras konton. Facebook tog bort delningar.

Läs mer: Anonymous anklagas för att ha hackat nazistsajt i USASist kvar blev Cloudflare, som höll fast vid att även nazister skulle få finnas bakom deras sköld mot nätattacker. Företagets vd har tidigare argumenterat för en sådan linje. "En sajt är som tal", skrev han i ett blogginlägg från 2013 där han försvarade skydd av sajter oavsett innehåll. "Det är inte en bomb." En sådan hållning har haft bred uppbackning i teknikvärlden, av så väl informationsanarkister till börsnoterade storföretag. Men ställd inför konkret, mordisk fascism blev den svår att försvara. Det vore fel att säga att Daily Stormer jagades bort från nätet – det står dem fritt att driva sina egna servrar – men i praktiken försvann sajten ett kort tag.

Sedan dök den upp på darknet, den anonymiserande del av internet som annars förknippas mest med droghandel och barnporr. Och strax därefter på en ny adress: Dailystormer.ru, där de två sista bokstäverna står för Russia. Därtill görs regelbundna uppdateringar på VK, Rysslands motsvarighet till Facebook som inte tycks se några problem med Daily Stormer i sitt nätverk. I skrivande stund ligger även den ryska adressen nere och den tycks bli kortlivad även där. Dessutom kan den enkelt bli överbelastad, Cloudflare hjälper ju inte längre till. Men om den blir kvar så vore det inte första gången nazister i väst vänder sig till Ryssland som en frihamn. Svenska Nordfront har haft en mycket aktiv sida på VK, komplett med uppdateringar på ryska.Det återstår att se om internetföretagen efter Charlottesville har ändrat syn på sin neutrala roll eller om Daily Stormer och den dödliga attacken var ett exceptionellt exempel.
