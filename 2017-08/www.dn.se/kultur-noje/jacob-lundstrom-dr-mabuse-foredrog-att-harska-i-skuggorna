Jacob Lundström:   Dr Mabuse föredrog att härska i skuggorna
Jacob Lundström

”Tsi-Nan-Fu!” Dr Mabuses magiska formel är en stavningsvariant för huvudstaden i Shandongprovinsen i Kina, men för den geografiskt obildade är det lika obegripligt som ”covfefe”.

Dr Mabuse är en av alla fascinerande tyranner i Weimarrepublikens filmutbud – tillika en av flera superskurkar med ett hypnotiserande inflytande på massorna. Till skillnad från dagens medialiserade maktarena, där den amerikanske presidenten trollbinder världen med uppseendeväckande eller förvirrande uttalanden, föredrog Dr Mabuse att dölja sin identitet och verka i skuggorna.if(DN&&DN.Ads){DN.Ads.initAd('24de2cab-art1');}

I den klassiska filmstudien ”From Caligari to Hitler” från 1947 analyserade sociologen Siegfried Kracauer Weimarfilmen, med andra världskriget som hotande fond. Fanns det föraningar eller varningstecken om fascismens segertåg på vita duken?

Det går förstås att ifrågasätta om filmproduktionen är ett direkt uttryck för det socialpsykologiska tillståndet, men enligt Kracauer kunde filmernas totalitära typer i alla fall tolkas som gestaltningar av folkets omedvetna längtan efter en stark ledare.

Totalitära typer del 1: Trump och kung Ubu låter likadant: ”Döda ihjäl terroristerna!”

Det är i den första filmen om Dr Mabuse, ”Dr Mabuse, der Spieler” (1922), som frasen ”Tsi-Nan-Fu!” dyker upp. Han yttrar den bland annat under ett pokerparti – spelaren mittemot tappar fattningen och ser plötsligt orden uppenbara sig på korten i handen.

Rudolf Klein-Rogges befallande ögon återkommer i uppföljaren ”Dr Mabuses testamente” (1933), som snart förbjöds av Goebbels eftersom den ansågs minska folkets förtroende för staten. I filmen sitter Dr Mabuse inspärrad på ett mentalsjukhus men lyckats ändå kontrollera ett helt brottssyndikat.

Totalitära typer del 2: Judith Kiros: En förtrollande och tondöv kuf utan självinsikt

Om Kracauers teori om populärkulturens profetiska potential stämmer är frågan vad som förebådade Trumps presidentskap. Kanske finns svaret i hans egen karriär som egotrippad realitystjärna. Han torde hur som helst tillfredsställa det amerikanska folkets begär efter en om inte stark så åtminstone dramatisk ledare.
